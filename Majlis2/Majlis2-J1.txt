Majlis:2 Volume:1 Sessions:1-14 Page:1
 جلسه اول‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت شانزده و سى دقیقه روز پنجشنبه هفتم اردیبهشت ماه 1368 هجرى شمسى برابر با بیستم رمضان المبارک 1409 هجرى قمرى به ریاست آقاى سید على خامنه‏اى تشکیل شد.
فهرست مطالب:
1- اعلام رسمیت جلسه و تلاوت آیاتى ازکلام الله مجید
2- بیانات رئیس موقت (آقاى سید على خامنه‏اى) و بعضى از اعضاء پیرامون انتخابات هیأت رئیسه‏
3- انتخابات هیأت رئیسه شوراى بازنگرى قانون اساسى جمهورى اسلامى ایران‏
4- بحث پیرامون چگونگى شروع کار
5- پایان جلسه و تاریخ و محل تشکیل جلسه آینده‏
Majlis:2 Volume:1 Sessions:1-14 Page:2
اعضاى شورا حضرات آقایان:
احمد آذرى قمى- حسن ابراهیم حبیبى- محمد امامى کاشانى- ابراهیم امینى- اسدالله بیات- محمد رضا توسلى- احمد جنتى- نجفقلى حبیبى- سید على خامنه‏اى- سید هادى خامنه‏اى- ابوالقاسم خزعلى- محمد دانش‏زاده مؤمن- سید حسن طاهرى خرم‏آبادى- عباسعلى عمید زنجانى- مهدى کروبى- محمد محمدى گیلانى- على مشکینى- میرحسین موسوى- سید عبدالکریم موسوى اردبیلى- سید محمد موسوى خوئینى‏ها- محمد رضا مهدوى‏کنى- عبدالله نورى- اکبر هاشمى رفسنجانى- حسین هاشمیان- محمدیزدى‏
 1- اعلام رسمیت جلسه و تلاوت آیاتى ازکلام الله مجید

رئیس- بسم الله الرحمن الرحیم. جلسه با حضور کلیه اعضاء رسمى است. چند آیه از کلام الله مجید قرائت شود:
حجت الاسلام نورى:
 اللهم صل على محمد و آل محمد

 اعوذ بالله من الشیطان الرجیم‏

 بسم الله الرحمن الرحیم‏

 إِنَّ اللَّهَ هُوَ رَبِّى وَرَبُّکُمْ فَاعْبُدُوهُ هَذَا صِرَاطٌ مُسْتَقِیمٌ* فَاخْتَلَفَ الْأَحْزَابُ مِنْ بَینِهِمْ فَوَیلٌ لِلَّذِینَ ظَلَمُوا مِنْ عَذَابِ یوْمٍ أَلِیمٍ* هَلْ ینْظُرُونَ إِلَّا السَّاعَةَ أَنْ تَأْتِیهُمْ بَغْتَةً وَهُمْ لَا یشْعُرُونَ* الْأَخِلَّاءُ یوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِینَ* یا عِبَادِ لَا خَوْفٌ عَلَیکُمُ الْیوْمَ وَلَا أَنْتُمْ تَحْزَنُونَ* الَّذِینَ آمَنُوا بِآیاتِنَا وَکَانُوا مُسْلِمِینَ* ادْخُلُوا الْجَنَّةَ أَنْتُمْ وَأَزْوَاجُکُمْ تُحْبَرُونَ* یطَافُ عَلَیهِمْ بِصِحَافٍ مِنْ ذَهَبٍ وَأَکْوَابٍ وَفِیهَا مَا تَشْتَهِیهِ الْأَنْفُسُ وَتَلَذُّ الْأَعْینُ وَأَنْتُمْ فِیهَا خَالِدُونَ* وَتِلْکَ الْجَنَّةُ الَّتِى أُورِثْتُمُوهَا بِمَا کُنْتُمْ تَعْمَلُونَ* لَکُمْ فِیهَا فَاکِهَةٌ کَثِیرَةٌ مِنْهَا تَأْکُلُونَ* إِنَّ الْمُجْرِمِینَ فِى عَذَابِ جَهَنَّمَ خَالِدُونَ‏

 (صدق الله العلى العظیم- حضار صلوات فرستادند)

 «از آیه 63 تا 74 سورة الزخرف»

 2- بیانات رئیس موقت (آقاى سید على خامنه‏اى) و بعضى از اعضاء پیرامون انتخابات هیأت رئیسه‏

سید على خامنه‏اى- بسم الله الرحمن الرحیم. به همه آقایان عزیز و محترم خیر مقدم عرض مى‏کنم و امیدوارم که این جلسه و این اقدام با بهترین شکلى و در نزدیک‏ترین زمانى آن چیزى را که مقصود حضرت امام مدّ ظله بوده تأمین کند و ان شاء الله گامى باشد در راه خیر و صلاح مسلمین.
مسأله بازنگرى به قانون اساسى یک امر متوقع و قهرى و طبیعى است. اولًا هر کارى ولو کامل پخته انجام شده باشد به مرور در تجربه عملى نقایصش آشکار مى‏شود و احتیاج به تکمیل دارد.
ثانیاً تدوین کنندگان قانون اساسى هر چند که در کار اداره کشور و سازماندهى نیروى ادارى کشور هیچ تجربه‏اى نداشتند لکن با تجربه تلخ تمرکز همه نیروها و قدرت‏ها و امکانات در رژیم گذشته مواجه بودند و با آن تجربه و با استناد به آن، قانون اساسى را تدوین کردند و جهت قانون اساسى را در بخش سازماندهى نیروها به سمت نوعى پراکندگى در وظایف و اختیارات‏
Majlis:2 Volume:1 Sessions:1-14 Page:3
قرار دادند که آثارش را در عمل مشاهده کردیم چه در قوه مجریه و چه در قوه قضائیه و چه در بخشى از بخش‏هاى دیگر.
ثالثاً این نکته باید مورد توجه باشد که در طلیعه بازسازى کشور، کشور احتیاج دارد به مدیران قوى، با قدرت تصمیم‏گیرى و اختیارات وافى و کافى و این هم به نوبه خود ایجاب مى‏کند که ما قانون اساسى را مورد تجدید نظر و بازنگرى قراربدهیم. از امام بزرگوارمان صمیمانه تشکر مى‏کنیم که در موضع یک رهبر درد آشنا و درمان‏شناس و مصمم و با اراده در این مقطع هم در اقدام لازم و ضرورى هیچ‏گونه تعلل روا نداشتند و اقدام قاطع خودشان را کردند و این ترکیب بحمد الله به وجود آمد. بنده شخصاً هم از امام عزیزمان سپاسگزارى مى‏کنم به خاطر این‏که مأموریت شروع این جلسه و تشکیل این جلسه را به بنده لطف کردند. عرض مى‏کنم زمان کوتاه است، دو ماه وقتى است که بایستى ان شاء الله همه چیز در آن تمام بشود و احتیاج به کار فشرده و پیگیر است و حداکثر استفاده از وقت و پیمودن نزدیک‏ترین راه‏ها و این احتیاج دارد به یک آیین‏نامه خوب، اگر ما بتوانیم ان شاء الله آیین‏نامه خوبى براى این جلسه تنظیم و تدوین کنیم امید این است که از نزدیک‏ترین راه و در نزدیک‏ترین زمان بتوانیم کار را به مقصود برسانیم. من فکر مى‏کنم امروز در این جلسه اولین اقدام عبارت است از: اولًا تعیین رئیس یا هیأت رئیسه، ثانیاً تعیین محل تشکیل منظم این جلسات. در مورد رئیس فرض کنید: یک رئیس، یک نایب و دو منشى شاید لازم باشد که انتخاب بشوند، در مورد محل هم بایستى جورى محل تشکیل این جلسات انتخاب بشود که امکان تشکیل کمیته‏هایى در نزدیک اجلاس عمومى باشد، من با آقاى هاشمى صحبت نکرده‏ام، شاید جناب آقاى هاشمى هم تأیید بکنند که مجلس شوراى اسلامى آمادگى آن را داشته باشد به خاطر این‏که کارهاى بزرگ و جلسات مهم در آنجا تشکیل شده و ظاهراً رسم ما بر این جارى شده که جلسات مهم این‏جورى را ما در مجلس تشکیل بدهیم. اگر آقایان تأیید بکنند ایشان هم مناسب بدانند شاید آنجا مناسب باشد جلسات ما تشکیل شود، البته در صورتى که اشکالى و محظورى در آنجا باشد اینجا هم به نحوى مى‏شود جلسه را تشکیل داد جلسات را در طول مدت ادامه داد.
قدم بعدى تعیین کمیته‏ها است. ما لازم است که کمیته‏هایى تشکیل بدهیم، مثلًا کمیته‏اى براى تدوین اصول مربوط به رهبرى، کمیته‏اى براى قوه مجریه، کمیته‏اى براى قوه قضائیه، کمیته‏اى براى امور مجلس (آن‏چه که در فرمان حضرت امام است) کمیته‏اى براى مسأله مجمع تشخیص مجموعاً 4- 5 تا کمیته محتوایى خواهد بود. یک کمیته هم براى هماهنگى یعنى آن‏چه که کمیسیون قوانین مجلس عهده‏دارش هست یعنى توجه به این‏که این چیزى که تصویب مى‏شود با هیچ اصلى از اصول دیگر قانون اساسى منافات و تعارض نداشته باشد، اصطکاک ایجاد نکند. این هم یک کمیته‏اى مخصوص این لازم است که شاید آن کمیته بیشتر جنبه کارشناسى دارد کسانى باید در آن شرکت داشته باشند که کاملًا با اصول قانون اساسى آشنا باشند. على اى حال شاید 5 تا 6 تا یا 7 تا کمیته لازم باشد. موضوعات محول شده به کمیته‏ها یا به کمیسیون‏ها در آنجاها بررسى مى‏شود. بعد براى تصمیم‏گیرى و رأى‏گیرى به اجلاس عمومى خواهد آمد که البته همه افراد حاضر در جلسه و اعضاى جلسه‏ها ناگزیر بایستى در کمیته‏ها
Majlis:2 Volume:1 Sessions:1-14 Page:4
شرکت داشته باشند. یعنى این کمیته‏ها به وسیله خود افراد اداره باید بشود. اگر چه از کارشناسان هم براى آن کمیته‏ها استفاده خواهد شد. حالا در مورد طرز کار کمیته‏ها مى‏توان در آیین‏نامه چیزهایى تدوین کرد و نوشت شاید قبلًا لازم باشد که کمیته‏اى براى تدوین آیین‏نامه تنظیم کنیم یا اگر آمادگى باشد همین امروز آیین‏نامه را در همین جا تصویب کنیم. فکر مى‏کنم آیین‏نامه پیچیده‏اى نخواهد بود. عرایض من تمام شد آن‏چه که به عنوان شروع جلسه مى‏خواستم عرض کنم مسأله تعیین هیأت رئیسه را خواهش مى‏کنم آقایان سریع انجام بدهید چون متوقف ادامه کار بر این است. دو جور مى‏شود هیأت رئیسه را تعیین کرد. یکى این‏که به کاندیداى ریاست رأى‏گیرى کنیم، بعد براى انتخاب نیابت ریاست رأى‏گیرى کنیم، باز براى انتخاب منشى‏ها رأى‏گیرى کنیم. این یک جور، یک جور هم این است که یک ترکیبى را پیشنهاد کنیم که اگر مخالف زیاد و جدى نداشته باشد همان را رأى‏گیرى کنیم و تمام بشود.
من پیشنهادى براى شکل دوم آن دارم و مطرح مى‏کنم اگر در ذهن آقایان تا حدودى تلقى و قبول بشود همان را ما رأى‏گیرى مى‏کنیم. من پیشنهاد مى‏کنم اگر هیأت رئیسه متشکل باشد از یک رئیس، کاندیداى ما هم جناب آقاى مشکینى هستند. یک نایب رئیس، کاندیداى ما جناب آقاى هاشمى رفسنجانى هستند. دو تا منشى، کاندیداى ما براى دو تا منشى آقاى امید و آقاى دکتر حسن حبیبى هستند. خیال مى‏کنم یک ترکیب این‏جورى براى اداره این جلسه کافى است.
دو نایب رئیس و چندین منشى است و لازم نیست چون جلسه، جلسه خیلى مفصل و مطولى نیست و اگر این پیشنهاد همچون احساس مى‏شود، چون مى‏بینم بعضى آقایان سرها را تکان مى‏دهند علامت همان تلقى قبول است. اگر خیلى مخالفى نداشته باشد حالا من عرایضم را تمام مى‏کنم فرصت مى‏دهم براى کسى که بخواهد نظرش را بگوید. اگر مخالف نداشته باشد همین را یک جا به رأى مى‏گذاریم و تمام مى‏کنیم. آقاى موسوى اردبیلى بفرمایید.
موسوى اردبیلى- من نظرم این است که نایب رئیس دو نفر باشد، یک نفر کم است براى این‏که جمعیت‏مان کم است یک رئیس و یک نایب رئیس براى موضوعات خیلى مهم ... اینها گاهى احتیاج دارند مشورت کنند. سه تا فکر است و یک رئیس و یک نایب رئیس را من کم مى‏دانم. من دو تا نایب رئیس پیشنهاد مى‏کنم.
محمد یزدى- بسم الله الرحمن الرحیم. این‏که به شکل اول باشد یا به شکل دوم باشد، مى‏شود همان را به رأى گذاشت بدون ورقه و با دست و بعد عمل کرد. چون به شکل اول هم شاید یک امتیازاتى داشته باشد.
یعنى این‏که مسلم گرفته بشود که به شکل دوم باشد یعنى به یک جمع پیشنهادى یک‏جا رأى بگیریم یا تک تک رأى بگیریم خود این به رأى گذاشته بشود خوب است.
خامنه‏اى- آقاى مشکینى بفرمایید.
على مشکینى- بسم الله الرحمن الرحیم. من معذرت مى‏خواهم از این‏که این‏جورى عرض مى‏کنم. استدعا مى‏کنم که ما را به عنوان ریاست انتخاب نفرمایید و من پیشنهاد مى‏کنم که خود آقاى خامنه‏اى ریاست جلسه را به عهده بگیرند. انفع است هم به حال دوستان و هم به حال هدف و لذا من درخواست مى‏کنم که من را معذور دارند.
Majlis:2 Volume:1 Sessions:1-14 Page:5
خامنه‏اى- من باید قبلًا یک تذکرى را مى‏دادم متأسفانه یادم رفت و آن این است که وقتى ما کسى را از روى آشنایى و معرفت به اوضاع و احوال براى یک چنین جلسه بسیار مهم و بسیار حساس و به اصطلاح فشرده‏اى کاندید مى‏کنیم دیگر استنکار و نفى و اینها نباشد این را مى‏خواستیم قبلًا عرض بکنیم که نشد بگوییم خوب طبیعى است که براى این جلسه، رئیس مجلس خبرگان، جناب آقاى مشکینى بزرگوار، استاد عزیزمان مناسب‏تر هستند خوب، این‏که جاى بحث ندارد. ما خواهش مى‏کنیم که هرکس از آقایان که مطرح شدند (مگراین‏که واقعاً یک اشکال اساسى وجود داشته باشد) از قبول مسؤولیت استنکاف و امتناع نکنند، قبول کنند که ما کار را راه بیاندازیم.
آقاى هاشمى بفرمایید.
هاشمى رفسنجانى- تحقیقاً این کار آقاى مشکینى استنکاف نیست طبعاً خوب ایشان که اینجا مورد احترام همه ما هستند کسى هم شاید نباشد که با ریاست ایشان مخالف باشد ولى به نظرم ایشان حرف صحیحى مى‏فرمایند این یک کارى است که وقت محدودى دارد باید پیگیرى بشود یک نفر باید دائماً دنبال قضیه باشد و غیر از رئیس هم کسى این کار را نمى‏کند. آقاى خامنه‏اى جناب‏عالى به عنوان رئیس این مسؤولیت را بپذیرید. ما نمى‏خواهیم تعارفى بکنیم، آقاى مشکینى رئیس همه ما هستند ما همیشه براى ایشان احترام قائل هستیم. براى مصلحت کار یعنى کار را شما باید دنبال بکنید از ابزار ریاست جمهورى استفاده بکنید. آقاى مشکینى قم تشریف دارند شاید بخواهد هر روز این جلسه باشد، نتایج کار کمیسیون‏ها را جمع‏بندى بکند، بخواهید به عهده نایب رئیس بگذارید این هم باز جور نمى‏آید. اگر از تعارف در برویم این‏جور بهتر است. حالا فرض را اگر این گذاشتیم که شما اصرار کردید که آقاى مشکینى باشند و ایشان هم پذیرفتند باز نایب رئیس شما باشید که به عنوان نایب رئیس کار را دنبال بکنید، کار انجام بشود. من هم در خدمت شما هستم، هر کارى را به من ارجاع بکنید انجام مى‏دهم واقعاً تعارف هم نمى‏خواهم بکنم مى‏خواهم کار به صورتى باشد که بشود و معطل نشویم.
خامنه‏اى- آقاى مهندس موسوى بفرمایید.
میرحسین موسوى- بسم الله الرحمن الرحیم. من فکر مى‏کنم همان‏طور که آقاى یزدى هم اشاره کردند آن روش اولى که حضرت عالى فرمودند آن بحث بشود و به رأى‏گیرى گذاشته بشود (روش انتخاب رئیس و منشى‏ها) بعد به این مسأله بپردازیم.
خامنه‏اى- خیلى خوب، حالا اجمالًا نگرانى جناب آقاى هاشمى را من قطعاً برطرف خواهم کرد با کمک به جناب آقاى مشکینى همان‏طور که بعداً خودشان گفتند من در خدمتتان هستم یقیناً هر کارى که لازم باشد که ایشان در مقام ریاست از لحاظ دنبال‏گیرى و اینها انجام بدهند آن را بنده و دفترمان در خدمت آن کار خواهیم بود کاندیدا قطعاً خود ایشان است حالا براى انتخاب هیأت رئیسه چه جور رأى‏گیرى کنیم من با اجازه آقایان هر دو نوع را به رأى مى‏گذارم. نوع اول این‏که کاندیداهایى معین بشوند جدا جدا و رأى‏گیرى بشود و نوع دوم این‏که یک جا به شکل کامل انتخاب بشوند. برادرهایى که با نوع اول موافق هستند دستشان را بلند کنند (اکثر دست بلند کردند) تصویب شد. آقاى مشکینى را کاندیدا مى‏کنیم براى ریاست، رأى‏گیرى با ورقه باشد یا با دست باشد؟
Majlis:2 Volume:1 Sessions:1-14 Page:6
هاشمى رفسنجانى- اول ببینید ایشان قبول مى‏فرمایند؟
خامنه‏اى- بله قبول فرمودند.
موسوى اردبیلى- باید مرتب تشریف داشته باشند، فعال برخورد کنند، ممکن است گرفتارى داشته باشند. اینجا تشریف نداشته باشند. این را یک خرده جدى بگیرید
خامنه‏اى- اجازه بدهید من یک نکته‏اى را عرض بکنم. ببینید آقایان! در این جلسه کسى که فعال نباشد ما نخواهیم داشت این جلسه‏اى که اول تا آخرش 25 نفر هستند و 20 نفر را امام به نام معین کرده‏اند این هر کسى چه رئیس باشد چه غیر رئیس یعنى عضو معمولى باشد باید در این جلسه فعال باشد. در این‏که بحثى نیست مگر ممکن است کسى که در این جلسه عضو هست، به خصوص آن عضوى که از حضور او و فعالیت او کارهاى زیادى حاصل خواهد شد این غیر فعال باشد؟ این‏که اصلًا امکان ندارد. خوب حالا ممکن است که برخى از گرفتارى‏ها براى یک نفر وجود داشته باشد که براى دیگرى کمتر از او باشد این احتمالش هست لکن بالاخره همه فعال خواهند بود. بنابراین جناب آقاى مشکینى خواهند بود و اداره جلسه و ریاست جلسه (کارهایى که یک رئیس باید بکند) اینها را انجام مى‏دهند. من در خدمت ایشان هستم هر کارى که کمبودى باشد و لازم باشد که من کمک کنم به ایشان قطعاً خواهم کرد.
 3- انتخابات هیأت رئیسه شوراى بازنگرى قانون اساسى جمهورى اسلامى ایران‏

خامنه‏اى- پیشنهاد ریاست جناب آقاى مشکینى را به رأى ... (چند نفر از اعضاء با ورقه رأى بگیرند)
مشکینى- کاندیداى دیگرى هم شاید باشد.
خامنه‏اى- کاندیداى دیگرى وجود ندارد.
حالا ما یک نایب رئیس کاندیدا کردیم آقاى هاشمى قطعاً باید نایب رئیس باشند این‏که ...
مشکینى- من پیشنهاد مى‏کنم شما هم آقاى خامنه‏اى نایب رئیس باشید.
هاشمى رفسنجانى- بله آقاى خامنه‏اى نایب رئیس باشند، من لزومى ندارد باشم.
خامنه‏اى- اصلًا حضور شما و فعالیت شما در این جلسه لازم است.
ى زدى- من عرض مى‏کنم که براى این‏که هیچ شبهه‏اى و نگرانى هم پیش نیاید اجازه بفرمایید که تک تک هم رئیس و هم نواب رئیس نام برده و رأى گرفته بشود ولو که چند دقیقه‏اى هم وقت بیشترى گرفته مى‏شود. دیگر بعد بحث پیش نمى‏آید چون امکان دارد کسانى معتقد باشند که یکى از نواب رئیس مثلًا رئیس باشند یا بالعکس از این جهت بهتر این است که تک تک رأى گرفته بشود.
خامنه‏اى- من براى ریاست یک نفر را کاندیدا کرده‏ام (آقاى مشکینى) اگر کاندیداى دیگرى هست بفرمایید کاندیداى ما ایشان است.
هاشمى رفسنجانى- من هم کاندیداى آقاى خامنه‏اى (آقاى مشکینى را براى ریاست) تأیید مى‏کنم.
Majlis:2 Volume:1 Sessions:1-14 Page:7
خامنه‏اى- بنابراین با آرى و نه رأى مى‏دهیم.
هاشمى رفسنجانى- اسم بنویسند بهتراست.
خامنه‏اى- مثلًا بنویسند: «رئیس- آقاى مشکینى»
 (اخذ رأى کتبى به عمل آمد و نتیجه به قرار زیر اعلام شد)
خامنه‏اى- براى انتخاب رئیس 19 نفر به جناب آقاى مشکینى رأى داده‏اند. دو نفر رأى نداده و دو نفر هم براى خالى نبودن کاغذ! اسم بنده را نوشته‏اند بنابراین آقاى مشکینى به عنوان رئیس انتخاب شدند. ان شاء الله مبارک است من براى نیابت ریاست ...
هاشمى رفسنجانى- من آقاى خامنه‏اى را پیشنهاد مى‏کنم.
خامنه‏اى- من آقاى هاشمى رفسنجانى را پیشنهاد کردم.
میرحسین موسوى- دوتا نایب رئیس انتخاب مى‏کنیم.
خامنه‏اى- به این پیشنهاد که دو نفر نایب رئیس انتخاب کنیم رأى مى‏گیریم.
آقایانى که موافق‏اند دستشان را بلند کنند (اکثر دست بلند کردند) تصویب شد.
میرحسین موسوى- سؤال کنید کاندیداى دیگرى هم براى نیابت ریاست هست یا نه؟
خامنه‏اى- اگر کاندیداى دیگرى هست اعلام کنند (اظهار نشد) بنابراین براى نیابت ریاست رأى مى‏گیریم:
 (اخذ رأى کتبى به عمل آمد و نتیجه به قرار زیر اعلام شد:)
آقاى هاشمى رفسنجانى 22 رأى- خامنه‏اى 21 رأى- یک رأى هم باطل است.
من آقایان عمید زنجانى و دکتر حسن حبیبى را به عنوان منشى پیشنهاد مى‏کنم، اگر کسى دیگر را در نظرتان هست بفرمایید. آقاى بیات؟ (نه، من نامزد نیستم) آقاى نورى؟ (نورى- من هم نیستم) قرار شد استنکاف نفرمایید.
هاشمى- وقتى نمى‏خواهند، خوب استنکاف مى‏کنند دیگر.
خامنه‏اى- تا حالا سه نفر براى منشى‏گرى کاندیدا هستند: آقاى عمید، آقاى دکتر حسن حبیبى و آقاى بیات.
مشکینى- من پیشنهاد مى‏کنم آقاى یزدى را هم به کاندیداها اضافه کنید.
خامنه‏اى- کسى دیگر کاندیدا نیست؟ (اظهار نشد) بنابراین کاندیداها چهار نفر هستند: آقاى عمید- آقاى حسن حبیبى- آقاى بیات و آقاى یزدى.
از این چهار نفر دو نفر را براى منشى‏گرى انتخاب بفرمایید.
 (اخذ رأى کتبى به عمل آمد و نتیجه به قرار زیر اعلام شد)
بیشترین رأى را آقاى حبیبى آوردند: 16 رأى.
آقاى یزدى هم 13 رأى دارند. بنابراین این دو نفر به عنوان منشى انتخاب شدند.
 4- بحث پیرامون چگونگى شروع کار

خامنه‏اى- حالا روى محل اگر آقایان صحبتى دارند بفرمایند. آقاى جنتى.
احمد جنتى- من فکر مى‏کنم همین محل ریاست جمهورى بهتر است به مناسبت این‏که تردد و رفت آمدش کمتر است، خلوت‏تر است و راحت‏تر مى‏توانند تشکیل جلسه بدهند و رفت و آمد بکنند.
Majlis:2 Volume:1 Sessions:1-14 Page:8
نایب رئیس (خامنه‏اى)- آقاى آذرى بفرمایید.
احمد آذرى قمى- مجلس به نظر من ترجیح دارد روى همان اشاره‏اى که فرمودید براى تشکیل کمیته‏ها و تسهیلاتى که در آنجا امکان دارد. اینجاها قاعدتاً وجود ندارد. آنجا به نظر متعین باشد.
رئیس (مشکینى)- من معتقدم اگر اینجا (دفتر ریاست جمهورى) اسباب زحمت نیست، بسیار بهتر است براى این‏که اولًا مجلس خیلى بزرگ است و دوستان این طرف و آن طرف گم مى‏شوند! (خنده حضار) ثانیاً با جلسات علنى مجلس مصادف مى‏شویم.
منشى (محمد یزدى)- به اعتقاد من مجلس بهتر است چون هم براى مذاکرات جلسه علنى و هم براى کمیسیون‏ها آنجا امکانات بیشترى وجود دارد و مى‏شود از آن امکانات استفاده کرد و اما مسأله مزاحمت اولًا این جلسات را موقعى خواهند گذاشت که مصادف با اوقات جلسات رسمى مجلس نباشد (مثلًا بعد از ظهر شب‏ها یک وقتى که قطعاً مصادف نباشد) اما این‏که جناب آقاى مشکینى فرمودند که کسانى برخورد مى‏کنند، سؤال مى‏کنند، به نظر من این یک امتیاز است نه یک نقص. ممکن است براى افراد مشکل باشد، یک مقدارى وقتشان گرفته مى‏شود ولى به هر حال کسانى برخورد مى‏کنند، سؤال مى‏کنند، توضیحى مى‏خواهند، چیزهایى استفاده مى‏کنند این یک امتیاز است بنابراین مجلس از هر جهت مناسب‏تر به نظر مى‏رسد.
نایب رئیس (خامنه‏اى)- آقاى بیات بفرمایید.
اسدالله بیات- بسم الله الرحمن الرحیم. مطالب را حاج آقا یزدى فرمودند من فقط به یک نکته اشاره مى‏کنم: با توجه به این‏که قانون اساسى قبلًا در مجلس بررسى شده و جاى بررسى این مسأله هم همان محیط قانون‏گذارى است نه محیطهاى اجرایى، بنده مناسب‏تر همان مجلس را مى‏بینم غیر از این‏که سیستم صوتى و اداره تند نویسى و اداره قوانین در آنجا هست و مسائل گوناگونى ما در آنجا داریم براى مراجعه به مستندات و اینها طبیعى است که آنجا از اولویت بیشترى برخوردار و مناسب‏تر است.
نایب رئیس (خامنه‏اى)- آقاى هاشمى بفرمایید.
هاشمى رفسنجانى- اولًا کمیسیون که آقایان مى‏گویند معلوم نیست که ما اطاق خالى در مجلس اصلًا داشته باشیم چون همه کمیسیون‏ها جلسه دارند در هر ساعتى ممکن است صاحبانش آن اطاق‏ها را بخواهند این را من الان نمى‏دانم چهارتا اطاق مى‏شود داد؟ ثانیاً اینجا (دفتر ریاست جمهورى) چندتا اطاق هست آقایان مى‏توانند بیایند به علاوه کمیسیون را حالا جور دیگرى هم مى‏شود. مزیت مجلس در وضع صوتى آن است که براى یک جلسه کوچکى مثل این، ما نیاز به تشکیلات آن‏طورى نداریم. خوب، همین چندتا بلندگو که الان اینجا دارد کار انجام مى‏دهد خوب است البته نقطه مثبت آنجا این است که ما تمام تصویر را در اطاقى به اسم کنترل بر مى‏داریم که آن را اینجا نداریم. اگر برایتان مهم است که تصویر باشد صداى‏مان که ضبط مى‏شود، دیگر چه کار به تصویر داریم؟ در یک محدوده این‏جورى بهتر مى‏شود کار کرد. من در مجموع خیال مى‏کنم که اینجا پیشرفت کار ما بیشتر از مجلس است، این در مجموع بهتر در مى‏آید.
خامنه‏اى- خوب، کسى دیگر از آقایان وقت نگرفته‏اند صحبت بکنند من دیروز تا حالا
Majlis:2 Volume:1 Sessions:1-14 Page:9
خیلى فکر کردم که جلسات کجا باشد؟ در وهله اول در ذهن ما مسلم بود که اینجا خواهد بود یعنى من شک نداشتم که اینجا خوب، جلسه‏اى است، تشکیل مى‏دهیم بعد هر چه فکر کردم دیدم اینجا نمى‏شود یعنى آقاى هاشمى که مى‏فرمودند اینجا اطاق هست خوب «اهل البیت اعرف و ادرى بما فى البیت» وقتى من در جلسه نشسته‏ام ایشان مى‏گویند اینجا اطاق هست! شما چه مى‏دانید اطاق هست یا نیست؟ شاید هم نباشد.
به علاوه وضع کمیسیون و نشستن و مطالبى که آقاى بیات فرمودند این ... ببینید الان به قدر نیم ساعت تقربیاً 3 ربع این چراغ‏ها اینجا روشن شد، آقایان همه خسته شدید من یکى از چیزهایى که در ذهنم بود همین بود. این اطاق کوچک با پوشش تلویزیونى این‏جورى بخواهد باشد اصلًا امکان ندارد.
مشکینى- پس چرا اصلا رأى‏گیرى کردید؟ اگر این‏جورى است ممکن نبود رأى بدهند.
نایب رئیس (خامنه‏اى)- حالا نخواستیم بگوییم که ممکن نیست یا محال است، آن‏جور محال‏هایى که مسقط تکلیف است و دیگر اینها این‏جورى که نیست. به هر حال آنجا به نظر ما مناسب‏تر است والا اینجا هیچ‏گونه زحمتى براى ما نیست. این را توجه داشته باشید این‏که من مى‏گویم که اینجا نباشد نه از باب این‏که بودن اینجا کلفت و زحمتى براى ما دارد، مطلقاً این‏جور نیست. براى ما راحت‏تر و ساده‏تر است البته همان‏طور که آقاى جنتى فرمودند اینجا خوب امکان رفت و آمد آسان‏تر است، خلوت است، مى‏شود رفت و آمد و اینها، لکن مجموعاً به نظر مى‏رسد که آنجا که مجلس خبرگان قانون اساسى تشکیل شده خبرگان رهبرى هم آنجا تشکیل شود. و اصلًا جایى است براى رأى‏گیرى و این‏جور چیزها، آقاى هاشمیان بفرمایید.
حسین هاشمیان- این موضوع که آقاى هاشمى فرمودند جا نداریم اطاق بزرگ کمیسیون برنامه و بودجه براى این جلسات مناسب است البته موقعى که لایحه برنامه و بودجه مطرح مى‏شود، آنجا جا نداریم ولى الان که لایحه بودجه مطرح نیست آن اطاق جاى بسیار مناسبى است و صندلى هم به قدر کافى دارد ضمن این‏که تمام مآخذ هم در اداره قوانین هست و مى‏شود رجوع کرد، بنابراین بنده هم پیشنهاد مى‏کنم همان مجلس باشد.
نایب رئیس (خامنه‏اى)- آقاى یزدى بفرمایید.
منشى (یزدى)- من مى‏خواستم عرض کنم بعد از این‏که هر دو بزرگوار که ریاست این دو محل را دارند مرجحات را ذکر کردند با آشنایى که به مجلس داریم مخصوصاً این موضوعى که آقاى بیات و آقاى هاشمیان اشاره کردند (وجود اسناد و مدارک و مراجعه کردن به اسناد و مدارک و حالت کمیسیون که یک حالت دیگر است) مجلس مناسب‏تر است غیر از این بحث‏ها پیشنهاد من این است که به رأى گذاشته بشود که مجلس باشد یا اینجا باشد.
نایب رئیس (خامنه‏اى)- حتماً رأى مى‏گیریم من حتى روى شوراى عالى قضائى هم فکر کردم بعد به نظرم بعید آمد که آنها جایى داشته باشند حالا براى محل من رأى مى‏گیرم آقایانى که موافق هستند که مجلس باشد دستشان را بلند کنند ببینیم چند نفر خواهند بود (17 نفر دست بلند کردند) تصویب شد.
خوب به نظرم مى‏رسد که الان نوبت آن است که کمیسیون را مشخص بکنیم. من گمان مى‏کنم در این جلسه بزرگ نمى‏شود آیین‏نامه را تدوین بکنیم، آقاى هاشمیان بفرمایید.
Majlis:2 Volume:1 Sessions:1-14 Page:10
حسین هاشمیان- پیشنهاد بنده این است که دو منشى بزرگوار پیش‏نویس آیین‏نامه را تدوین بکنند، در جلسه بعدى ان شاء الله به تصویب برسد.
نایب رئیس (خامنه‏اى)- آقاى بیات بفرمایید.
اسدالله بیات- من حرفم همین بود براى کمیسیون‏ها هم پیشنهاد داشتم.
نایب رئیس (خامنه‏اى)- آقاى دکتر حبیبى بفرمایید.
منشى (دکتر حسن حبیبى)- عرض مى‏شود که آیین‏نامه خبرگان اول هست تقریباً روى گرده آن آیین‏نامه مى‏شود یک مقدارى جمع و جورش کرد و همان آیین‏نامه را اجرا کنیم من دیشب مراجعه کردم، دیدم تقربیاً همان گروه‏ها و اینها را در آنجا پیش‏بینى کرده خیلى سریع مى‏شود که ان شاء الله آن را ...
نایب رئیس (خامنه‏اى)- خیلى خوب آقایان مى‏فرمایند آیین‏نامه باشد براى جلسه بعد آقاى هاشمى بفرمایید.
هاشمى رفسنجانى- آیین‏نامه این مجلس با خبرگان خیلى فرق مى‏کند. آنجا مى‏خواستند 170- 180 تا اصل را با پیشنهادهاى فراوان و آن شکل‏هاى فراوان کار بکنند اینجا یک چیز محدودى است، 3- 4 تا کار بعضى‏هایش خیلى بحث ندارد امام به عهده ما گذاشته‏اند آن قدر معطل نکنیم آقاى یزدى و آقاى حبیبى بنشینند از توى آن، آن چیزهایى که لازم است براى آیین‏نامه در بیاورند دیگر ما مدتى صرف وقت آیین‏نامه نکنیم ضمناً کمیسیون‏ها را همین حالا انتخاب کنیم که در جلسه دیگرى وقتمان صرف موضوع کمیسیون و این قبیل چیزها نشود.
نایب رئیس (خامنه‏اى)- آقاى هاشمیان بفرمایید.
حسین هاشمیان- بنده عرضم این است که یکى از چیزهایى که در آیین‏نامه مى‏گنجد کیفیت تشکیل کمیسیون‏ها است ما چطور قبلًا بیاییم کمیسیون را تشکیل بدهیم؟ آیین‏نامه را ما مدون کنیم که در آنجا مشخص بشود که کمیسیون‏ها چندتا باشند و عضویت‏پذیرى چه جورى باشد، اول آیین‏نامه مقدم است.
نایب رئیس (خامنه‏اى)- آقاى بیات.
اسدالله بیات- فرض این است که تعداد ما بیش از 25 نفر نیست و براى کمیسیون‏ها هم اگر تعداد کمیسیون‏ها مشخص بشود به طور طبیعى مشخص خواهد شد که در هر کمیسیون چند نفر خواهد بود. قهراً کمیسیون از اعضاى اصلى برخوردار خواهد بود یک سرى ممکن است از افراد بیرون هم دعوت کنند به عنوان کارشناس. براى همین جهت من معتقدم که چهارتا کمیسیون با توجه به مواد هشت‏گانه‏اى که حضرت امام مطرح کرده‏اند، ضرورت دارد و 2- 3 تا از این مواد در یک کمیسیون قابل طرح است اما 2- 3 تا عنوان است که هر کدام یک موضوع مستقل مى‏خواهد حالا اگر اجازه بدهید من عرض بکنم پیشنهادم را.
نایب رئیس (خامنه‏اى)- شما اگر پیشنهاد دارید اشکال ندارد بفرمایید حالا بگذارید من قبلًا جواب آقاى هاشمیان را بدهم ببینید تعیین کمیسیون‏ها و داوطلبى افراد براى عضویت این احتیاج به هیچ آیین‏نامه‏اى ندارد این را الان مى‏شود تصمیم‏گیرى کرد حالا در کمیسیون‏ها چگونه رأى‏گیرى بشود ممکن است آن در آیین‏نامه یک چیزى لازم باشد اگر چه معلوم هم نیست‏
Majlis:2 Volume:1 Sessions:1-14 Page:11
تازه همین هم باشد بنابراین این کار را نمى‏شود الان انجام داد.
آقاى بیات شما پیشنهادتان را بفرمایید.
اسدالله بیات- پیشنهاد من در رابطه با تعداد کمیسیون‏ها 4 تا هست یکى از این کمیسیون‏ها در ارتباط با اصولى است که مربوط به دستگاه قضائى است تقریباً 7- 8 تا اصل ما در قانون اساسى داریم و یکى از موادى است که حضرت امام مطرح کرده‏اند خواهى نخواهى اینها دقیقاً باید روى این اصول کار بکنند و طبیعى است که کمیسیون مستقلى مى‏خواهد.
کمیسیون دوم در ارتباط با مجمع تشخیص مصلحت و رهبرى است چون این دوتا در کنار هم هستند قهراً دوتا از این بندها در یک کمیسیون مطرح مى‏شود و مسأله مهمى هم هست.
مسأله سوم در ارتباط با دستگاه اجرایى است که باز یکى از بندهایى است که به نظر من کمیسیون مستقلى مى‏خواهد.
اما 2- 3 تا بند دیگر داریم که به نظر من نیاز به بحث زیادى ندارد، مثلًا کلمه (شوراى ملى) بشود (شوراى اسلامى) در بعضى از جاها باید یک کلمه حذف بشود در بعضى از جاها یک کلمه باید اضافه بشود یا تعداد نمایندگان فرض بفرمایید که 270 نفرکمتر بشود یا بیشتر بشود، یا تمرکز در اداره صدا و سیما به نظر من آن هم خیلى بحث ندارد یک اصل بیشتر نداریم جز در مقدمه قانون اساسى، یک مقدار بحث شده 2- 3 تا از این بندها را در یک ماه در یک کمیسیون مى‏شود مطرح کرد، بنابراین 4 تا کمیسیون، کمیسیون مجمع تشخیص مصلحت و رهبرى که اصول رهبرى را بررسى بکند، کمیسیون اصول مربوط به دستگاه قضائى، کمیسیون نوع برخورد با دستگاه اجرایى و کمیسیونى که بقیه مواد را بررسى مى‏کند و در اسمش هم ...
نایب رئیس (خامنه‏اى)- آقاى عمید بفرمایید.
عباسعلى عمید زنجانى- بسم الله الرحمن الرحیم. تقسیم‏بندى کمیسیون‏ها به لحاظ موضوعات اهمى که در نامه حضرت امام آمده خوب است اما به نظر مى‏رسد که چون مشترکاتى بینشان است اگر موضوعى تقسیم‏بندى بشود مفیدتر است به این معنا که: کمیسیونى مربوط به نهادها باشد وکمیسیونى مربوط به شوراى مصلحت باشد وکمیسیونى باشد براى اصلاح مواد متفرقه. با 3 کمیسیون مى‏شود کار را دنبال کرد با توجه به قلت کمى عدد هیأت و اعضاى جلسه، سه کمیسیون مى‏تواند مسائل را دنبال بکند که اهم مسائل هم در این سه کمیسیون قابل دنبال کردن است بالاخص که بعضى از مسائل آن قدر به هم ارتباط دارد و از اهمیت برخوردار است که اکثر آقایان تمایل دارند که حتى در آن مذاکرات و مشاوره‏هاى اولیه هم حضور داشته باشند یعنى آن قدر مسائل از هم جدا و قابل تفکیک نیست که بشود فرض کنید فردى یا افرادى فقط در مشاوره‏ها و مذاکرات اولیه یک موضوع شرکت و مشارکت داشته باشد بنابراین پیشنهاد من 3 کمیسیون هست کمیسیون نهادها و کمیسیون مصلحت و کمیسیون قوه قضائیه. کمیسیون نهادها بر این اساس است که بخشى از این تغییرها که داده مى‏شود مربوط به آن قوایى است که عمده‏ترین حاکمیت را در کشور به عهده دارند مثلًا فرض بفرمایید آن‏چه که مربوط به قوه مجریه است، آن‏چه که مربوط به قوه قضائیه است آن‏چه که مربوط به نهاد رهبرى است و قوه قضائیه که قابل تفکیک است مى‏شود جدا کرد ولى آن‏چه که مربوط به‏
Majlis:2 Volume:1 Sessions:1-14 Page:12
قوه مجریه و نهاد رهبرى است قابل تفکیک نیست و ارتباط مستقیمى به هم دارد هم به لحاظ اهمیتش و هم به لحاظ بعضى از مسائلى که در تنظیم آن به هم مربوط مى‏شود.
بنابراین پیشنهاد من این است که یک کمیسیون نهادها باشد، کمیسیونى در رابطه با شوراى مصلحت باشد یا یه هر اسم دیگرى و نهاد دیگرى در رابطه با مسائل متفرقه مربوط به اینها باشد. البته یک کمیسیون از بار بیشترى برخوردار خواهد بود وآن کمیسیون نهادها است و اما به دلیل اهمیت و پیوستگى‏اش من فکر مى‏کنم که اکثر آقایان مایل باشند که در مذاکرات ابتدایى و مشورتى این مسائل مرتبط به هم که در یک کمیسیون هست مشارکت داشته باشند.
نایب رئیس (سید على خامنه‏اى)- البته هر یک از آقایان مایل باشد قاعدتاً در هر کمیسیونى مى‏تواند شرکت کند ولو مال کمیسیون دیگر هم باشد. آقاى هاشمیان.
حسین هاشمیان- پیشنهاد بنده 4 تا کمیسیون است به این شکل: یکى قضائى، براساس عناوینى که امام فرموده‏اند، یکى صدا و سیما در اجرایى بگنجد. صدا و سیما و اجرایى. دیگر شوراى تشخیص مصلحت، تشخیص مصلحت از شؤون رهبرى است آن هم در رهبرى بگنجد و حضورتان عرض کنم که راه تغییر قانون اساسى با تعداد نمایندگان و اسلامى شدن عناوین ملى هم یک کمیسیون داشته باشد بنابراین 4 تا ...
نایب رئیس (خامنه‏اى)- مقننه مثلًا، آن‏چه که مربوط به مجلس است چهارمى‏اش این مى‏شود دیگر (هاشمیان- بلى) آقاى یزدى.
منشى (محمد یزدى)- من پیشنهاد جناب آقاى بیات را تأیید مى‏کنم که چهار تا کمیسیون باشد منتها به کیفیتى که ایشان توضیح دادند تقریباً رهبرى یک کمیسیون داشته باشد، تمرکز در مدیریت قوه مجریه یک کمیسیون داشته باشد، تمرکز در قوه قضائیه هم یک کمیسیون، بقیه هم یک کمیسیون یعنى صدا و سیما را نمى‏شود گفت مربوط به قوه مجریه است به خصوص که بعضى‏هایش مسائل ساده‏اى است که خیلى وقت‏گیر نیست مثل تعداد نمایندگان یا تغییر نام خیلى وقت‏گیر نیست و بحث زیادى ندارد بنابراین 4 تا کمیسیون پیشنهاد خوبى است ترتیب هم به همین کیفیت بهتر است.
نایب رئیس (خامنه‏اى)- آقاى مهدوى:
محمدرضا مهدوى‏کنى- من علاوه بر نظرى که جناب آقاى بیات دادند این اشکال در ذهنم هست که این مسائل بعضى‏هایش چون خیلى مهم است. اگر بنا باشد که در یک کمیسیونى مطرح بشود و بعد بیاید در یک مجمع عمومى اگر آقایان دیگر کاملًا با مسائلى که در آن کمیسیون‏ها بحث شده گفتارها و دلایل و استدلال‏ها، کاملًا آشنا نباشد ممکن است رأى‏گیرى در این‏گونه مصادر کامل نباشد چنان که در قسمتى از مجلس خبرگان این اشکال بوده البته من آنجا نبودم ولى از دور که ناظر بودم این جهت را مى‏دیدم که بعضى آقایان در موقعى که مى‏خواهند رأى بدهند (چون مسأله‏اى که در یک کمیسیونى کاملًا پخته شده ولى این آقایان نبودند) خوب ممکن است یک مسأله‏اى بالبداهه نمى‏تواند به ذهن آدم بیاید کاملًا در یک مسأله‏اى که فکر لازم دارد و وقتى آدم مسؤولیت هم ندارد ممکن است ... مى‏خواهم مقدر بکنم که ممکن است یکى بگوید قبلًا همه آقایان مطالعه کنند.
Majlis:2 Volume:1 Sessions:1-14 Page:13
انسان وقتى مسؤولیتى در یک کمیسیون ندارد قهراً کمتر فکر مى‏کند در آن‏چه که در کمیسیون دیگر مى‏گذرد من فکر مى‏کنم یک کمیسیون مشترک دیگرى باید باشد که مثلًا یک نفر نماینده‏اى از هر کمیسیونى در آن کمیسیون مشترک حضور داشته باشد که بعد مسائلى که در آنجا مطرح مى‏شود یک ارتباط و مرابطه‏اى بین این کمیسیون‏ها باشد و آن نظرات منتقل بشود از این کمیسیون‏ها به آن کمیسیون‏ها و بعد از این‏که این مرابطه انجام شد آن وقت باید در مجمع عمومى، والا بدون این مرابطه قبلى بخواهیم یک دفعه مسأله‏اى را که آنها پخته کرده‏اند و به اینجا آورده‏اند مطرح کنند ممکن است رأى دادن خیلى کامل نباشد و مبتنى بر تأمل قبلى نباشد. لذا من یک کمیسیون دیگرى را لازم مى‏دانم (حالا اسمش را هر چه بگذارید، کمیسیون مرابطه بگویید، هر چه اسمش را بگذارید) یک چنین چیزى که نمایندگى از کمیسیون‏ها باشند که در کمیسیون خودشان مسائل مطرح شده را بگیرند و مشاوره کنند و در آنجا هم بشنود مسائل آقایان را یا نظرات کمیسیون خودشان را درآنجا منتقل کنند، حالا نمى‏دانم هماهنگى همان است؟
نایب رئیس (خامنه‏اى)- آن هماهنگى چیز دیگر بود.
مهدوى‏کنى- آن هماهنگى چیز دیگر بود که ایشان فرمودند. فرمودند که با قوانین دیگر مغایرت نداشته باشد با قانون اساسى این چیز دیگرى است.
خامنه‏اى- آقاى هاشمى.
نایب رئیس (هاشمى رفسنجانى)- نکته آقاى مهدوى نکته درستى است یعنى اگر اعضاء، مصوبات کمیسیون‏ها را ندانند وقتى که آنجا مى‏آید پختگى لازم را براى بحث ندارند در مجلس این مسأله حل شده به این صورت که یک قسمت‏هایى را که به نحوى به کمیسیون‏هاى فرعى مربوط مى‏شود به آنجا مى‏فرستیم یا هر نماینده‏اى حق دارد در کمیسیون دیگرى شرکت بکند و چیزهایى از این قبیل داریم که نماینده‏ها مى‏توانند مطلع باشند ولى در این جمع ما نمى‏شود چون ما آن انسجام مجلس را نداریم. البته درآیین‏نامه‏اى که تدوین مى‏کنیم این بیاید که کمیسیون‏ها مصوباتشان را به کمیسیون‏هاى دیگر بدهند چون ما خیلى نیستیم، مطلب زیاد نداریم. فرض کنید کمیسیون قضائى 6 تا اصل دارد مصوبه‏اش را به کمیسیون‏هاى دیگر مى‏دهد، آنها هم بحث مى‏کنند، مشورت مى‏کنند، یک نظرى پیدا مى‏کنند صاحب نظر مى‏شوند وقتى که در صحن مجمع عمومى ما مى‏آید همه ما صاحب نظریم نسبت به همه مسائلى که تصویب شده است. این کار مشکلى هم نیست یعنى هر روز هر کمیسیونى مصوبه‏اى داشت مصوبه‏اش را از طریق هیأت رئیسه به هر چهار کمیسیون مى‏دهند. آنها هم در جریان قرار مى‏گیرند اگر خواستند هم بحث مى‏کنند، دیگر چیزى کم نمى‏آوریم. پخته هم مى‏شود.
نایب رئیس (خامنه‏اى)- آقاى هاشمیان.
حسین هاشمیان- بنده پیشنهادم این است که اگر دبیرخانه تشکیل مى‏شود (که باید بشود) حتماً دبیرخانه این کار را بکند ولى کمیسیون جدایى تشکیل نشود یا این‏که رئیس آن کمیسیون موظف باشد که مباحث و مصوبات را به کمیسیون‏هاى دیگر ارجاع کند.
نایب رئیس (خامنه‏اى)- آقاى بیات.
اسدالله بیات- بسم الله الرحمن الرحیم. مسأله را جناب آقاى هاشمى فرمودند حاج آقا
Majlis:2 Volume:1 Sessions:1-14 Page:14
مهدوى که لطف فرمودند این جمله را فرمودند عنایت بکنید که اگر ما یک کمیسیون مرابطه (یا هر چه بفرمایید) بالاخره همه اعضاء نمى‏توانند در آن حضور پیدا کنند یک نفر را مى‏فرستند این یک نفر هر قدر هم قوى بشود باز بالاخره یک نفر است یعنى او نمى‏تواند اعضاى کمیسیون را قانع بکند یعنى همان اشکال در سر جاى خودش هست. تنها راهى که دارد غیر از پیشنهاد جناب هاشمى (در مجلس هم ما احتمالًا این کار را مى‏کنیم) اگر دستورى به یک کمیسیون ارجاع شد، چون در ارتباط با اصول دیگر است قبلًا به کمیسیون دیگر هم ارجاع بشود مثلًا در رابطه با هماهنگى در دستگاه اجرایى این اصل ارتباط تنگاتنگى با دستگاه قضائى دارد، همان فرعى و اصلى که ما در آنجا داریم، قبلًا به کمیسیون‏هاى دیگر ارجاع مى‏شود. علاوه بر آن مصوبات هم ارجاع مى‏شود طبیعى است که آن مشکلى که جناب آقاى مهدوى مى‏فرمایند به طور طبیعى برطرف خواهد شد.
نایب رئیس (خامنه‏اى)- آقاى نجفقلى حبیبى.
نجفقلى حبیبى- علاوه بر آن روش‏هایى که آقایان فرمودند و همه‏اش کارساز است. یک روش دیگر هم در مجلس تقریباً گاه گاهى اعمال مى‏شود و آن این است که رؤساى کمیسیون‏ها یک جلسه مشترک تشکیل مى‏دهند و مسائل مهم را مى‏شود آنجا مطرح کرد. که بعد هر رئیس کمیسیونى آنجا مى‏آید اطلاعات را مى‏گیرد و عصاره استدلال‏ها را مى‏تواند ببرد در کمیسیون خودشان مطرح بکند و این مى‏تواند یکى از راه‏ها باشد نه این‏که جامع باشد ولى علاوه بر این روش‏ها که اعمال مى‏شود این هم یکى از چیزهایى است که مى‏تواند کمک بکند تا ما یک کمیسیون مستقل دیگرى براى کار تشکل ندهیم.
نایب رئیس (خامنه‏اى)- آقاى مهدوى بفرمایید.
مهدوى‏کنى- بنده مطلبى که عرض کردم مسؤولیتى باشد که واقعاً موظف بشوندآقایان که مسائل دیگران را بدانند. این‏که گزارش مى‏شود و بعد ممکن است مطالعه کنند ممکن است چه بشود خوب این یک قدرى این توظیف را نمى‏آورد ولى حضور یک نفر کافى است از نظر آن اشکالى که آقاى بیات کردند که این یک نفر نمى‏تواند بازگو کننده باشد این را مى‏شود ضمیمه کرد با پیشنهاد جناب آقاى هاشمى که خلاصه مذاکرات بیاید در کمیسیون‏هاى دیگر هم مطرح بشود به وسیله همین شخصى که مرابط است که در آنجا هم آن شخص مرابط برسد صحبت بکند جنبه دفاعى داشته باشد از نظرات دوستان خودش و هم نظرات آن آقایان را هم بیاورد و آنها مطالعه کنند ببینند نظرى دارند بگویند به این شخص مرابط و بعد در آنجا بازگو بشود که جمع بین هر دو جهت بشود. والا صرفاً این‏که ما بگوییم حالا ممکن است که نظرات را بیایند فقط مصوبات را تنها بگویند کافى نیست مصوبه‏اى که دلیلش ذکر نشده معلوم نیست که به چه جهت اینها رأى دادند با این مسائل، حتماً باید بالاخره ادله مسائل گفته بشود و نوشته هم باز کتاب ناطق نیست. بالاخره یک ناطقى هم مى‏خواهد و آن ناطق همین شخص مرابط است. حالا من فکر مى‏کردم که شما یک جور دیگر باز یک فردى را پیدا کنید که بتواند مبین نظرات باشد به نحو دیگرى من مخالف نیستم و نظرم این است که آن گفتار و دلایل و مطالب با بیان و با بحث بازگو بشود.
نایب رئیس (خامنه‏اى)- آقاى خوئینى‏ها.
Majlis:2 Volume:1 Sessions:1-14 Page:15
موسوى خوئینى‏ها- من تصور مى‏کنم منشأ این نگرانى این باشد که تصور مى‏شود کار این مجلس و کمیسیون‏ها یک شورى است اگر در آن آیین‏نامه‏اى که نوشته مى‏شود مبنا بر این باشد که هر یک از این موضوعاتى که تقسیم مى‏شود (على الظاهر پیشنهاد شد به چهار دسته تقسیم شود) این به صورت دو شورى انجام مى‏گیرد به این معنا که همان شیوه‏اى که در مجلس هست کمیسیون آن موضوع را مثلًا موضوع رهبرى را در دستور کار خودش قرار مى‏دهد و به نظر خودش آن اصلاحاتى که باید بشود، تغییرى که باید داده بشود، آنها را انجام مى‏دهد بعد مى‏آورد در این مجلس مطرح مى‏کند همه آقایان اعضاء جلسه از طریق مخبر آن کمیسیون در جریان این‏که چرا این کمیسیون در اصلاح آن اصول به این نتیجه رسیده است قرار مى‏گیرند. بعد در همین جلسه هر یک از آقایان بحث در کلیات مى‏کنند (به اصطلاح مجلس) در کلیات این اصلاحى که کمیسیون کرده بحث مى‏شود که اساساً به این شیوه‏اى که کمیسیون اصلاحات را انجام داده صحیح است یا نیست؟ بعد اگر اساس آن کار کمیسیون در این جلسه رأى آورد مجدد بر مى‏گردد به کمیسیون و هر یک از اعضاء کمیسیون پیشنهاد خودشان را ارائه مى‏دهند به آن کمیسیون. مثلًا من وقتى که در شور اول در جریان مباحث قرار گرفتم آن ذهن بسیط تبدیل مى‏شود به یک ذهنى که آشنا شده به مجموعه بحث حالا مى‏توانم پیشنهاد بدهم اگر بخواهم در آن موضوع پیشنهاد خاصى داشته باشم و بخواهم بدهم.
پس همان شیوه کار مجلس این مشکل را رفع مى‏کند. نیازى به این‏که این مصوبه‏اش را بدهد به آنجا نیست. همان‏طور که ایشان هم فرمودند یک مصوبه یک خطى را بدهند به آنجا آن‏چه متوجه مى‏شود که اصلًا مبناى این کار چه بوده و چه استدلالى پشت سر این یک اصلى که تغییر داده شده هست بخواهند مذاکرات را هم بفرستند آنجا، خوب این یک مذاکراتى که به این سرعت پیاده بشود، تصحیح بشود، فرستاده بشود کار مشکلى است. حالا بنده علاوه بر این‏که به نظرم مى‏آید اصلًا این دو شورى بودن این مشکل را رفع خواهد کرد یک پیشنهاد دیگرى که به ذهنم آمد که نمى‏دانم تا چه اندازه مى‏تواند موفق باشد و مفید باشد و آن این‏که آیا صحیح نیست و مفید نیست که ما هر یک از این 4 بحث را از همین امروز به بعد جلساتى بگذاریم یک بحث ابتدایى و مقدماتى در همین جا بشود که ما آیا مثلًا در بخش قوه قضائیه که تمرکز بحثش شده مثلًا بنده حرفم در این بخش چیست؟ جناب آقاى موسوى اردبیلى در تمرکز قوه قضائیه با تجاربشان چه مطلبى را مى‏خواهند بفرمایند. آقایان در یک بحث ابتدایى قرار مى‏گیرند یک نظراتى را هم مى‏دهند بعد با توجه به این بحث‏هایى که شد آن کمیسیون کار خودش را شروع بکند که آن کمیسیون هم خیلى مستقل و بدون این‏که مطلع باشد در ذهن بقیه نسبت به آن مسأله چه مى‏گذرد، نه این‏که یک اصولى را تغییر بدهد که احیاناً در شور اول که مى‏آید بگوییم آقا این اصلًا درست نبود یا در رهبرى یا همچنین در چیز دیگر من نمى‏دانم که این پیشنهاد اگر مى‏تواند مفید باشد فکر مى‏کنم که 2- 3 جلسه این‏طورى بحث بکنیم بعد کمیسیون‏ها کارشان را شروع بکنند بهتر باشد.
نایب رئیس (خامنه‏اى)- آقاى موسوى بفرمایید.
میرحسین موسوى- در هر کمیسیونى قاعدتاً صورت جلسه تهیه خواهد شد، دبیرى خواهد داشت و مسائل را تندنویسى مى‏کند غیر از نوارهایى که برداشته مى‏شود وآن مقدار
Majlis:2 Volume:1 Sessions:1-14 Page:16
مطلبى که یادداشت مى‏شود کافى است اگر خوب توزیع بشود در کمیسیون‏هاى دیگر، براى این‏که کمیسیون‏هاى دیگر در جریان بحث‏هاى آن جلسه قرار بگیرند، هم نتیجه جلسه کمیسیون‏ها خواهد بود هم استدلال‏ها را به صورت مختصر مى‏تواند اشاره داشته باشد. این کار هم مى‏تواند به این ترتیب عمل بشود که دبیر هر کمیسیون مطالب را که صورت جلسه تهیه شده بلافاصله یک نسخه مى‏فرستد براى دبیرخانه خود مجمع آن بین اعضاء توزیع مى‏کند بین کمیسیون‏هاى مختلف مشکل حل مى‏شود. در رابطه با پیشنهاد آقاى موسوى خوئینى‏ها در مورد بحث کلى من فکر مى‏کنم مهم‏تر از آن اطلاع از نظرات خود حضرت امام در مورد این بندها براى ما بسیار ضرورى باشد. ممکن است ایشان نظراتى داشته باشند اگر نظرى ندارند یعنى به همین اندازه ایشان بسنده کردند که خود این جلسه نظر بدهد یک مسأله است اگر خود ایشان در رابطه با این بندها نظر ویژه‏اى داشته باشند بسیار کمک مى‏کند که کمیسیون‏ها راحت‏تر به نتیجه برسند و سریع‏تر نتیجه بگیرند من این را هم پیشنهاد مى‏کردم که واقعاً ...
نایب رئیس (خامنه‏اى)- آقاى هاشمیان.
حسین هاشمیان- پیشنهاد آقاى موسوى خوئینى‏ها احتمالًا در آیین‏نامه مطرح نشود یا اگر مطرح بشود این رأى نیاورد که دو شورى باشد البته دو شورى بشود از جهت استحکام کار خوب است، منتها ما با این دو ماهى که وقت داریم آیا مى‏توانیم دو شورى این‏جور وقت را بگیریم؟ با فرصت کمى که داریم که البته با دو شورى مشکلى که آقاى مهدوى فرمودند حل مى‏شود اگر دو شورى هم نباشد جناب آقاى مهدوى بنده معتقدم وقتى از طریق دبیرخانه به اطلاع کمیسیون‏ها رسید بعد در این جلسه مطرح مى‏شود دیگر. یعنى تبیین مى‏کند هر کمیسیونى دلایل خودش را، آنجا بحث مى‏شود شور مى‏شود بنابراین مستندات رأى‏ها مشخص مى‏شود بنابراین شبهه حضرت عالى به این طریق فکر مى‏کنم حل بشود.
نایب رئیس (خامنه‏اى)- آقاى موسوى اردبیلى.
سید عبدالکریم موسوى اردبیلى- نظر جناب آقاى مهدوى در آن دوره اول خبرگان هم این پیش آمد خصوصاً براى بعضى‏ها که علاقه‏مند بودند، در یک کمیسیونى شرکت داشتند علاقه‏مند بودند بدانند در کمیسیون دیگر چه مى‏گذرد، استدلال‏شان چیست؟ فکرشان چیست مثلًا به ناچار در این کمیسیون شرکت مى‏کردند چون که آزاد بود در آنجا هم بروند شرکت کنند وقت کافى این‏که همه آنها مثلًا متعدد بروند من یادم هست آن وقت البته در میان عموم این نشد اما آنهایى که علاقه داشتند یک جلساتى رؤساى کمیسیون‏ها داشتند مى‏آمدند آنجا مى‏نشستند شبیه همین چیزى که جناب آقاى مهدوى فرمودند مى‏آمدند مثلًا دو کمیسیون سه کمیسیون این کار را مى‏کردند. هر چیزى که با استدلال در این کمیسیون گذشته در اختیار آنها قرار مى‏داد آن هم مى‏رفت در کمیسیون‏شان آنهایى که علاقه‏مند بودند به آنها بازگو مى‏کرد حرف‏ها را مى‏گفت و آنها هم فکر مى‏کردند و گاهى هم فعال برخورد مى‏کردند من فکر مى‏کنم اگر بشود این ضررى ندارد.
نایب رئیس (خامنه‏اى)- ضمناً بحث رفت طرف آیین‏نامه. ما الان داریم یک بحثى مى‏کنیم در یکى از مواد آیین‏نامه مسأله تعداد کمیته‏هاى کمیسیون‏ها فراموش شد. من‏
Majlis:2 Volume:1 Sessions:1-14 Page:17
خواهش مى‏کنم حالا چند نفر از آقایان چون وقت گرفتند صحبت بکنند لکن در خلال صحبت بکشانید جلسه را به سمت مشخص شدن تعداد کمیته‏ها. آقاى یزدى بفرمایید.
محمد یزدى- من عرض مى‏کنم که تجربه خبرگان گذاشته این مشکل را حل مى‏کند که هم به صورت دو شورى و آن تفصیل پیش نیاید که وقت زیادتر گرفته بشود و هم آن اجمال نباشد در خبرگان اول این حالت بود که بعد از این‏که یک کمیسیونى یا یک شعبه کار خودش را انجام مى‏داد قبلًا این‏که در جلسه رسمى بیاید مجموع اعضاء در یک جلسه‏اى بودند و آن به بحث گذاشته مى‏شد، به طور کامل رویش بحث مى‏کردند بحث‏هاى مفصلى و بعد مى‏آمد در جلسه علنى در وقت فشرده آیین‏نامه‏اى بحث مى‏کردند مى‏شود این کار را کرد چون جمع کمتر هستند بعد از این‏که کمیسیون کار خودش را آماده کرد براى هر کمیسیون و هر پیشنهادى که مى‏خواهد بیاید در جلسه علنى براى مذاکره نهایى یک جلسه بحث مفصلى انجام بگیرد که این مشکل هم رفع بشود، دو شورى هم به آن صورت نباشد.
نایب رئیس (خامنه‏اى)- آقاى آذرى قمى.
آقاى آذرى قمى- بسم الله الرحمن الرحیم یک پیشنهاد من داشتم که خوب الحمد لله عمل شده که همین فرمایش حضرت امام و ... مطلب بعدى این است که آقایان اطلاعى از این جمله‏اى که جناب آقاى موسوى فرمودند که از زیر نظر حضرت امام اگر داشته باشند در اختیار همه افراد این مجمع بگذارند ممکن است که از اتلاف وقت و دوباره‏کارى و از این مسائل جلوگیرى بشود و این خیلى ضرورت دارد. ممکن است که مثلًا ما فرض بفرمایید که در رهبرى یا چیزهاى دیگر یک نظرى داشته باشیم، ممکن است، احتمالش هست که خودشان وقتى از نظر امام اطلاع نداشته باشیم خلاف نظر امام بشود. بعد زحمت بکشیم و نتیجه‏گیرى بکنیم، بعد عرضه بکنیم ما خلاصه نظرمان این است که باید در طریق همان نظر خاص امام قدم برداریم ظاهراً این مطلب من به نظرم خیلى ضرورت دارد. یعنى اگر افرادى اطلاع دارند که این مطلب را براى مجمع شرح بدهند. و اما راجع به مسأله تعداد کمیسیون‏ها من نظر آقاى بیات را تأیید مى‏کنم و نسبت به این پنجمى هم که صحبت شد من این را تطویل مسافت مى‏دانم و این خلاصه فکر یک مجمع بزرگى است یعنى براى هر مجمع بزرگى این فرمایشات آقایان خوب است چه فرمایش آقاى خوئینى‏ها و چه آقاى مهدوى و چه آقاى اردبیلى. ما 20 نفر 25 نفر هستیم و اگر همه‏مان ان شاء الله متعبد و فعال و اینها باشیم شرکت بکنیم مى‏شود 25 نفر. و خوب طبیعى است که یک چند نفرى بالاخره نخواهند آمد. هر کدام با نوسانى یا بى‏نوسان. بنابراین همان که در آن کمیسیون گزارش تهیه مى‏شود یا نوار گرفته مى‏شود حتى آن هم اگر گرفته نشده باشد این نگرانى به وجود نخواهد آمد، چرا؟ براى این‏که در این مجمع که شرح داده مى‏شود مخبر کمیسیون اینجا شرح مى‏دهد، بعد هم بقیه 20 نفر دیگر هستند هم اعضاى کمیسیون هستند خوب نظراتشان را اینجا ابراز مى‏کنند، بعد آنهایى که اعضاى کمیسیون هستند قهراً دفاع مى‏کنند از آن مطلب، مخبر دفاع مى‏کند اینها در ریز مذاکرات طبعاً در همین مجلس قرار خواهند گرفت. منتها باید البته این را اینجا مقید نکرد و محدود نکرد یک قدرى باید بازتر باشد. حالا فرض بفرمایید هر کسى مخالف یا موافق باید حتماً 5 دقیقه صحبت بکند بعد بقیه‏اش ولو مطلبش ناقص بماند خوب این‏جور نباید بشود. وقتى این‏جور نشد عرض کنم که این نگرانى‏
Majlis:2 Volume:1 Sessions:1-14 Page:18
به وجود نخواهد آمد و همه در جریان کل آن‏چه که در کمیسیون بحث شده قرار مى‏گیرند و همان کارى که آقایان مى‏خواهند از آن کمیسیون پنجم به نظر من به نحو احسن گرفته مى‏شود چون آنجا فرض کنید یک فرد رئیس است یک کمیسیون است، اینجا نه اعضاء صاحب نظرند، نظر داده‏اند تصویب داده‏اند اینها همان جا مطلب را عرض کنم که در جریان مى‏گذارند.
نایب رئیس (خامنه‏اى)- آقاى مؤمن.
محمد مؤمن- بسم الله الرحمن الرحیم. عرض کنم که بنده اولًا تأکید بر پیشنهاد جناب آقاى موسوى دارم که اگر حضرت امام غیر از آن‏چه که مرقوم فرمودند خصوصیاتى در نظر مبارکشان است، براى اعضاء تبیین بشود تا راه‏گشا باشد براى تصمیم‏گیرى کمیسیون‏ها من فکر مى‏کنم که این کیفیت ترکیبى را که امام خودشان در نظر گرفته‏اند با توجه به عناوینى که فرموده‏اند مورد بازنگرى قرار بگیرد خودش راه‏گشا براى کمیسیون‏ها باشد و تعداد کمیسیون‏ها را مشخص مى‏کند به هر حال کیفیت بحث را که مى‏فرمایند بحث فرعى است من فکر مى‏کنم که چون مسأله قانون اساسى است و بنابراین است که واقعاً این اقدامى که انجام مى‏گیرد. ان شاء الله براى همیشه باقى بماند، این‏طورنباشد مناسب نیست که هر چند سال یک بار ما نیاز داشته باشیم که باز برخورد بکنیم به مشکلى و نقصى در قانون اساسى، مجدداً همین‏هایى را که امروز مورد بحث و بررسى قرار دادیم دوباره بیاییم، بازنگرى بکنیم و بررسى و این مسائل پیش بیاید. فلذا هر چه کار دقیق‏تر و متین‏تر انجام بگیرد مناسب‏تراست. روى این حساب بنده مى‏خواهم عرض کنم که این جهت باید باشد که بعد از این‏که کمیسیون‏ها کار خودشان را انجام دادند، البته نظراتى که کمیسیون داده مى‏شود و رأى‏گیرى که مى‏شود معلوم است که رأى هوایى که نیست، قهراً این رأى را اکثریت با دلیلى به آن رسیده‏اند. خلاصه دلیلى که اکثریت یا همه کمیسیون را به این نتیجه رسانده خلاصه این دلیل منعکس بشود چون اگر بخواهیم همه صورت جلسه باشد هم شلوغ است و هم ممکن است همه افراد حال خواندنش را واقعاً نداشته باشند، اما اگر خلاصه دلیلى که منتهى شده به این رأیى که گرفته شده این چیزى است که مى‏توانند دیگران هم مطالعه کنند و دقت بکنند و با حضور و توجه بیشترى در جلسه عمومى که تشکیل مى‏شود شرکت بکنند و با توجه به جهت اولى که عرض کردم بنده معتقدم که خوب کار که خیلى زیاد گمان نمى‏کنم باشد، یعنى اصول خیلى زیادى نیست. بلکه بعضى‏هایش همان‏طور که آقایان اشاره فرمودند خیلى صحبت ندارد بعضى‏هایش هم که صحبت دارد بالاخره تعداد اصول خیلى زیاد نمى‏شود، اصولى که تغییر یا اصلاح هر جور مى‏شود بنابراین هیچ مانعى ندارد که با توجه به این جهتى هم که بنده عرض کردم، در عین حال مسأله دو شورى باشد یعنى براى این‏که واقعاً کار محکم انجام بشود نکند که یک کار ناقصى که بعداً احتیاج به یک متممى للمتمم داشته باشیم این خلاصه عرض من است.
نایب رئیس (خامنه‏اى)- این‏که ما گفتیم که رفتیم به سمت آیین‏نامه منظور این نبود که بحث‏هاى راجع به آیین‏نامه را نباید بکنیم. چرا منتها آخر هنوز چیزى مطرح نشده است از این جهت عرض کردم والا دو شورى باشد، یک شورى باشد اینها باید همین جا تصمیم‏گیرى بشود آقاى سید هادى خامنه‏اى بفرمایید.
Majlis:2 Volume:1 Sessions:1-14 Page:19
سید هادى خامنه‏اى- بسم الله الرحمن الرحیم. عرض بنده هم تقریباً مجموعه فرمایشات آقاى یزدى و آقاى آذرى است و البته لزومى هم ندارد که ما تحفظ کنیم روى آیین‏نامه‏هاى مجلس چون مجلس شرایطش با وضع بررسى اینجا فرق دارد هم مطالبش به اهمیت اینجا نیست، آنجا مشکل این‏که اعضاء یک کمیسیون درباره مباحث کمیسیون‏هاى دیگر مطالبى دارند که مى‏خواهند بگویند این مشکل همیشه هست منتها خوب مسامحه در مجلس علنى مطرح نمى‏شود ولى اینجا مشکل مى‏شود قبول کرد که از میان حاضرین، کسانى درباره مصوب یک کمیسیون مطلبى داشته باشند و فرصتى پیدا نکنند که این را بگویند بنابراین بهترین راه این است که ما از فرم طولانى‏تر کردن جلسات عمومى و بیشتر کردن فرصت داد از این فرم‏ها استفاده کنیم و جلسه هم طبعاً جلسه رسمى باشد چون فرق نمى‏کند اگر بنا باشد همه آقایان باشند مى‏شود رسمى‏اش اعلام کرد و در مذاکرات هم گنجاند بنابراین نتیجه را من همان عرض مى‏کنم که آقاى آذرى فرمودند.
نایب رئیس (خامنه‏اى)- آقاى مهدوى.
محمدرضا مهدوى‏کنى- این مطالبى که آقایان مى‏فرمایند آن نکته‏اى را که من در نظرم بود کاملًا حل نمى‏کند همه این پیشنهاد بسیار مفید است حالا اسمش را دو شورى بگذاریم یا دو جلسه بگذارم ولى انسان در یک جلسه‏اى که خالى الذهن است و سابقه مطالعه ندارد در یک بحث‏هایى که نیاز به مطالعه دارد باز ممکن است که کاملًا ذهنش آمادگى نداشته باشد و حالا شاید بنده یک قدرى کند ذهنم این‏طور فکر مى‏کنم على الحال بعضى از آقایان ممکن است ذهنشان وقاد است خیلى مى‏توانند در همه چیز ارتجالًا نظر صائب خودشان را بیان کنند ولى گاهى انسان یک فکرى لازم دارد، مطالعه‏اى لازم دارد همین جا یک کسى یک نظرى را با استدلالى بیان مى‏کند و ما هم مى‏خواهیم براى سال‏هاى متمادى رویش رأى بدهیم و بنده هم یک اشکالى به ذهنم مى‏آید مى‏گویم، ممکن است آن وقت به نظرم اشکال خوبى است، بعد که خودم فکر مى‏کنم مى‏بینم که اشکال بى‏خودى است و اشکالى هم که کردم شاید هم جا بیفتد یا جا نیفتد مثلًا. لذا من فکرم این است که استدلالات قبلا مطالعه بشود. این را من بیشتر رویش تکیه دارم ولى حالا بفرمایید یک جلسه دیگرى هم قبلًا باشد، یا جلسات طولانى باشد نظرى که جناب آقاى آذرى فرمودند آنها همه خوب است (دو شورى)، اینها کارگشا است با توجه به این‏که آقایان موظف باشند آن خلاصه مذاکرات کمیسیون‏ها را قبلًا مطالعه کرده باشند حالا به هر نحوى. من نظرم این بود که این جهت بشود البته اضافه اگر بشود که رؤساى کمیسیون‏ها با هم مذاکره قبلى داشته باشند آن هم مى‏تواند مفید واقع بشود یک چنین چیزى.
نایب رئیس (خامنه‏اى)- به نظرمى‏رسد که جمع همه اینها ممکن است و مشکل باقى نخواهد ماند که افراد در یک جلسه خالى الذهن بیایند. چون بالاخره همین‏طور که همه آقایان اشاره کردند مسأله مهم و حساسى است جلسات را همان‏طور که گفتند طولانى‏تر باید بکنیم، فرصت صحبت کردن داده بشود و تعداد جلسات عمومى را هم زیاد کنیم.
خوب حالا آقاى بیات جناب عالى پیشنهادتان را بفرمایید چون غالباً آقایان روى‏
Majlis:2 Volume:1 Sessions:1-14 Page:20
پیشنهاد شما تکیه کردند ببینیم فرقش با آن‏چه که آقاى هاشمیان گفتند چیست؟
اسدالله بیات- این‏طورى شود: کمیسیونى در ارتباط با دستگاه قضائى، یا کمیته تعبیر بفرمایید. (خامنه‏اى- من خواهش مى‏کنم که همان عین عبارت امام را به کار ببرید تمرکز در مدیریت قوه قضائیه، تمرکز در مدیریت قوه مجریه) و کمیسیونى به عنوان رهبرى و مجمع تشخیص مصلحت.
سید على خامنه‏اى- ى ک بار دیگر بفرمایید.
اسدالله بیات- تمرکز در مدیریت قوه مجریه (این تعبیر حضرت امام است) تمرکز در مدیریت قوه قضائیه، کمیسیون سوم، کمیسیون رهبرى و مجمع تشخیص مصلحت چهارم، کمیسیون تغییر ... (خامنه‏اى- بقیه موارد، حالا صدا و سیما را هم جزء آن بقیه موارد قرار مى‏دهید؟) همین‏طور هم هست چون بحث خیلى ندارد.
سید على خامنه‏اى- آن وقت کمیته یا کمیسیونى براى توجه به این‏که این اصلى که دارد تدوین مى‏شود و اینجا مى‏آید با اصول دیگر منافات دارد، آن کمیته مستقل مى‏خواهد یا آن را دبیرخانه متکفل بشود؟
اسدالله بیات- براى آن هم پیشنهاد دارم، آن کار را خود هیأت رئیسه باید انجام بدهد منتها از طریق دبیرخانه‏اى که دارد.
نایب رئیس (سیدعلى خامنه‏اى)- چون این کار صرفاً تخصصى است یعنى شاید ماها خیلى‏مان مستحضر نباشیم اصول قانون اساسى را. قاعدتاً در دبیرخانه بایستى یک دستگاهى موظف باشند شاید خود دبیرخانه اداره قوانین مجلس احتمال داردکه ...
اسدالله بیات- ما در آنجا از طریق اداره قوانین مجلس احتمال داردکه ...
نایب رئیس (سید على خامنه‏اى)- حالا ببینید این‏که آقاى بیات ... چون من دیدم چند نفر از آقایان به پیشنهاد ایشان اشاره کردند لذا حالا پیشنهاد ایشان را محور قرار مى‏دهیم، رأى‏گیرى مى‏کنیم اگر کسانى بعداً پیشنهادهایى روى این پیشنهاد داشتند آنها را هم جداگانه رأى مى‏گیریم چهار تا کمیته یا کمیسیون را ایشان پیشنهاد مى‏کنند.
میرحسین موسوى- یکى یکى رأى بگیرید.
نایب رئیس (سید على خامنه‏اى)- چون یک پیشنهاد است. این چهارتا را با این عناوین، همین عناوین را بگذارید ببینید اینها چون اشکالى ندارد ممکن است کسى یک حاشیه‏اى داشته باشد آن را ما اضافه مى‏کنیم مثل همان کمیته هماهنگى یا چه؟ آقاى خوئینى‏ها بفرمایید.
موسوى خوئینى‏ها- عرضم این است که کمیسیون رهبرى و مجمع تشخیص مصلحت به رأى گذاشته بشود همه با دست رأى مى‏دهیم، بعد کمیسیون تمرکز قوه مجریه، دانه دانه رأى مى‏دهیم، با دست هم رأى مى‏دهیم.
نایب رئیس (سید على خامنه‏اى)- خیلى خوب عیب ندارد فرقى نمى‏کند بگذارید حالا به همین ترتیب که ایشان گفتند آقایانى که موافق‏اند که کمیسیونى تشکیل بشود براى مسأله رهبر و مجمع تشخیص مصلحت دستشان را بلند کنند (اکثر دست بلند کردند) این کمیسیون تصویب شد آقایانى که موافق‏اند کمیسیونى تشکیل بشود براى کیفیت تمرکز بخشیدن به مدیریت قوه مجریه، دستشان را بلند کنند (اکثر دست بلند کردند) این هم تصویب شد آقایانى که موافق‏اند کمیسیونى تشکیل بشود براى تمرکز بخشیدن به مدیریت قوه قضائیه، دستشان را بلند کنند (اکثر دست بلند کردند) این هم تصویب شد.
Majlis:2 Volume:1 Sessions:1-14 Page:21
آقایانى که موافق هستند کمیسیون دیگرى تشکیل بشود که در آن اجازه بدهید عناوین را بخوانیم: مسأله تمرکز در مدیریت صدا و سیما، تعداد نمایندگان مجلس، راه بازنگرى به قانون اساسى و تغییر نام مجلس. کمیسیونى هم براى این موارد تشکیل بشود آقایانى که موافق‏اند دستشان را بلند کنند (اکثر دست بلند کردند) این هم تصویب شد خیلى خوب این چهار تا کمیسیون تصویب شد اگر آقایان پیشنهاد زائدى بر اینها دارند بفرمایند من هم آن پیشنهاد خودم را احساس مى‏کنم همین‏طور که حالا صحبت شد قابل تأمین است از طریق دبیرخانه. یعنى ما دبیرخانه را موظف مى‏کنیم که با افراد حقوقى در آنجا مشورت کنند از اداره قوانین مجلس هم استفاده کنند، از شوراى نگهبان و خود آقایان منشى‏ها اتفاقاً هم جناب آقاى یزدى هم جناب آقاى دکتر حبیبى از افرادى هستند که هر کدام به مقتضاى شغلشان آشنا هستند با این قضیه. مسأله کمیته‏ها و کمیسیون‏ها که تمام شد دوتا نکته کوتاه را من عرض مى‏کنم البته اینها را من دیگر با اجازه جناب آقاى مشکینى دارم مى‏گویم.
Majlis:2 Volume:1 Sessions:1-14 Page:22
عرض مى‏کنم که یکى این‏که این پیشنهاد آقاى خوئینى‏ها که ما چند جلسه پشت سر هم اجلاس عمومى را داشته باشیم من خیال مى‏کنم این چیز بسیار لازمى است یعنى الان چند تا مسأله است که یکى آیین‏نامه است که باید رویش بحث بشود که در آیین‏نامه از این‏گونه نکات من خیال مى‏کنم زیاد پیش بیاید یکى هم اصل این ایده‏ها را چون ببینید مسأله تجدید نظر در قانون اساسى یک چیز دفعى که نبود، در ذهن‏ها چیزهایى وجود داشت، کسانى نظراتى داشتند هیچ اشکالى ندارد در یکى دو جلسه اینها این ایده‏ها مطرح بشود یک خرده‏اى بحث بشود، کمیته‏ها راهنمایى خواهند شد هم براى این مقاصد و هم این‏که اعضاى کمیسیون‏ها مشخص بشوند. چون الان نمى‏دانم وقت هست یا نه؟ (یکى از اعضاء- نیم ساعت وقت داریم) بنابراین من مى‏خواهم این را عرض بکنم پیشنهاد من این است که ما 2- 3 جلسه پشت سر هم به فاصله یک روز یا حتى بدون فاصله این جلسه عمومى را تشکیل بدهیم این یک نکته، نکته دوم این است که مردم مسأله قانون اساسى را چون به زندگى روزمره‏شان ارتباط مستقیم ندارد خیلى اهمیت قضیه شاید برایشان جا نیفتد این کار یک تبلیغات صحیح و منظمى و مسؤولیتى براى این کار لازم دارد یعنى واقعاً رادیو و تلویزیون بایستى در خدمت توجیه و تبیین مسأله براى اذهان مردم قرار بگیرند چون آن روزى که ما مى‏خواهیم آن را به رأى عمومى بگذاریم و از مردم سؤال بکنیم باید مردم بدانند چه کار دارند مى‏کنند و چه مى‏خواهند بکنند بنابراین من پیشنهاد مى‏کنم که آقایان فکرى براى این بکنند و پیشنهادهایى براى کار قضائى هم بدهید آقاى یزدى بفرمایید.
محمد یزدى- بلى من تصور ابتدایى به ذهنم مى‏آید که باز از تجربه گذاشته استفاده بشود که به جاى این جلسات مکرر عمومى قبل از شروع کار قبل از دستور وقت داده بشود به اشخاص، صحبت بکنند یعنى جلسه رسمى باشد براى کار منتها 2 نفر 3 نفر قبل از دستور وقت معینى داده بشود که صحبت نه صحبت‏هاى سیاسى و عمومى یا بحث خارج، بحث‏هاى مربوط به موضوع صحبت بکنند.
Majlis:2 Volume:1 Sessions:1-14 Page:23
نایب رئیس (سید على خامنه‏اى)- آقاى موسوى بفرمایید.
میرحسین موسوى- بنده هم همین پیشنهاد آقاى یزدى را مى‏خواستم بکنم به خاطر این‏که بحث‏هاى عمومى بى‏انتها است و ما الان خیلى ضرورت دارد که مسأله آیین‏نامه و سایر تصمیمات را سریع بگیریم منتها مقدمه هر جلسه مى‏شود نیم ساعت، سه ربع گذشت با تعیین وقت کاملًا مشخص که برادرها اسم بنویسند بیایند صحبت بکنند، مسائلى که دارند توضیح بدهند.
نایب رئیس (سیدعلى خامنه‏اى)- آقاى هاشمى بفرمایید.
هاشمى رفسنجانى- در مورد تبلیغات مى‏گویم یک روابط عمومى قوى درست بکنیم، اخبار این جلسه را آن قسمت‏هایى که قابل پخش است در بیاورد بدهد، روزنامه‏ها رادیو و اینها بگویند خودش طبعاً محور بحث قرار مى‏گیرد، هر چیزى هم که اضافه خواستیم بکنیم دیگر همان روابط عمومى جور بکند دائماً، مثلًا میزگردها امثال این‏طور چیزها که مى‏خواهیم بحث بشود در بیرون این‏جور باشد در مورد آن بحث که آقاى خوئینى‏ها پیشنهاد کردند فکر نمى‏کنم که بحث‏هاى پیش از دستور این نتیجه را بدهد چون بحث‏هاى پیش از دستور یک نفر مى‏آید سخنرانى مى‏کند یک چیزهایى به نظر خودش است مى‏گوید این فرق مى‏کند با این‏که تبادل بحث بشود مثلًا یکى بگوید ما که مى‏گوییم تعداد نماینده‏ها این قدر باشد یک ایده‏اى مى‏دهیم در جلسه مخالف و موافق نظرات مختلف گفته مى‏شود یا مى‏گوییم قوه قضائیه متمرکز باشد این‏جورى مى‏گوییم این حرف‏ها یک کمى بحث مى‏شود جمع ما 25 نفرى با استدلال‏ها و اینها آشنا مى‏شویم و آدم خیلى هم زود مى‏تواند حرفش را بزند یعنى لازم هم نیست خیلى طولانى باشد بحث‏ها و نظرها را مدت کوتاهى مى‏گوییم و مخالف و موافق صحبت مى‏کنند آن مفید است حالا ولو این‏که شما بخواهید دو جلسه قرار بدهید براى هر موضوعى از موضوعات مهم. مجریه و رهبرى و ... یک جلسه قرار بدهیم، این قدر بحث بکنیم ببینیم که چه مى‏شود ضررى که از این نمى‏کنیم، این بحث‏هاى محرمانه هم هست اگر بعد مفید هم تشخیص دادیم پخش مى‏کنیم.
نایب رئیس (سید على خامنه‏اى)- آقاى آذرى بفرمایید.
آذرى قمى- به نظر بنده این مباحث که عرض کردم که نظر حضرت امام مشخصاً و شاید ریزش خیلى لازم است که اینجا حالا در ضمن چند جلسه روى آن جهت صحبت بشود که کلًا همه اعضاء در جریان زیر نظر قرار بگیرند، آن وقت بعد هم این بحث که آقایان پیشنهاد مى‏کنند (آقاى هاشمى و آقایان دیگر) بحث خامى است یعنى هنوز اینها که از بحث خام این قدر گریزان هستند حالا ما از اول بیاییم بحث خامى را به اصطلاح شروع کنیم بدون سابقه ذهنى. بلى ممکن است با همین پیشنهادى که کردند که به عنوان نطق قبل از دستور باشد ممکن است آقایان در آن نطق قبل از دستور نسبت به این چند مسأله مهم صحبت بکنند و براى آن کمیسیون‏ها قهراً مفید خواهد بود اما این‏که حالا کل جلسه را بخواهند روى این مسأله متمرکز بکنند این همان یک بحث خامى است، ما چرا کمیسیون گذاشتیم؟ براى این‏که در کمیسیون به اصطلاح باید آنجا رأى و نظر پخته بشود آن وقت بیاید در اینجا بحث بشود حالا مى‏خواهید از اول در این جلسه عمومى یک بحث خامى را برگزار بکنید ظاهراً بى‏نتیجه باشد و
Majlis:2 Volume:1 Sessions:1-14 Page:24
اتلاف وقت باشد ولى من آن مسأله را ضرورت مى‏دانم که آن آقایانى که نظر امام را اطلاع دارند این را اینجا گزارش بدهند و اگر نه کسى نیست که یک چنین مسأله داشته باشد این زحمت را آقاى حاج احمد آقا بکشند که حتماً ما در این خصوصیات ... فرض کنید که حالا تمرکز قوه مجریه، خوب ما فرض کنید که از خارج یک چیزهایى فهمیده‏ایم، یک پیشنهادى مثلًا شما قبلًا داشتید یا آقاى هاشمى بعداً، خوب مثلًا فرض کنید آن‏که متبادر است الان نسبت به تمرکز، همان حدف فرض کنید نخست وزیرى است من باب مثال. خوب ممکن است که اگر نظر امام این باشد ما نمى‏توانیم یک نظر دیگرى بدهیم فرض کنید که حذف رئیس جمهور، یا محدود کردن اختیارات رئیس جمهور به طورى که دخالت در امور اجرایى نداشته باشد این است که ما لازم است خصوصیت نظر حضرت امام را در مسأله تمرکز و اینها بدانیم، چون چند طریق ممکن است که داشته باشد یکى از این طریق‏ها بالخصوص مورد نظر حضرت امام باشد و من روى این مسأله تأکید دارم.
نایب رئیس (سید على خامنه‏اى)- خیلى خوب این‏که حالا خیلى اشکالى ندارد یعنى پیشنهاد که کردید ابتدائاً، ما ممکن است از حاج احمد آقا خواهش کنیم.
آذرى قمى- عرض من نفى آن پیشنهاد آقایان بود اثبات این قسمت.
سید على خامنه‏اى- حالا اثبات این به هر حال ملازم بانى آن نیست.
آذرى قمى- شما هم قبول دارید دیگر.
نایب رئیس (سیدعلى خامنه‏اى)- آقاى بیات.
اسدالله بیات- بسم الله الرحمن الرحیم. در ارتباط با تبلیغات، تبلیغات دو جهت دارد یک بحثى را جناب آقاى خوئینى‏ها مطرح کردند واقع قضیه این است که آن صحبت‏ها به درد همین مجمع مى‏خورد این بر این است که اعضاء کلًا یا اکثریت با استدلال به یک نقطه مثبت و یک نقطه‏اى برسند و رأى بدهند این دو شورى بودن و اینها به درد این کار مى‏خورد و ضرورت این مسأله را در رابطه با این قضیه این بحث یک بحث دیگر است بحث دیگر که حضرت عالى فرمودید در رابطه با تبلیغات به نظر من روابط عمومى مجلس وقتى که بنابراین شد که این کار در آنجا انجام بگیرد خلاصه اخبار را هم زیر نظر همین هیأت رئیسه دقیقاً آنها مى‏توانند اخبار را بگویند و تا اندازه‏اى که گفتنى است و عیبى هم ندارد در ارتباط با مسائل بیرونى واقع قضیه این است که یک مقدار زیادى از این مسائل را مردم مى‏دانند الان در دانشگاه‏ها و در نوع جاها میزگردهایى وجود دارد که 10- 12 روز است شاید 20 روز است همه این سؤالات مطرح است در ارتباط با مجمع مطرح است در ارتباط با تمرکز مطرح است، در ارتباط با مسائل گوناگون مطرح است در نوع یعنى در بین افراد تحصیل کرده این مسأله خیلى گنگ نیست، مبهم نیست منتها مسأله همین است که حاج آقا آذرى اشاره فرمودند. واقع قضیه این است که عمده بحثى که وجود دارد در دوجاست در ارتباط یا کمیته تمرکز دستگاه قضائى خود شوراى عالى قضائى بیشتر از همه مدافع هستند و خودشان هم نامه‏هایى به حضرت امام نوشته‏اند مسأله خیلى ... دو جا است که حساسیت دارد هم در بیرون و هم براى این جلسه. مسأله مجمع تشخیص مصلحت و جایگاه قانونى آن و مسأله اصول رهبرى است که طبیعى است که آنجا بحث دارد، بحث جدى هم دارد و نگرانى‏هایى وجود دارد، مسائل گوناگونى وجود
Majlis:2 Volume:1 Sessions:1-14 Page:25
دارد طبیعى است که مسأله به طور جدى مطرح است و مسأله همان تمرکز دستگاه اجرایى که خوب بحث‏ها، فرض‏هاى مختلفى وجود دارد این است که من معتقدم این دوتا بحث اگر براى اعضاى مجمع جا نیفتد رأى نمى‏توانند بدهند طبیعى است که باید براى اینها جا بیفتد منتها از آن به بعد از نظر تبلیغات بیرونى بله از طریق روابط عمومى مجلس که حاج آقا هاشمى فرمودند که یک دبیرخانه و اینها من معتقدم روابط عمومى مى‏تواند این کار را انجام بدهد.
نایب رئیس (سید على خامنه‏اى)- آقاى موسوى.
میرحسین موسوى- من به ذهنم مى‏آید که غیر از صحبت‏هاى پیش از دستور ما در مورد هر کدام از این اصول که اینجا مطرح خواهد شد به طور مفصل بحث خواهیم کرد بحث‏هاى عمومى اولیه به خاطر این‏که هیچ نوع چارچوبى بر آن حاکم نیست معمولًا باعث اتلاف وقت مى‏شود من فکر مى‏کنم دو ماه ما اگر هر روز کار بکنیم و منظم هم کار بکنیم و مطابق آیین‏نامه براى ما کم باشد چه برسد مثلًا مسأله‏اى را باز بکنیم بدون این‏که بدانیم به کجا مى‏خواهیم برسیم چارچوب بحث الان کاملًا مشخص شده از طرف حضرت امام اگر فرضاً برود در قالب همین کمیسیون‏ها و به طور پخته کار بشود، سوابق دیده بشود، به صورت تطبیقى مطالعاتى با قوانین دیگر بشود آقایان بیاورند یک بحث جامعى را اینجا مطرح کنند که بعداً رویش نظر داده بشود این مفید است ولى همین جور مثلًا رها بحث کردن من فکر مى‏کنم که هم وقت تلف مى‏شود و هم احتمال دارد که ما را منحرف بکند از این چارچوب‏هایى که حضرت امام اینجا مطرح فرموده‏اند.
نایب رئیس (سید على خامنه‏اى)- آقاى هاشمیان.
حسین هاشمیان- بنده هم همین صحبت آقاى موسوى را مى‏خواستم عرض بکنم و اضافه بکنم که ما با این فرصت کمى که داریم بخواهیم به وقت سخنرانى قبل از دستور برسیم وقت آقایان را مى‏گیریم که در کمیسیون‏ها باید کار بکنند آن کسى که سخنرانى مى‏کند یا کار کارشناسى کرده حرف مى‏زند یا نکرده اگر نکرده چه ثمرى دارد؟ اگر کرده باشد نمى‏تواند تنها آن مستند باشد باید اعضاء کمیسیون در کمیسیون‏ها بروند کار کارشناسى بکنند بنابراین ما با این فرصت کم وقت اعضاى کمیسیون‏ها را نگیریم با سخنرانى قبل از دستور و جلسات عمومى زیاد.
نایب رئیس (سید على خامنه‏اى)- خوب حالا یک پیشنهادى آقاى هاشمى کرده‏اند که جمعى از آقایان هم طرفدار آن هستند خود بنده هم ...
هاشمى رفسنجانى- پیشنهاد آقاى موسوى؟
سید على خامنه‏اى- بلى ایشان گفته‏اند که جلسات عمومى تشکیل بشود شما مى‏گویید براى هر یک از موضوعات مهم یک جلسه که من خیال مى‏کنم که جلسات عمومى باید به همین شکل باشد قاعدتاً.
هاشمى رفسنجانى- من روى این اصرار ندارم.
نایب رئیس (سید على خامنه‏اى)- حالا این‏که ما چندتا جلسه پشت سر هم داشته باشیم (جلسات عمومى) که در اینها بحث بشود حالا مى‏فرمایید به صورت نطق پیش از دستور، آنجاها مى‏تواند همه جلسه به نطق‏هایى شبیه نطق‏هاى پیش از دستور سپرى بشود یعنى بدون‏
Majlis:2 Volume:1 Sessions:1-14 Page:26
محدودیت در وقت. بالاخره در زمینه قوه مجریه یا قوه قضائیه کسانى هستند که یک نظرى دارند این نظر را بیایند بگویند شما مى‏گویید پخته بشود خوب بهترین راه پخته شدن فکر همین است که انسان بنشیند آدمى که هیچ هم ذهنش آماده نیست 3 نفر 4 نفر آدمى که یک ایده‏اى دارند بیایند با استدلال‏هاى مختلف آن را بیان کنند راه براى پخته شدن ذهن از این بهتر چیست؟ نمى‏خواهیم هم در آن جلسات تصمیم‏گیرى بکنیم یعنى تلقى من این نیست که این جلسات به تصمیم‏گیرى خواهد رسید نه این جلسات براى این است که فضاى ذهن جلسه را یک قدرى به هم نزدیک بکند به هر حال دو نظر است بحث مى‏خواهیم نکنیم دیگر رأى بگیرم من همین براى تشکیل این جلسات را ...
حسین هاشمیان- فرمایش حضرت عالى تأمین است براى در جریان قرار گرفتن، خوب مى‏گوییم از طریق کمیسیون‏ها مباحث منتقل مى‏شود دیگر در جریان قرار مى‏گیرند.
بنابراین وقتى تأمین است همه آقایان هم که تشریف دارند همه گرفتارى‏هاى بیشتر از وقتشان دارند.
نایب رئیس (سید على خامنه‏اى)- این کار از همه گرفتارى‏ها بالاتر است. آقایان مى‏خواهند که خطى به کمیسیون‏ها داده بشود والا درست مى‏فرمایید شما کمیسیون‏ها وقتى که کار کردند مى‏خواهند یک فضایى براى کمیسیون به وجود بیاید نظر آقایان این است.
هاشمى رفسنجانى- حالا پیشنهاد آقاى خوئینى‏ها مشخص بشود هرچه هست.
نایب رئیس (سید على خامنه‏اى)- آقاى امامى مطلبى دارید بفرمایید.
امامى کاشانى- من خواستم عرض کنم که نقض و ابرامى فکر مى‏کنم لازم باشد در چندتا از این مواد نطق عمومى اگر بشود براى حداکثر آقایان مفید است چون شاید مثلًا دو بند این باشد که تقریباً آقایان به آن اشراف دارند یکى مسأله رهبرى است و یکى هم مجمع تشخیص مصلحت است به علاوه این‏که آن‏چه که ما خودمان حدس مى‏زنیم حضرت امام هم شاید در این دوتا نظر مشخصى داشته باشد ولى در بقیه، یعنى خودم الان حساب مى‏کنم شاید بعضى از آقایان هم همین‏طور باشد آن ریزه‏کارى‏ها و دقایق را شاید حضور نداشته باشند و شاید اگر تمام این بندها که بعضى از دوستان هم تکیه‏شان به این بود که حضرت امام در تمام اینها نظر مبارک‏شان را بفرمایند بنده احتمال مى‏دهم که در بعضى از چیزها بخواهند که مثلًا در فلان مورد و فلان مورد خود آقایان چه حرف‏هایى زده‏اند؟ این براى نظر مبارک ایشان هم چه بسا بحث است واین نطق قبل از دستور یک فرعى بیشتر نمى‏شود و شاید هم آقایان اصلًا در آن وقت هم بگویند نیم ساعت یک خرده دیرتر هم حضور پیدا بکنند اصلًا شل مى‏شود به طور کلى.
نایب رئیس (سید على خامنه‏اى)- خیلى خوب پس تشکیل این 2- 3 تا جلسه حالا تعدادش را هم معین نمى‏کنیم اجلاس عمومى را در روزهاى آینده با فاصله کمى که منافات هم البته با تشکیل کمیسیون ندارد این را به رأى مى‏گذاریم آقایانى که موافق هستند دستشان را بلند کنند (اکثر دستشان را بلند کردند) تصویب شد.
وقت جلسات را خواهش مى‏کنم آقایان اگر نظرى هست (روز و ساعتش) را بفرمایید.
موسوى خوئینى‏ها- پیش از ظهرها کسانى که مسؤولیت‏هایى دارند کارهایشان را برسند مردم هم معطل نمانند بعد از ظهرها هم مى‏آییم براى این کار.
Majlis:2 Volume:1 Sessions:1-14 Page:27
نایب رئیس (سید على خامنه‏اى)- خیلى خوب، کلًا بعد از ظهرها را براى این کار بگذاریم آن وقت فردا جلسه مى‏تواند باشد، آقایان آمادگى دارید؟ در این چند روز آینده که بیست و یکم و اینها را داریم فردا مثلًا مى‏تواند جلسه باشد (آذرى- فردا شب بیست و یکم است) فردا شب بیست و یکم است روز بیست و یکم چطور؟
امامى کاشانى- عصر جمعه روز بیست و یکم جلسه باشد.
هاشمى رفسنجانى- از شنبه هر روز جلسه باشد.
نایب رئیس (سید على خامنه‏اى)- فردا عصر چون آقایان شاید پس فردا شب بیست و یکم بخواهند بعضى احیاء بگیرند عصر بخواهند یک قدرى استراحت بکنند، مشکل آقایان این است یعنى فردا عصر اشکال این است جمعه عصر را من حرفى ندارم اگر آقایان موافق باشند.
هاشمى رفسنجانى- آقا از عصر شنبه هر روز 2- 3 ساعت جلسه باشد.
نایب رئیس (سید على خامنه‏اى)- خود عصر شنبه بیست و سوم است آقایان مى‏خواهند شب احیاء بگیرند عصر نمى‏خواهند استراحت کنند؟ پیشنهاد آقاى هاشمى این است که از روز شنبه ما سه چهار روز پشت سر هم هر روز جلسه عمومى داشته باشیم.
محمد مؤمن- عرض کنم که واقعاً اگر براى مسأله احیاء و اینها مى‏خواهید یک حسابى باز بکنید که مناسب است باز بشود شما بعد از ظهر جمعه را بخواهید بگذارید اشکال ندارد ولى فردا نباشد و همچنین عصر شنبه نباشد که انسان بتواند یک مقدار استراحت بکند و براى شب بیست و یکم و بیست و سوم آمادگى داشته باشد بعد هر وقت دیگر خواستید جلسه بگذارید.
نایب رئیس (سید على خامنه‏اى)- ببینید دو نظر است آقاى هاشمى اصرار مى‏کنند بر همان که از شنبه به بعد باشد یک نظر هم هست که نه از شنبه نباشد جمعه و یکشنبه به بعد باشد حالا من نظر اول را به رأى مى‏گذارم آقایانى که موافق‏اند که ما از شنبه چند روز پشت سر هم جلسه عمومى داشته باشیم، دستشان را بلند کنند (اکثردست بلند کردند) تصویب شد پس از روز شنبه بعد از ظهرها جلسه خواهیم داشت ساعت جلسه‏ها را بفرمایید.
آذرى قمى- از ساعت 4 به بعد باشد.
امامى کاشانى- شنبه را اقلًا ساعت پنج بگذارید.
سید على خامنه‏اى- شنبه از 5 بعد از ظهر تا ساعت 7 باشد و روزهاى دیگر از ساعت 4 باشد.
هاشمى رفسنجانى- حالا اگر ما روز شنبه جمع بشویم هیچ کس از آقایان داوطلب صحبت نباشد آن جلسه هیچ مى‏شود بى‏ثمر ...
نایب رئیس (سید على خامنه‏اى)- داوطلب زیاد است این جلسه بى‏داوطلب نمى‏ماند آقاى هاشمى شما غصه داوطلب را براى این جلسه نخورید.
هاشمى رفسنجانى- همین حالا آقایان براى شنبه وقت بگیرند معلوم باشد که چه کسى مى‏خواهد صحبت بکند.
نایب رئیس (خامنه‏اى)- آقاى خوئینى‏ها بفرمایید.
موسوى خوئینى‏ها- بلى، من عرض کردم چهارتا کمیسیون تعیین شد تقریباً موضوعات‏
Majlis:2 Volume:1 Sessions:1-14 Page:28
دسته‏بندى شد، مى‏خواهید به ترتیب که حضرت امام، اول رهبرى را فرموده‏اند، مى‏خواهید شنبه را بگذارید براى بحث پیرامون مسأله رهبرى هر کس هم مى‏خواهد وقت بگیرد یا حالا یا همان روز بعد فردایش را مى‏گذاریم براى مثلًا قوه مجریه پس فردا را براى قوه قضائیه. و همین‏طور مى‏رود جلو.
نایب رئیس (سید على خامنه‏اى)- همین جور است فکر مى‏کنیم به همین ترتیب آقاى نورى بفرمایید.
عبدالله نورى- بسم الله الرحمن الرحیم. این مسأله‏اى که در رابطه با تبلیغات مطرح شد فکر مى‏کنم اگر هیأت رئیسه همین امشب وضعیت دبیرخانه و روابط عمومى را روشن کند و از همین فردا بحث تبلیغات که بخش‏هاى بسیار متنوع و مختلفى خواهد داشت یعنى الان به اصطلاح رادیوهاى بیگانه در رابطه با همین حرکت مسأله دارند، در داخل مسائل مختلفى مطرح است. خطى که مى‏خواهد داده بشود، اشکالاتى که احیاناً قانون اساسى دارد و باید براى مردم توجیه و تببین بشود از طریق رسانه‏هاى گروهى. بحث نظرخواهى از مسؤولین اجرایى، قضائى، شخصیت‏هاى مختلف دانشگاهى، روحانیون و این‏که یک تشکیلات جدى و یک ستاد قوى دنبال کند این مسأله را و احساس نباشد که تنها ما در این جلسه تصمیم مى‏گیریم احساس این باشد هم صاحب نظران را در جمع خودمان شرکت مى‏دهیم و صاحب نظران مى‏توانند نظراتشان را منعکس کنند یک ستاد بسیار قوى 24 ساعته‏اى که مسأله را پیگیرى کند هم در دبیرخانه و روابط عمومى این مسأله مى‏تواند پى‏گیرى بشود، هم مى‏تواند اصلًا از طرف خود هیأت مسؤولى داشته باشد، که این قضایا را پى‏گیرى بکند من فکر مى‏کنم بسیار چیز مهمى است که از همین فردا صبح به عنوان اولین کار و حرکتى که در رابطه با مردم مى‏خواهد انجام بشود نظرخواهى از مردم به انواع و اقسام آن که مى‏شود در بیانیه بیاید و تشکیل دبیرخانه و روابط عمومى یا ستاد خبرى که ستاد خبرى هم به نظر من فقط منحصر به یک ستادى که چندتا خبر را از جلسات کمیسیون‏ها و یا جلسات عمومى بدهد نمى‏شود یک ستادى مى‏تواند باشد که مسائل مختلفى را که در داخل و یا در خارج حول و حوش مسائل قانون اساسى مى‏گذرد تجزیه و تحلیل کند و طى تماسى که با هیأت رئیسه خود جلسه دارد نظرخواهى کند، خط مشى خودش را بگیرد و اجمالًا به نظر من این دو ماه، دو ماهى است که کار روابط عمومى از حالا آغاز مى‏تواند بشود و به روز رأى‏گیرى مى‏تواند ختم بشود و اگر این قسمت کار به طور قوى و جدى دنبال بشود در سرنوشت تعداد شرکت کنندگان در رأى بسیار بسیار مؤثر است، در سرنوشت آثار خارجى تبلیغات مختلفى که مى‏تواند باشد بسیار مى‏تواند مؤثر باشد من پیشنهادم این است که این موضوع همین امشب و فردا صبح نسبت به آن تصمیم‏گیرى بشود اعضاى قوى و قدرت‏مندى براى این کار انتخاب بشوند از افراد مختلفى که حالا چه در مجلس هستند و چه در بیرون مجلس استفاده بشود خود توجیه این‏که اصلًا قانون اساسى در کشورهاى مختلف یک چنین روندى را دارد قابل بحث است خود توجیه این‏که قانون اساسى در کشور ما چه روندى را داشته و به امروز رسیده؟ حالا اینها مباحثى است که مى‏تواند آنجا مطرح باشد من بیشتر اطاله نمى‏دهم.
نایب رئیس (خامنه‏اى)- خیلى خوب حالا اجازه بدهید من 2- 3 نکته را عرض بکنم چون وقت دارد تمام مى‏شود.
Majlis:2 Volume:1 Sessions:1-14 Page:29
این مسأله تبلیغات که من هم نظرات آقاى نورى را تأیید مى‏کنم خیلى در آن قضیه وقت‏مان تنگ نیست یعنى حالا یک قدرى هم چند روزى عقب بیفتد اشکال ندارد یعنى امروز و اینها لازم نیست.
ما در جلسه آینده 2- 3 تا مطلب حتمى داریم که باید انجام بدهیم (همین جلسه روز شنبه) اولًا قرار بر این شد که جناب آقاى یزدى و جناب دکتر حبیبى پیش‏نویس آیین‏نامه را فراهم بفرمایند آن جلسه عرضه کنند آیین‏نامه را بر اجلاس عمومى یا تصمیم‏گیرى خواهد شد یا لااقل آماده خواهد شد براى تصمیم‏گیرى.
مهدى کروبى- اگر قبلش توزیع بشود بهتر است.
نایب رئیس (خامنه‏اى)- اگر بتوانند قبل هم توزیع بکنند البته بهتر است یعنى آن جلسه به تصمیم‏گیرى نزدیک خواهد شد.
دوم این‏که افرادى که عضو کمیسیون‏ها خواهند بود اینها در آن جلسه معین خواهند شد که چه کسانى عضو کدام کمیسیون‏ها خواهند بود یک نفر هم باید مسؤول بشود، که جاى کمیسیون‏ها و اینها را مشخص کند تا افراد بدانند که کجا بایستى جلسه‏شان تشکیل بشود یکى هم که بحث جلسات است بنابراین آنجا ما کار داریم الان هم تقریباً دیگر وقت تمام است آقاى آذرى مطلبى که مى‏خواهند بفرمایند، بفرمایند که جلسه را ختم کنیم.
آذرى قمى- من مى‏خواستم اگر وقت باشد اعضاى حداقل دوتا کمیسیون یکى رهبرى را یکى هم مسأله قضائیه را الان مشخص مى‏کردید براى این‏که در این 2- 3 روزه خودش خیلى فرق دارد.
خامنه‏اى- در این 2- 3 روز ممکن است که آقایان فکر کنند و یک قدرى در مسأله ایده پیدا کنند وقت پیدا نمى‏کنند که دور هم بنشینند به فرض هم معین شد مگر فردا یا روز جمعه مى‏توانند دور هم بنشینند؟ آقاى حبیبى شما چه مى‏خواهید بگویید.
نجفقلى حبیبى- ببخشید من مزاحم مى‏شوم وقت هم گذشته، ولى مى‏خواستم پیشنهاد بکنم که عنوان این مجمع یا هیأت مشخص بشود چون از این به بعد مى‏خواهید تبلیغات یا هر چه (خامنه‏اى- بلى این حرف درستى است) یک عنوان مشخصى یا شورا باشد یا مجمع باشد.
خامنه‏اى- فکر مى‏کنیم این مجلسى است چون متمم است مجلس بازنگرى در قانون اساسى، یا اصلاح قانون اساسى، یا تجدید نظر ...
ى کى از اعضاء- مگر مشورتى نیست؟
نایب رئیس (خامنه‏اى)- نه تصمیم گیرنده است، به رفراندوم گذاشته مى‏شود لکن اینجا تصمیم گیرنده است در آن‏چه که ارائه مى‏شود به آراء مردم تصمیم گیرنده است.
محمد یزدى- من عرض مى‏کنم که تعیین این نکته با الهام گرفتن از نوشته حضرت امام و با توجه به یک نکته که تتمیم با اصلاح یک تفاوت دقیق دارد و چون این تفاوت است و در این نوشته به هر دو اشاره شده ولو تعبیر تتمیم فقط آمده مقتضى است که ما در این عنوان این کلمه را هم بیاوریم، چون در بعضى از جاهایش خاصیت اصلاحى دارد، در بعضى از جاها خاصیت تتمیمى دارد» مجمع و یا جلسه و یا مجلس تتمیم و اصلاح قانون اساسى»
نایب رئیس (خامنه‏اى)- آقاى عمید بفرمایید.
Majlis:2 Volume:1 Sessions:1-14 Page:30
عمید زنجانى- در متن فرمایش امام تقریباً مشخص شده (پس از بررسى و تدوین و تصویب موارد و اصولى که ذکر مى‏شود ...)
نایب رئیس (خامنه‏اى)- بنابراین تصویب کننده است ببینید اگر این‏جورى باشد (هیأت بررسى و تدوین و ...)
ى زدى- در عبارت حضرت امام (تتمیم) دارد آن وقت در عمل خاصیت اصلاحى هم دارد.
سید على خامنه‏اى- مجلس بررسى تتمیم و اصلاح قانون اساسى.
اسدالله بیات- امام کلمه هیأت به کار برده‏اند.
نایب رئیس (سید على خامنه‏اى)- این‏که حتماً کلمه هیأت باید به کار برود اینها را نمى‏شود حالا معلوم کرد اینها را آن جلسه تصمیم‏گیرى بکنیم.
آقاى امامى بفرمایید.
امامى کاشانى- مجلس معمولًا متبادر به انتخاب مردم است مجلس شورا، مجلس خبرگان و اینها ... این‏که منتخب از طرف حضرت امام هستند کلمه مجلس به آن نمى‏خورد.
نایب رئیس (خامنه‏اى)- آقاى هاشمى بفرمایید.
هاشمى رفسنجانى- من در هر دو حرف دارم. یکى این‏که این مشورتى است یا نه؟ من تا آنجا که در ذهنم هست در مذاکراتى که ما با حضرت امام داشتیم این بود که اینجا پیشنهاد بدهد. پیشنهاد رفراندوم را امام مى‏دهند نه ما، چون در قانون اساسى که چنین چیزى نیست و چه بسا امام بخواهند بعضى از این چیزهایى که ما گفتیم عوض کنند، یا اصلاح کنند یا اضافه کنند، یا کم کنند حداقل این‏که از امام بپرسیم یعنى بپرسیم که ایشان نظرشان این است که این مشورتى است یا تصمیم ما مصوبه‏اى است که مستقیما به رفراندوم مى‏رود؟ این مهم است در این‏که مشورتى خواهد بود اسم ما یا نه؟ این‏که حالا اسمش را هیأت بگذاریم یا شورا اصلًا بگذاریم یا چه بگذاریم اینها را هم باز عیب ندارد ما پیشنهادى بدهیم، با امام لااقل مشورت کنیم امشب در اخبار اسم خاص نگویید این مهم است که این اسم در تاریخ مى‏ماند باز هم باید با امام مشورت کنیم اگر ایشان روى هیأت نظر داشتند خوب همان هیأت را مى‏گذاریم اگر نظر نداشتند همین‏طور سبق قلم بوده خوب مجلس باشد اعتبار بیشترى دارد باز لااقل مجمع باشد یک اعتبار بهترى دارد از هیأت. صبرکنیم از امام بپرسیم.
آذرى قمى- کلمه تصویب که دارد آقاى هاشمى.
هاشمى رفسنجانى- تصویب مى‏کنیم بلى مى‏گوییم تصویب شد. اما براى امام تمام نشده، مسأله بپرسیم از ایشان من بحثى که با ایشان داشتم ایشان مى‏گفت شما کسانى را جمع کنید یک پیشنهادى بدهند، بعد من خودم مى‏دانم اگر ایشان بنا دارند که روى آن حرفى بزنند ما نگوییم اینجا.
نایب رئیس (خامنه‏اى)- آقاى جنتى بفرمایید.
جنتى- من پیشنهادم این است که «مجمع بررسى و تجدید نظر یا بازنگرى در قانون اساسى»
موسوى اردبیلى- آقاى خامنه‏اى یک پیشنهادى هم من دارم.
نایب رئیس (خامنه‏اى)- بفرمایید.
Majlis:2 Volume:1 Sessions:1-14 Page:31
موسوى اردبیلى- ما الان در این جلسه همان کارى را مى‏کنیم که مجلس خبرگان در اول مى‏کرد در آنجا هم خبرگانى بودند منتها مى‏گفتند خبرگان قانون اساسى این یک خبرگانى است خبرگان متمم قانون اساسى یا مثلًا اصلاح قانون اساسى چه اشکالى دارد این هم اسمش همان خبرگان باشد منتها یک پسوندى داشته باشد این هم پیشنهاد من است.
نایب رئیس (خامنه‏اى)- خیلى خوب الان چندتا پیشنهاد شده ما حتى مى‏توانیم اینها را به بحث بگذاریم یا آن‏طور که آقاى هاشمى گفتند از نظر حضرت امام هم مطلع بشویم، بعد تصمیم‏گیرى بکنیم الان خیلى عجله‏اى براى این کار نیست که حالا امشب گذاشته بشود، آقاى عمید بفرمایید.
عمید زنجانى- نام رسمى و قانونى خبرگان اول «مجلس بررسى نهایى قانون اساسى» بود به همان مناسبت با تعبیرى که حضرت امام آوردند مى‏شود «مجمع تدوین و تصویب موارد اصلاح قانون اساسى»
موسوى اردبیلى- آن‏چه مجمع نبوده مجلس گفتید.
عمید زنجانى- مجلس به لحاظ این‏که انتخابى بود.
 5- پایان جلسه و تاریخ و محل تشکیل جلسه آینده‏

نایب رئیس (خامنه‏اى)- خوب این مسائل را براى بعد بگذارید من خواهش مى‏کنم براى روح شهداى عزیزى که در تدوین قانون اساسى مؤثر بودند و امروز جزو شهداى عالى قدر ما هستند از قبیل شهید بهشتى و دیگران، یک فاتحه‏اى آقایان بخوانند.
جلسه آینده هم ساعت پنج بعد از ظهر روز شنبه در مجلس شوراى اسلامى خواهد بود.
 (جلسه ساعت 30/ 19 پایان یافت).
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:32
 جلسه دوم‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت هفده و پانزده دقیقه روز نهم اردیبهشت ماه 1368 هجرى شمسى برابر با بیست و دوم رمضان المبارک 1409 هجرى قمرى به ریاست آیت الله على مشکینى تشکیل شد.
فهرست مطالب:
1- اعلام رسمیت جلسه و تلاوت آیاتى از کلام الله مجید
2- بیانات آیت الله مشکینى (ریاست شورا)
3- بحث و بررسى پیرامون آیین‏نامه شوراى بازنگرى قانون اساسى‏
4- قرائت نامه حضرت امام مدّ ظله العالى به وسیله آیت الله مشکینى (رئیس شورا)
5- پایان جلسه و تاریخ تشکیل جلسه آینده‏
Majlis:2 Volume:1 Sessions:1-14 Page:33
 1- اعلام رسمیت جلسه و تلاوت آیاتى از کلام الله مجید

رئیس- بسم الله الرحمن الرحیم. جلسه رسمیت دارد.
تلاوت کلام الله مجید:
 اللهم صل على محمد وآل محمد

 اعوذ بالله من الشیطان الرجیم‏

 بسم الله الرحمن الرحیم‏

 إِنَّ اللَّهَ یأْمُرُکُمْ أَنْ تُؤَدُّوا الْأَمَانَاتِ إِلَى أَهْلِهَا وَإِذَا حَکَمْتُمْ بَینَ النَّاسِ أَنْ تَحْکُمُوا بِالْعَدْلِ إِنَّ اللَّهَ نِعِمَّا یعِظُکُمْ بِهِ إِنَّ اللَّهَ کَانَ سَمِیعًا بَصِیرًا* یا أَیهَا الَّذِینَ آمَنُوا أَطِیعُوا اللَّهَ وَأَطِیعُوا الرَّسُولَ وَأُولِى الْأَمْرِ مِنْکُمْ فَإِنْ تَنَازَعْتُمْ فِى شَى‏ءٍ فَرُدُّوهُ إِلَى اللَّهِ وَالرَّسُولِ إِنْ کُنْتُمْ تُؤْمِنُونَ بِاللَّهِ وَالْیوْمِ الْآخِرِ ذَلِکَ خَیرٌ وَأَحْسَنُ تَأْوِیلًا

 (صدق الله العلى العظیم- حضار صلوات فرستادند)

 «آیه 60 و 61 سورة النساء»

 2- بیانات آیت الله مشکینى (ریاست شورا)

رئیس- (احسنت)، بسم الله الرحمن الرحیم الحمد لله و الصلوة و السلام على رسوله و آله و اللعن على اعدائهم اجمعین.
قبلًا از برادران و دوستان تشکر مى‏کنم به لحاظ اظهار لطفى که درباره حقیر داشتند، من را به این محل انتخاب کردند و تشکر من به این عمل کاشف نیست، به آن منکشف است یعنى حسن ظنى که دوستان دارند نسبت به آن، من اظهار تشکر مى‏کنم و اسئل الله یعامل معى بظنون احبائى و یغفر لى ما لا یعلمون.
ضمناً مناسب است یک عرض تسلیتى هم انجام بدهیم به لحاظ این‏که دیروز شهادت مولى امیرالمؤمنین سلام الله علیه بود مسأله بسیار بزرگ و فاجعه بسیار عظیم براى عالم اسلام که عظمت او را به هیچ عبارتى من معتقدم که نمى‏شود بیان کرد جز آن عبارتى که حضرت جبرئیل امین گفتند که «تهدمت و الله ارکان الهدى» آن عبارت حاکى است از عظمت مطلب. این امر را به همه تسلیت عرض مى‏کنم.
نکته دیگر که لازم مى‏دانم که عرض بکنم این است که این مسأله و این وظیفه‏اى که فعلًا به دوش برادران و دوستان گذارده شده، آقایان توجه بفرمایند بسیار مطلب مهم و عظیم است و این یک انتخاب الهى است مثل این‏که انجام گرفته. کارها و وظایف در جهان گاهى انتخابى است از طرف حق و افرادى هم که وظایف بر دوش آنها گذاشته مى‏شود، آن هم انتخاب الهى است امر بسیار عظیم است، خصوصاً این اصولى که امام امت دام ظله، چندتا اصل را مورد توجه قرار داده‏اند و دستور داده‏اند که در اینها بحث بشود، بسیار از آن اصول رکین قانون اساسى ما است و بسیار اهمیت دارد و مقدارى راجع به نتایجى که از این اصول تا حال حسن یا غیر حسن گرفتیم، براى ما ملموس شده به این‏که باید اینها مورد بحث قرار بگیرد و بسیار مهم است و بااهمیت، این یک وظیفه الهى است و خداوند گاهى وظایف مهم را بر دوش انسان‏هاى لایق قرار مى‏دهد. «واصطنعتک لنفسى» خدا در قرآن به حضرت موسى مى‏فرماید که موسى من تو را براى خودم ساختم اصطنعتک لنفسى. براى این‏که «اذهب الى فرعون» تا این‏
Majlis:2 Volume:1 Sessions:1-14 Page:34
وظیفه را انجام بده. معلوم مى‏شود که خداوند دوستانى را که در حضورشان هستیم براى این امر مهم ساخته است و این وظیفه را بر عهده آقایان گذاشته. فلذا من جدا تقاضا مى‏کنم که بسیار اهمیت بدهید و بر هر امرى غیر این امر. این مطلب را چون مدتش کوتاه است و باید زیاد دقت بشود، اهمیت داده بشود در حاشیه کارها قرار ندهید بلکه این بار این مطالب را، این بحث را که پیش آمده دوستان در متن قرار بدهند و کارهاى دیگر را در حاشیه ببرند و ان شاء الله کار بلکه به نحو احسن و اتم انجام بگیرد کارى است که در آینده در تاریخ ثبت خواهد شد و امیدواریم ان شاء الله تا ظهور حضرت بقیه الله اذهان و افکار آقایان در جامعه با حسن وجه پیاده بشود و براى جامعه اثر ببخشد.
ضمناً این نکته را هم مى‏خواستم عرض بکنم که در این مواردى که ما داریم بحث مى‏کنیم، روى این اصولى که ما مى‏خواهیم بحث بکنیم، چون مسأله مهم است، من معتقدم هر جورى باشد، رأى و نظر امام امت در تمام اینها با ما و همراه ما باشد نه به این معنا ابتدائاً ایشان چیزى را مرقوم بفرمایند که من این‏جورى مى‏گویم تا بحث از تحقیق درست و گفت و شنود برآید و تقریباً مسأله جنبه تعبدیت پیدا بکند، این‏جور نشود. و پس از بحث هم نتیجه را تحویل ایشان داده بشود که ایشان یا نعم بگوید و یا لا بگوید که بعد بگویند به این‏که آخرش رأى یک نفر است، این‏جورى هم نباشد. من معتقدم آقایان یک فکرى بکنند که نظر ایشان از ابتدا فى الجمله به دوستان گفته بشود یا آقا زاده‏شان اینجا تشریف داشته باشند و یا به هر حال اجمالًا در مطالب نظر ایشان را فى الجمله ما بدانیم اما به این صورت که آقایان مختارند در اطراف این موضوع هر جور بحث بکنند، من هم دوباره نظر بدهم، نظر ایشان دخالت داشته باشد و این را هم من لازم مى‏دانم چون این ابحاث ما، ابحاث بسیار عظیمى است.
در خاتمه نکته‏اى عرض مى‏کنم این‏که در جلسه قبلى، هیأت رئیسه انتخاب شده، به نظر مى‏رسد که این مخدوش باشد براى این‏که باید طبق آیین‏نامه‏اى هیأت رئیسه انتخاب بشود نوعاً آیین‏نامه‏ها این‏جور است که اول یک هیأت رئیسه سنى، یا مقدمه‏اى تشکیل مى‏شود، بعد هیأت رئیسه سنى و مقدمه‏اى همه افراد را در مقام احلاف قرار مى‏دهد، قسم مى‏خورند بعداً هیأت رئیسه اصلى تشکیل مى‏شود، آن وقت آن رسمیت پیدا مى‏کند مگر این‏که در اینجا بفرمایید که احتمال مى‏دهم از این قسمت حالا آیین‏نامه مطرح خواهد شد اگر در اینجا خدشه‏اى در این موضوع در انتخاب هیأت رئیسه باشد، آن وقت این قضیه به نفع بنده تمام خواهد شد به هر حال حالا این مقدار عرایضم را خدمتتان عرض کردم ان شاء الله شروع بفرمایید براى بیان کردن اصل مطلب که ظاهراً در اطراف آیین‏نامه مى‏خواهد صحبت بشود و السلام علیکم و رحمة الله برکاته.
 3- بحث و بررسى پیرامون آیین‏نامه شوراى بازنگرى قانون اساسى‏

محمد یزدى- حالا اگر اجازه بفرمایید من یک مطلبى در خصوص آیین‏نامه دارم که عرض بکنم.
رئیس- بفرمایید.
محمد یزدى- بسم الله الرحمن الرحیم. در ارتباط با آیین‏نامه طبق مصوب جلسه اول که در دفتر ریاست جمهورى برگزار شد.
Majlis:2 Volume:1 Sessions:1-14 Page:35
اولًا فکر مى‏کنم شبهه‏اى که ریاست محترم مى‏فرمایند، این شبهه وارد نباشد به این جهت که در نامه حضرت امام خطاب به جناب آقاى خامنه‏اى ایشان را به این کار مأمور کرده بودند، به همین دلیل هم جلسه اول در دفتر ایشان تشکیل شد و ایشان کار را شروع کردند و این انتخاب هیأت رئیسه در این جلسه انجام گرفته به جاى آن عنوان ریاست سنى، طبعاً آن‏چه که حضرت امام مرقوم فرموده بودند، مى‏تواند جبران بکند.
بنابراین آن انتخابات تصور مى‏شود که مخدوش نباشد. بعد مأموریتى که داده شد براى تهیه آیین‏نامه، من در خدمت آقاى دکتر حبیبى، دو جلسه بودم چیزى تهیه شده که على القاعده خدمت آقایان مى‏دهند فقط به 2- 3 محورش اشاره مى‏کنم که براساس این محورها رعایت شده:
یکى مسأله محدودیت زمان بوده که به خاطر وجود محدودیت زمان، به بعضى مواد توجه شده.
مسأله دوم محدودیت مباحث بوده که خود به خود در آن مواد منعکس شده و اعضاء مجمع را یا جلسه را ... و یا هر اسمى که بعداً تصویب مى‏شود همین‏طور مقدار کار را براساس محدودیت مباحث هم بوده.
مسأله استحکام و سرعت، رویش بحث شده که استحکام و سرعت، به آن توجه شده که هیچ کدام فداى یکدیگر نشود یعنى ضمن این‏که کار سریع انجام مى‏گیرد، از استحکام هم دور نماند.
بعد مسأله نصاب در رأى‏گیرى خیلى مهم بوده که یک مقدار روى آن بحث شده ولو این‏که نسبت ذکر نشده و رقم ذکر شده ولى به یک رقمى رسیدیم که تصور مى‏شود آن رقم از هر جهت قابل دفاع است.
در وقت هم چه وقت مذاکرات در جلسه و چه در کمیسیون‏ها، هم حق بحث رعایت شده و هم حق صحبت کننده رعایت شده موادى که در این روابط تنظیم شده.
بقیه مسائلش عادى و متعارف است مثل سایر آیین‏نامه مثل کیفیت رأى‏گیرى بعضى جزئیات هست مثل سایر آیین‏نامه‏ها که چیزى خیلى مهمى نیست اینها محورهاى بحث‏ها بوده که طبعاً جناب آقاى حبیبى زحمت کشیده‏اند و چیزى تهیه کرده‏اند و من در خدمتشان چیزى تهیه کردیم و در جلسه نهایى هم با هم نکات تکاملى‏اش به هم اضافه شد که قرار شد تکثیر بشود و به خدمت آقایان بدهند و دستور على الظاهر همان‏طور که اعلام مى‏فرمایند رسیدگى به آیین‏نامه است.
نایب رئیس (هاشمى رفسنجانى)- بلى داده‏اند تکثیر بشود و به حضورتان تقدیم مى‏شود.
حسین هاشمیان- من یک پیشنهاد دارم.
منشى (یزدى)- آقاى هاشمیان بفرمایید.
حسین هاشمیان- بسم الله الرحمن الرحیم. براى اداره یک جلسه و انجام کارى دو چیز لازم است:
یکى قانون و یکى شیوه اجراى قانون. براى این هیأت حالا اسمش هر چه انتخاب بشود، ما یک قانونى داریم که آن دستور العمل امام است براى اجراى دستور العمل امام که قانون است، ما آیین‏نامه‏اى لازم داریم و انتخاب هیأت رئیسه هم باید در آیین‏نامه بگنجد من فرمایش‏
Majlis:2 Volume:1 Sessions:1-14 Page:36
جناب آقاى مشکینى را مى‏خواهم عرض بکنم که فرمایش ایشان کاملًا متین است و ما بایستى براساس طبق آیین‏نامه، انتخابات هیأت رئیسه را انجام بدهیم و السلام.
منشى (یزدى)- دیگر کسى بحثى ندارد؟
دکتر نجفقلى حبیبى- آقاى یزدى! من هم در این خصوص مطلبى دارم.
منشى (یزدى)- بفرمایید.
دکتر نجفقلى حبیبى- بسم الله الرحمن الرحیم. من هم علاوه بر مطلبى که جناب آقاى هاشمیان فرمودند، البته کاملًا از انتخابى که کردیم، راضى هستیم و خدا را هم شکر مى‏کنیم بر این انتخاب ولى به هر حال این قضیه را که حالا اشاره فرمودند.
نکته دوم این‏که آیین‏نامه را هم اگر امروز بخواهیم در دستور بگذاریم قبل از این‏که بحث‏هاى مقدماتى روى آن کرده باشیم و یک مطالعه کرده باشیم، شاید یک کمى شتاب‏زده باشد اگر اجازه بفرمایند که آیین‏نامه توزیع بشود و روى آن یک مطالعه بکنیم، بعد تصویب بشود به هر حال پیشنهاد من این است متشکر.
نایب رئیس (هاشمى رفسنجانى)- حالا این چیزها که خیلى مهم نیست یعنى این‏که دوباره هیأت رئیسه انتخاب بکنیم دیروز که هیأت رئیسه انتخاب شد بالاخره یک جلسه رسمى بود همه هم قبول داشتند باید انتخاب بشود، انتخاب کردند براى هیأت رئیسه هم چیزى الان در این آیین‏نامه نیامده و لزومى هم ندارد براى یک کار محدودى که مى‏خواهیم انجام بدهیم اگر باز آقایان اصرار داشته باشند، یک بار دیگر هم رأى‏گیرى بشود، ضررى ندارد و مسأله مهم نیست.
در مورد آیین‏نامه هم ما در جلسه قبل گفتیم که بحث این جلسه آیین‏نامه است و بحث درباره رهبرى یعنى موضوعى قرار دادیم که نطق آزاد درباره رهبرى و آیین‏نامه هم اگر تهیه شد، آیین‏نامه هم مى‏تواند در بحث قرار بگیرد آیین‏نامه را حالا خدمتتان مى‏آورند مى‏بینید ما هنوز آیین‏نامه را نخوانده‏ایم به ترتیب نوعاً آقایانى که در این جلسه هستند با آیین‏نامه‏ها آشنا هستند اینها مسأله پیچیده‏اى آن قدر ندارد والا شما همین بحثى که الان مى‏گویید، همین حرف را مى‏توانید بزنید حتى آن بحث‏ها هم نمى‏شود بکنیم اگر شما آن انتخاب هیأت رئیسه را کافى نمى‏دانید خوب الان هم مى‏توانید بگویید چون آیین‏نامه نداریم به چه حسابى بحث بکنیم اگر بخواهیم با این ریزه‏کارى‏ها، این‏جور با فرم‏ها برخورد بکنیم که طبعاً براى این کارها مشکل درست مى‏کنیم آیین‏نامه را مى‏دهند و آقایان نگاه مى‏کنند اگر دیدند آمادگى دارند بحث مى‏کنیم در جلسه قبل هم گفتیم که مى‏خواهیم درباره آیین‏نامه بحث بکنیم، بحث مى‏کنیم ولى حالا قبل از این‏که آیین‏نامه بیاید اگر مناسب مى‏دانید یکى از آقایانى که آمادگى داشتند، صحبتشان را بکنند.
محمد یزدى- اگر اجازه بفرمایید من هم درمورد همین آیین‏نامه یک پیشنهادى دارم کوتاه صحبت بکنم.
رئیس- بفرمایید.
محمد یزدى- بلى، پیشنهاد این است که اگر موافقت بفرمایند این آیین‏نامه خوانده بشود، هر چه از آن احتیاج به بحث ندارد، تصویب بشود و آن قسمت‏هایى که احتیاج به بحث دارد، براى بعد بگذاریم به خصوص مسأله کمیسیون‏ها که امروز روى آنها تصمیم‏گیرى بشود
Majlis:2 Volume:1 Sessions:1-14 Page:37
خیلى خوب است.
هاشمى رفسنجانى- آن هم بایستى با آیین‏نامه باشد.
محمد یزدى- بلى، با آیین‏نامه دیگر یعنى مواد آیین‏نامه که مربوط به کمیسیون‏ها است و کیفیت عضویت هر کدام از ما در کمیسیون‏ها هست، این خوانده بشود و تصویب بشود و اقدام بشود و مابقى‏اش هم بعد بحث مى‏شود.
هاشمى رفسنجانى- آیین‏نامه را جهت توزیع آورده‏اند، خدمت آقایان داده مى‏شود.
نایب رئیس (سید على خامنه‏اى)- حالا تا آیین‏نامه آماده مى‏شود و در اختیار آقایان قرار مى‏گیرد، بد نیست آقایانى که وقت خواستند که صحبت بکنند و آمادگى پیدا کردند صحبتشان را شروع کنند مثل این‏که آقاى نورى و آذرى قمى وقت خواستند که صحبت کنند خیلى خوب آقاى آذرى، بحثتان را شروع بکنید.
آذرى قمى- من فعلًا آمادگى ندارم.
سید على خامنه‏اى- خیلى خوب، پس آقاى یزدى! جناب عالى بفرمایید.
اسدالله بیات- آقاى یزدى! ...
منشى (محمد یزدى)- آقاى بیات! مى‏خواهید صحبت بکنید بفرمایید.
اسدالله بیات- بسم الله الرحمن الرحیم. چون طبع قضیه همین است که همین‏طور که حاج آقا هاشمى فرمودند، همه برادران با شیوه آیین‏نامه آشنایى دارند در نوع این جلسات، ابتدا باید اداره جلسات با هیأت رئیسه سنى بشود، این زمان محدودى دارد. آن روز اشتباه از این جهت بود که با هیأت رئیسه سنى اداره نشد چون استناد به نامه حضرت امام روحى له الفداء شد طبیعى است که تذکر جناب آقایان هاشمیان و دکتر حبیبى به نظر من وارد است اگر سروران و عزیزان معتقدند که تذکر وارد نیست اعلام بکنید که وارد نیست ما بحث را شروع بکنیم، اگر تذکر وارد است باید عمل بشود راه ورودش عبارت از این است که واقعاً اگر تذکر وارد تشخیص داده بشود، طبیعى است که باید هیأت رئیسه سنى جلسه را اداره بکند و این هیأت رئیسه سنى، انتخابات هیأت رئیسه بعدى را انجام بدهد بعد کارش را شروع بکند.
نایب رئیس (هاشمى رفسنجانى)- این هیأت رئیسه سنى که ایشان مى‏گویند کجاست؟ در آیین‏نامه مجلس است این کار ما که آیین‏نامه ندارد که حالا بگوییم هیأت رئیسه سنى و امثال اینها ... همه اینها یک پیش داورى‏هایى است که در ذهن اشخاص است براى این‏که قضیه فسخ بشود مى‏خواهید از جمع بپرسیم براى این‏که بالاخره این بحث مطرح بشود و حل بشود از آقایان بپرسیم که همان انتخابات گذاشته اگر کافى است، آقایانى که موافق‏اند رأى بدهند اگرموافقید این را به رأى بگذاریم که این بحث قطع بشود.
مشکینى- من حاضر نیستم.
هاشمى رفسنجانى- خیلى خوب شما مى‏توانید رأى ندهید آقاى مشکینى چون با ریاست خودشان موافق نیستند عفو دارند.
عمید زنجانى- من یک توضیحى در این خصوص مى‏خواهم بدهم.
سید على خامنه‏اى- آقاى عمید بفرمایید.
عباسعلى عمید زنجانى- بسم الله الرحمن الرحیم. من فکر مى‏کنم که جریان به صورت طبیعى انجام گرفته مسأله اداره جلسه با هیأت رئیسه سنى، نه وحى منزل است و نه یک قانون مسلم‏
Majlis:2 Volume:1 Sessions:1-14 Page:38
پذیرفته شده همه. به صورت طبیعى خطاب به ریاست محترم جمهورى بوده، نامه حضرت امام مخاطبش جناب آقاى خامنه‏اى بوده خواه ناخواه مجرى اولیه و به اجرا درآورنده اولیه این حرکت و پیشنهاد توسط ایشان مى‏بایست انجام بگیرد که در جلسه قبل هم به همین ترتیب انجام شد و توافق ضمنى جلسه بدون کوچک‏ترین اعتراض، دلیل بر اجماع اعضاء جلسه بر این روال بوده.
بنابراین روال مخالفى که مسلم وجود نداشته، روالى هم که انجام گرفته به صورت طبیعى بوده نامه مخاطبش ریاست محترم جمهورى بوده و انتخاب هیأت رئیسه هم بدون کوچک‏ترین اعتراضى حتى از یک نفر هم صورت گرفته و معتبر و متقن هست و به نظر مى‏رسد که اعتراض و ایراد روى این مسأله وارد نیست.
سید على خامنه‏اى- من به فرمایش آقاى عمید اضافه بکنم بعضى از آقایان مى‏فرمایند که طبق آیین‏نامه بایستى اقدام انجام بگیرد آیین‏نامه خودش اصلًا براى چه هست؟ آیین‏نامه براى این است که موارد شبهه و اشتباه یک فاصلى و یک قول فصلى وجود داشته باشد حالا در این جمع 25 نفرى، 24 نفرشان، به ریاست یک نفر رأى داده‏اند این به نظر شما کافى نیست؟ بگوییم شما، خیر، بى‏خود رأى داده‏اید اول صبر کنید یک آیین‏نامه درست بکنیم بر طبق آن آیین‏نامه دوباره رأى بگیریم این یعنى چه؟ این کجاست؟ طبق چه اصل مسلمى آقایان این حرف را مى‏فرمایند؟ یا به بقیه هیأت رئیسه تقریباً همین‏طور ...
اگر یک نقطه‏اى وجود داشت که آن نقطه محل شبهه بود، محل ایراد بود، شکى در آن وجود داشت آن وقت مى‏گفتیم خیلى خوب پس حالا که این‏جورى است، آیین‏نامه بگذاریم که آیین‏نامه با یک مو و با یک خط فاصله باریک مشخص مى‏کند که درست کدام و نادرست کدام است؟
اما آنجایى که فاصله مسأله یک مو نیست، خوب واضح است دیگر. همه یک جمعى متفقاً، یک نفر را به ریاست انتخاب مى‏کنند این دیگر آیین‏نامه نمى‏خواهد من تصور مى‏کنم آقایان نمایندگان مجلس به خصوص آقاى هاشمیان که حالا ریاست هم در مجلس دارند و نایب رئیس هستند، خیلى شکل، مسائل را مى‏خواهند بررسى بکنند گمان نمى‏کنم لازم باشد که ما بحث بکنیم البته پیشنهاد آقاى هاشمى ایرادى ندارد ایشان مى‏فرمایند دوباره نظرخواهى بشود لکن کسانى که هم مى‏خواهند اشکال بکنند، به همین هم اشکال خواهند کرد چون این نظرخواهى هم بر طبق آیین‏نامه باز نیست در عین حال باز هم ضررى ندارد اگر مى‏خواهید یک بار دیگر به رأى گذاشته بشود.
هاشمى رفسنجانى- روى این بحث هست به رأى گذاشته بشود بهتر است.
سید على خامنه‏اى- بلى، براى این‏که بحثى نباشد و صحبتى نباشد این به رأى گذاشته بشود. جناب آقاى مشکینى ...
مهدى کروبى- آقاى یزدى! مى‏خواهم در این مورد من هم یک توضیح مختصرى بدهم‏
منشى (محمد یزدى)- آقاى کروبى بفرمایید.
مهدى کروبى- معذرت مى‏خواهم نمى‏فهمم، ما آمدیم رأى گرفتیم، رأى هم دادیم. اگر بحث آیین‏نامه است حالا که آیین‏نامه مطرح نیست حالا دوباره براى چه رأى بگیریم؟ رأى گرفتن اصلًا اینجا معنا ندارد دیگر، یعنى رأى گرفتن مجدداً یعنى همان کار.
Majlis:2 Volume:1 Sessions:1-14 Page:39
سید على خامنه‏اى- آقاى کروبى! این‏که من این حرف را گفتم آقاى هاشمى مى‏گویند چون حالا یک صحبتى پیش آمده، پایان صحبت با یک رأى‏گیرى انجام بگیرد و قضیه تمام بشود ...
هاشمى رفسنجانى- بلى، بعداً دیگر آقایان تا آخر در این قضیه چیزى باقى نگذارند.
محمد یزدى- فرق این جلسه با جلسه قبل چه مى‏شود در رأى‏گیرى اگر رأى بگیرى هیچ فرقى نمى‏کند.
اسدالله بیات- حاج آقا! اعلام بکنید که تذکر وارد است یا وارد نیست.
ى زدى- تذکر وارد نیست جوابش هم همین بود که فرمودند که نامه خطاب به رئیس جمهور بوده و حضرت امام هم مرقوم فرموده‏اند.
اسدالله بیات- پس تذکر وارد نیست.
ى زدى- بلى، تذکر وارد نیست.
سید على خامنه‏اى- آقاى هاشمى! رأى‏گیرى بکنیم؟
نایب رئیس (هاشمى رفسنجانى)- نه دیگر تذکر وارد نیست، نیاز به رأى‏گیرى نیست‏
اسدالله بیات- وقتى که تذکر وارد نیست، نیاز به رأى‏گیرى نیست.
سیدعلى خامنه‏اى- خوب حالا رأى‏گیرى بکنیم؟
محمد یزدى- نه دیگر تذکر وارد نیست اکثر آقایان هم معتقد هستند که رأى‏گیرى لازم نیست.
سید على خامنه‏اى- حالا براى تذکر وارد نبودن هم یک رأى گرفته بشود، ضررى ندارد ببینید آقایان ...
مؤمن (محمد دانش‏زاده)- پس اجازه بدهید من هم صحبت بکنم.
نایب رئیس (سید على خامنه‏اى)- بفرمایید.
مؤمن- عرض کنم یک وقت است که یک قوه مقننه قبلى، فرض بفرمایید براى مجلس مثل شوراى انقلاب مى‏آید کیفیت اداره جلساتش را تعیین مى‏کند و یا براى خبرگان، آن آیین‏نامه داخلى را که فقهاى شوراى نگهبان تعیین کرده بودند، کیفیت اداره را تعیین مى‏کند، بسیار خوب.
ولى اگر بنا شد که اول و آخر مسائل و مطالب همین جمع 25 نفرى که حضرت امام تعیین کردند، باشد اصل این‏که آیین‏نامه مى‏خواهد و آیین‏نامه نمى‏خواهد چه کسى گفته؟ خود این احتیاج دارد به این‏که خود آقایان تصمیم بگیرند اگر بخواهید بگویید الان رأى‏گیرى بشود چه کسى مى‏گوید این رأى‏گیرى بشود؟ اگر نیاز به این رأى‏گیرى هست باید یا قانون بگوید این را رأى‏گیرى بکن، یا همه یا مثلًا اکثریت. آن‏چه که ارزش به رأى مى‏دهد، نظر اکثریت یا جمیع آقایان است و یا فرمایش حضرت امام.
اگر از فرمایش حضرت امام همان‏طور که فرمودند به حسب طبع عادى استفاده مى‏شود که برگزار کننده جلسه ریاست محترم جمهورى بوده که همین‏طور انجام شده که درست هم هست خوب حرفى نیست اگر غیر از این است ما یک قانون دیگرى که محکم بر جمیع این باشد، نداریم جز آن‏چه که خودمان تصمیم مى‏گیریم الان نسبت به هر جزئى که بخواهد تصمیم‏گیرى بشود، اول کلام است یعنى خود ما تصمیم‏گیرنده هستیم بنابراین بیاییم بگوییم حتماً
Majlis:2 Volume:1 Sessions:1-14 Page:40
باید یک آیین‏نامه‏اى باشد، این را اگر خودمان بگوییم، بسیار خوب قدم اول باید آیین‏نامه نداشته باشیم نمى‏شود یک آیین‏نامه‏اى بر ما حکومت بکند که الا فرمایش حضرت امام.
بنابراین آن‏چه که انجام شده بعد از این‏که با تصمیم‏گیرى جمع بدون هیچ شبهه و اشکالى بوده، ایرادى ندارد که مجدداً ... مضافاً این مسأله مهم من فکر مى‏کنم با این مطالب اگر بشود وقت نگذرانیم که ان شاء الله به بحث محتوایى برسیم خیلى بهتر است و السلام.
نایب رئیس (سید على خامنه‏اى)- بالاخره نظر نهایى جناب‏عالى چه شد؟
مؤمن- بنده نظرم این است که هر تصمیمى که بخواهید بگیرید، جمع مى‏خواهد آن تصمیمى که قبل، جمع گرفته، درست بوده و اصلًا معنا ندارد که لغو بشود
نایب رئیس (سید على خامنه‏اى)- خوب ببینید! حالا ضررى ندارد این دهن جوال آقایان موجب مى‏شود که این بحث ادامه پیدا بکند براى این‏که معلوم بشود که این تذکر وارد نیست، یک رأى‏گیرى بشود یعنى گفته بشود که این رأى‏گیرى وارد نیست و همین رأى‏گیرى بشود اجازه بدهید جواب آقاى مؤمن را بدهم که حالا رأى‏گیرى بشود، حرف چه کسى است؟ یک چیزهایى هم هست که حقوق مدیر جلسه است ...
مؤمن- بفرمایید که مدیر چه کسى است؟
نایب رئیس (سید على خامنه‏اى)- الان مدیر، هیأت رئیسه است.
مؤمن- هیأت رئیسه که حالا مشخص نشده.
نایب رئیس (سید على خامنه‏اى)- حالا این را که شما قبول کردید این دیگر تلقى به قبول شده که این جمعى که اینجا نشسته‏اند یعنى هیأت رئیسه هستند ببینید آقا! من حرف را قطع مى‏کنم من خواهش مى‏کنم اجازه بدهید ...
مؤمن- اگر هیأت رئیسه مسلم است رأى‏گیرى نمى‏خواهد، اگر نیست حق چه کسى است؟
منشى (محمد یزدى)- حالا اجازه بدهید از این بحث بگذریم حداقل توافق بر لزوم رأى نیست یا اکثریت بر لزوم رأى نیست.
اسدالله بیات- پس بفرمایید تذکر وارد نیست.
منشى (یزدى)- عرض کردیم تذکر وارد نیست، استدلال را هم آقاى عمید فرمودند.
نایب رئیس (سید على خامنه‏اى)- براى عدم ورود تذکر نمى‏خواهید رأى بگیریم؟
اسدالله بیات- نمى‏خواهد رأى‏گیرى بکنیم.
نایب رئیس (سید على خامنه‏اى)- نمى‏خواهید رأى بگیریم؟
ى زدى- نه دیگر معلوم است.
حسین هاشمیان- تذکر را باید آقاى رئیس بگویند وارد است یا وارد نیست نه کس دیگر.
نایب رئیس (سید على خامنه‏اى)- آقاى مشکینى بفرمایید تذکر وارد است یا وارد نیست؟
رئیس- من معتقدم که ملاک آیین‏نامه موجود است ولو خود آیین‏نامه نباشد، ملاک همان رأى آقایان و اکثریت است همان جور که آقاى مؤمن اشاره مى‏کنند مطلب صحیحى است من مى‏خواستم دبه کنم راجع به موضوعى والا ملاک موجود است، من این‏طور معتقدم.
نایب رئیس (خامنه‏اى)- پس صریحاً بفرمایید که تذکر وارد نیست.
رئیس- تذکر وارد نیست.
Majlis:2 Volume:1 Sessions:1-14 Page:41
نایب رئیس (خامنه‏اى)- جناب آقاى یزدى یا جناب آقاى دکتر حبیبى آیین‏نامه را شروع کنید.
منشى (دکتر حبیبى)- بسم الله الرحمن الرحیم. عرض مى‏شود این آیین‏نامه‏اى که خدمتتان است در حقیقت در دو فصل تنظیم شده است و سیرى را که در نظر گرفته‏ایم در حقیقت یک سیر منطقى است یعنى گفته‏ایم که در ابتدا ببینیم کمیسیون‏ها و جلسات عمومى چگونه تشکیل و اداره مى‏شود و در فصل یا در قسمت دهم هم این بحث است که مذاکرات به چه ترتیب باشد؟ بعد مذاکرات هم با توجه به این‏که در واقع به اصطلاح مجلسیان دو شورى یا در اینجا اصطلاح کرده‏ایم دو مرحله است، در هر قسمت ابتدا کمیسیون بعد مى‏آید در مجلس و مجدداً بر مى‏گردد به کمیسیون و بعد دوباره به مجلس مى‏آید این ترتیب منطقى را داریم که ان شاء الله به پایان جلسات مى‏رسیم وتصمیم و تصویب نهایى. اگر اجازه بفرمایید شروع مى‏کنیم یک نکته دیگر را هم عرض کنم براى این‏که مطلب را بتوانیم ادامه بدهیم عنوانى را باید مى‏داشتیم براى این جمع، مجمع و یا هیأت، در اینجا نوشته «هیأت تجدید نظر در قانون اساسى جمهورى اسلامى ایران» که هم معنا و مفهوم اصلاح و هم تتمیم را در بر مى‏گیرد البته هیچ نوع اصرارى در این پیشنهاد نیست فقط براى این‏که بحث را ادامه بدهیم و از اتفاق یک تنافرى دارد وقتى که مى‏گوییم «هیأت رئیسه هیأت» یک مقدارى مشکل مى‏شود ولى براى این‏که به هر حال یک کارى کرده باشیم و یک اسمى گذاشته باشیم این اسم هست و در اسم هیچ بحثى نداریم.
نجفقلى حبیبى- پیشنهادى داده بودم براى این‏که اگر اجازه بفرمایند این آیین‏نامه بعداً مطرح شود و ما امشب آن را ببریم و رویش مطالعه بکنیم و فردا مطرح شود یعنى الان موضوع جلسه هم که هست بحث‏هاى کلى که اساتید مى‏فرمایند ان شاء الله به قدر کافى فرصت هست که استفاده بکنیم.
رئیس- آقاى عمید زنجانى بفرمایید.
عمید زنجانى- بسم الله الرحمن الرحیم. محتواى آیین‏نامه قاعدتاً باید از سه قسمت تشکیل شده باشد: یک قسمت مسائل مسلم، مشخص و عادى که معمولًا در آیین‏نامه‏ها ذکر مى‏شود و خواه ناخواه چیز تازه‏اى در آن نیست یا حداقل بحث و مناقشه‏اى در آن نیست یک قسمت از محتواى آیین‏نامه مربوط مى‏شود به نکاتى که احیاناً به صورت اصلاحیه یا به صورت تکمله بر آیین‏نامه اضافه مى‏شود که احتیاج به بحث و بررسى دارد و قسمت سوم هم آن قسمتى است که اصولًا مناقشه مى‏شود و احتمالًا حذف مى‏شود بنابراین آن قسمت از آیین‏نامه که در حقیقت مى‏شود اسم کلیات روى آن گذاشت قابل بحث است و براى بررسى آن سابقه ذهنى و اطلاعى که قبلًا از نحوه کار هست کفایت مى‏کند مخصوصاً این کار براى سرعت بخشیدن به بحث‏هاى جلسه مى‏تواند مفید و مؤثر باشد، دلیلش هم همین تذکرى بود که امروز در اول جلسه در مورد کیفیت انتخابات جلسه قبل داده شد بنابراین هر چه زودتر در مورد آیین‏نامه ولو یک بخش مسلم و کلیاتش مذاکره انجام بگیرد و به یک تصمیم نهایى برسیم به نظر مى‏رسد که مفیدتر است و براى تسریع کار مؤثراست.
منشى- جناب آقاى امینى بفرمایید.
امینى- بسم الله الرحمن الرحیم. همین‏طورى که پیشنهاد کردند اگر بگذارید این را یک‏
Majlis:2 Volume:1 Sessions:1-14 Page:42
شبى یک روزى رویش مطالعه بشود و بعد مورد بحث قرار بگیرد خیلى بهتر کار پیشرفت مى‏کند چون الان ذهن با مطالب آشنا نیست و همه اینها را اگر بخواهید تک تک همان موقع که مى‏خوانند هم فکر بکنید و هم تصمیم بگیرید دشوار است و به نظر من ضرورتى هم ندارد، یک کار دیگرى را شما انجام بدهید که کارهاى دیگر هم دارید قرار بود چند جلسه توجیهى باشد که صحبت بشود، بعد انتخاب این کمیسیون‏ها، بالاخره مسلم است که این کمیسیون‏ها باید انتخاب بشود اگر این‏جورى است بهتر است که بگذارید رویش مطالعه بشود و در آن عجله نکنید.
نایب رئیس (هاشمى رفسنجانى)- کمیسیون‏ها که آقاى امینى مى‏گویند در همین آیین‏نامه تعیین شده که کمیسیون‏ها چه جورى است یکى از کارهاى مهم ما همین تشکیل کمیسیون‏ها است اگر اینجا آیین‏نامه را تصویب نکنیم کمیسیون‏ها را نمى‏توانیم تشکیل بدهیم، کارمان هم عقب مى‏افتد به نظر مى‏رسد براى این‏که کار انجام بشود موافقت بشود آیین‏نامه امروز شروع بشود اگر موادى از آن بود که دیدیم بحث جدى دارد آن را در جلسه بعد تکمیل مى‏کنیم والا معمولى است حالا همین‏طور که مى‏خوانید مى‏بینید چیزهاى عادى است که همه ما در ذهنمان هست ضمناً جزو دستور این جلسه هم هست یعنى جلسه قبل گفته‏ایم که امروز باید آیین‏نامه را تصویب کنیم کمیسیون‏ها را هم گفته‏ایم اگر آیین‏نامه تصویب شد کمیسیون‏ها را هم مى‏توانیم انتخاب کنیم.
منشى- آقاى بیات بفرمایید.
اسدالله بیات- بسم الله الرحمن الرحیم. این آیین‏نامه را اگر سروران ملاحظه بفرمایند بعضى از موادش اصلًا جاى بحث نیست مثلًا در بعضى از آنها آمده است که محلش مجلس شوراى اسلامى است این مصوبه قبلى خودمان است، جاى بحث نیست یا مثلًا در اینجا گفته است که چهار کمیسیون ما تشکیل خواهیم داد، این هم مصوبه خودمان است و هیچ جاى بحث نیست یا مثلًا آمده است افرادى که مى‏خواهند عضو کمیسیون باشند چطور تقاضا بدهند بنابراین مقدار زیادى از این آیین‏نامه واقعش این است که جاى بحث نیست بنابراین من همان‏طور که جناب آقاى هاشمى پیشنهاد فرمودند معتقدم آیین‏نامه را ما الان مى‏توانیم بخوانیم، موادى که جاى بحث نباشد به رأى مى‏گذاریم، موادى که جاى بحث دارد بگویید بماند براى جلسه بعد، هیچ اشکالى هم ایجاد نمى‏کند بنابراین مقدار زیادى از این مواد قابل رأى‏گیرى است و هیچ اشکالى هم ایجاد نمى‏کند.
منشى (یزدى)- نحوه رأى‏گیرى هم در آیین‏نامه هست حالا اگر اجازه مى‏دهید به همین کیفیت ساده رأى‏گیرى بشود.
نایب رئیس (هاشمى رفسنجانى)- آقایانى که موافق‏اند امروز آیین‏نامه را شروع کنیم به بحث قیام بفرمایند (اکثر برخاستند) تصویب شد.
منشى- بسم الله الرحمن الرحیم. آیین‏نامه داخلى.
فصل اول- تشکیل و نحوه اداره کمیسیون‏ها و جلسات عمومى.
کلیات:
ماده 1- محل برگزارى هیأت تجدید نظر در قانون اساسى جمهورى اسلامى ایران که به‏
Majlis:2 Volume:1 Sessions:1-14 Page:43
امر و انتخاب امام است مدّ ظله العالى در تاریخ 4/ 2/ 1368 تعیین شده‏اند مجلس شوراى اسلامى است.
هاشمى رفسنجانى- دو تذکر من اینجا دارم البته پیشنهاد هم هست یکى «برگزارى جلسات» اضافه بشود و یکى هم نگوییم حتماً همین مجلس است خوب حالا شرایطى پیش آمد که اینجا نتوانستیم بیاییم، این جلسه را اگر توافق کردیم اکثریت یا دو سوم قبول کردند بتوانیم در جاى دیگر هم تشکیل بدهیم ضرورتى ندارد حتماً و حتماً اینجا باشد یعنى یک جمله هم اضافه بکنیم که اگر دو سوم قبول کردند جلساتى در جاهاى دیگر باشد آن جلسات هم بتواند جلسه رسمى باشد.
منشى- آقاى بیات.
اسدالله بیات- پیشنهاد دوم حاج آقا را اگر من گفته بودم ایشان مى‏فرمودند فلانى عوام است با یک تبصره قابل حل است هیچ اشکالى هم ایجاد نمى‏کند ماده باید همین‏طور نوشته بشود طبیعى است که آن مسأله به صورت یک تبصره مى‏تواند باشد اما من با اصل عبارت مخالفم برگزارى هیأت تجدید نظر در قانون اساسى با فرمان حضرت امام نمى‏خواند ببینید عبارت، عبارت بدى است معناى این حرف این است که هیأت مى‏تواند در کل قانون اساسى تجدید نظر بکند این عبارت را نباید این‏جورى نوشت و ما بیش از مواردى که حضرت امام فرمودند نمى‏توانیم بحث بکنیم و نباید هم بحث بکنیم عبارت را باید طورى محدود بکنیم که به همان مواردى که حضرت امام اشاره فرموده‏اند منحصر بشود، نه به شکل کلى که در قانون اساسى جمهورى اسلامى ایران. این عبارت عبارت صحیحى به نظر من نیست.
محمد یزدى- ى ک پیشنهاد هم من داشتم که قبلًا بحث هم شده است «مجمع تتمیم و اصلاح قانون اساسى» به جاى کلمه «هیأت» کلمه «مجمع» بیاید.
عمید زنجانى- در مورد تعبیرى که در ماده 1 آمده مسأله کلمه «امر و انتخاب حضرت امام» اگر تبدیل بشود طبق متعارف در گذشته به «فرمان مقام رهبرى» حقوقى‏تر مى‏شود و در مورد محل برگزارى جلسات هم اگر کلمه «فعلًا» آورده بشود اشکالى که جناب آقاى هاشمى فرمودند اشکال برطرف مى‏شود و احتیاجى به تبصره هم ندارد فعلًا بنا بر تصمیم هیأت به این شکل بشود.
نکته سوم در مورد نام این هیأت است که به استناد متن پیام و نامه حضرت امام مدّ ظله العالى پیشنهاد مى‏کنم که «مجمع بررسى و تدوین اصلاحیه و متمم قانون اساسى» باشد که نکاتى که در پیام حضرت امام آمده همه منظور شده است.
نایب رئیس (خامنه‏اى)- ملاحظه بفرمایید آن اشکالى که آقاى بیات کردند باید توجه بشود که آن‏چه در گیومه نوشته شده آن به رأى گذاشته نمى‏شود آن اسم این مجمع است، آن را جداگانه بایستى ما به رأى بگذاریم بنابراین منهاى آن این ماده فقط مى‏خواهد مکان را مشخص کند اما آن تعبیر جلسات که اضافه بشود که حتماً لازم است «محل برگزارى جلسات» تصحیح آقاى عمید هم فکر مى‏کنم مناسب باشد که «به فرمان مقام رهبرى مدّ ظله العالى» در تاریخ فلان تعیین شده‏اند مجلس شوراى اسلامى است آن وقت آن تبصره اضافى را هم مى‏شود بعداً اضافه کرد و رأى گرفت یعنى بنابراین ما رأیى که خواهیم گرفت براى آن‏چه در گیومه‏
Majlis:2 Volume:1 Sessions:1-14 Page:44
به عنوان نام این مجمع نوشته شده نیست فقط براى محل است و بقیه زوائد و اینهایش هم لازم نیست فکر مى‏کنم چون بحث شد دیگر همین را رأى بگیریم.
منشى (یزدى)- به هر حال زودتر تصمیم بگیریم چون در اکثر مواد همین تکرار مى‏شود.
نایب رئیس (خامنه‏اى)- خیلى خوب پس بگذارید ما در این محل را رأى‏گیرى بکنیم، این تمام بشود «محل برگزارى جلسات ... (این اسم هر چه در گیومه نوشته خواهد شد) که به فرمان مقام رهبرى در تاریخ فلان تعیین شده‏اند مجلس شوراى اسلامى است.» اگر آقایان موافق‏اند این به رأى گذاشته بشود.
عمید زنجانى- کلمه «فعلًا» مشکل را حل مى‏کند.
هاشمى رفسنجانى- ى ک تبصره صریح بگویید.
نایب رئیس (خامنه‏اى)- اگر نخواهیم آن تبصره را اضافه کنیم کلمه «فعلًا» را مى‏گذاریم «فعلًا» یک چیز مبهمى است شما چون تقید داشتید به این‏که آن چیزهاى حقوقى رعایت بشود کلمه فعلًا یک چیز مبهمى است.
منشى- آقاى مؤمن بفرمایید.
محمد مؤمن- عرض کنم دنبال کردن این مسائل وقت ما را مى‏گیرد و حالا هم که اتفاق نظر داریم مسأله‏اى که نیست ولى در عین حال اگر بنا است که صحبت بشود ظاهراً «به امر و انتخاب امام امت» نه «به امر امام تعیین شده‏اند» به امر امام تعیین نشده‏اند این کلمه امر و انتخاب که آمده اگر بخواهیم تحلیل درستى بکنیم مفادش این مى‏شود که یک عده‏اى را خود حضرت امام تعیین فرموده‏اند، یک عده‏اى را هم امر کردند تعیین شدند اگر امر تنها که تبدیل به فرمان بشود، فرمان نسبت به همه نیست بلکه انتخاب است نسبت به اکثریت و فرمان است نسبت به عده‏اى از برادران که از مجلس انتخاب شده‏اند به هر حال خیلى عبارت خوبى است.
نایب رئیس (خامنه‏اى)- به رأى مى‏گذاریم آقایانى که با ماده یک به همین ترتیبى که خوانده شد موافق‏اند قیام بفرمایند (اکثر برخاستند) تصویب شد.
آذرى قمى- کلى‏اش تصویب شد، یا همین عبارت؟
نایب رئیس- بله، همین عبارت را به رأى گذاشتیم حالا آن جمله تبصره را هم مى‏خواهید یک چیزى یادداشت کنید.
اسدالله بیات- نوشته‏ام.
منشى (یزدى)- تبصره به این صورت پیشنهاد شده است.
تبصره- در صورت ضرورت با پیشنهاد رئیس و تصویب دو سوم مجموع اعضاء مجمع در محل دیگرى تشکیل جلسه خواهد داد.
نایب رئیس (هاشمى رفسنجانى)- با تصویب جلسه باشد، پیشنهاد این است که با پیشنهاد رئیس و تصویب جلسه اگر لازم شد جاى دیگرى بتوانیم جلسه را تشکیل بدهیم آقاى موسوى بفرمایید.
میرحسین موسوى- این دو سوم را حتماً بگذاریم براى این‏که یک مقدار در جلسه گذشته تکیه شد روى مجلس و روى مکان بحث شد، قرار شد یک مقدار اسناد و مدارک و اینها بیاید که امکان برنامه‏ریزى باشد اگر قرار باشد که با اکثریت آراء آن وقت با یک نفر زیاد یا کم ما جا را
Majlis:2 Volume:1 Sessions:1-14 Page:45
عوض بکنیم کلًا برنامه‏ریزى‏ها مرتب نخواهد بود. حالا اگر ضرورت داشت و دو سوم آراء جمع شد براى رفتن به جاى دیگر آن اشکالى نیست ولى در شرایط عادى دلیلى ندارد که ما تصور کنیم که جاى دیگر تشکیل جلسه خواهیم داد.
منشى- آقاى خزعلى بفرمایید.
ابوالقاسم خزعلى- عرض مى‏کنم اگر بنا است که با آراء دو سوم موضع تغییر پیدا بکند قید ضرورت ضرور نیست هر وقت دو سوم نظر دادند، حالا یا ضرورت است که بگویند مشخص کیست؟ توى دست‏انداز بیفتیم هر بار دو سوم اعضاء جلسه تغییر موضع را رأى دادند تغییر داده مى‏شود.
منشى (محمد یزدى)- اگر آقاى بیات موافق هستند که پیشنهادشان به همین صورت بشود.
نایب رئیس (هاشمى رفسنجانى)- آقاى یزدى! پیشنهاد از من هست آقاى بیات هم از طرف من نوشته‏اند.
منشى- بخوانید پیشنهادتان را.
هاشمى رفسنجانى- پیشنهاد من این است:
تبصره: با پیشنهاد رئیس و تصویب جلسه مى‏توان جلسات را در محل دیگرى برگزار کرد پییشنهاد من دو سوم نمى‏خواهد اگر این پیشنهاد من رأى نیاورد آن وقت به دو سوم رأى مى‏گیریم آقایانى که با این پیشنهاد موافق هستند قیام کنند (اکثر برخاستند) تصویب شد.
رئیس (مشکینى)- من از برادرها خواهش مى‏کنم که راجع به این آیین‏نامه، یک خرده مسامحه بفرمایند از یک طرف اصل آیین‏نامه را گاهى لازم نمى‏دانید از طرف دیگر بخواهیم در هر بندى یک مقدار زیادى این‏جور بحث بکنیم 30 بند است ما باید یک ما همان را براى این مصرف بکنیم آن وقت در مقدمات وقت گذراندیم به اصل نمى‏رسیم این مقدمه است اجمالًا یک اظهار لطفى بکنید زودتر نظر بدهید و رد بشویم.
نایب رئیس (خامنه‏اى)- بلى واقعاً حرف درستى است حالا براى اسم، یک چیزى پیشنهاد بکنید.
منشى (محمد یزدى)- پیشنهاد ما این بود که «مجمع تتمیم و اصلاح قانون اساسى» پیشنهاد جناب آقاى عمید این است که «مجمع بررسى و تدوین و اصلاح قانون اساسى».
نایب رئیس (هاشمى رفسنجانى)- قرار بود که ما از حضرت امام بپرسیم که نظرشان در این مورد چیست؟ آیا این هیأتى که اسم بردند با عنایت اسم بردند، یا این‏که نه عنایت ندارند؟ اگر عنایت به هیأت نداشته باشد، بگذارید این را بپرسیم و اسم درستى روى این بگذاریم که این اسم ماندنى باشد الان ما هر تصمیمى بگیریم، تصمیم خوبى نیست پس اجازه بدهید امروز از اسم عبور بکنیم بگذاریم بعد از این‏که از امام پرسیدیم، بعد اسم را در جلسه فردا تعیین بکنیم.
محمد یزدى- آقاى دکتر ماده بعدى را قرائت کنید
منشى (دکتر حسن حبیبى)- ماده 2:) دیگر اسم را نمى‏خوانیم) هیأت رئیسه مرکب از: یک رئیس، دو نایب رئیس و دو منشى خواهد بود.
تبصره: رئیس هیأت مى‏تواند در هنگام حضور خود نیز اداره جلسه عمومى را به عهده نواب رئیس بگذارد.
Majlis:2 Volume:1 Sessions:1-14 Page:46
ى زدى- که البته کلمه «هیأتش» باز اصلاح مى‏شود.
نایب رئیس (هاشمى رفسنجانى)- ى ک پیشنهادى هم من اینجا دارم براى همه اگر آقایان در ماده‏اى اعتراض نداشتند، در آیین‏نامه رأى نمى‏گیریم به آن مواردى که اعتراض دارند، رأى مى‏گیریم والا وقتى که کسى معترض نیست، از آن عبور بکنیم کسى اگر مخالف نیست از این عبور بکنیم.
حسین هاشمیان- حاج آقا آخر این با چه آیین‏نامه‏اى؟
نایب رئیس (هاشمى رفسنجانى)- مى‏گوییم همین کافى باشد ما مى‏خواهیم برویم به یک جایى برسیم چون تا آخر هم از این داریم اگر این را بخواهیم یک بار رأى بگیریم ...
هاشمیان- حاج آقا! باید رأى بگیرید، با کدام آیین‏نامه؟ این‏که سکوت بکنند و چیزى نگویند دلیل بر رأى نخواهد شد.
هاشمى رفسنجانى- اگر مخالف باشند، خودشان مى‏گویند.
هاشمیان- خوب رأى موضوعیت دارد.
هاشمى رفسنجانى- همین که مى‏گوییم مخالف وجود ندارد، خودش تصویب شده تلقى مى‏شود یعنى اعلام مى‏کنید تصویب شد آقاى هاشمیان! اگر بخواهیم در این کار، یکى یکى همین‏جور پیش برویم خیلى طول مى‏کشد بناى ما بر سرعت عمل است هر کسى مخالف است بگوید من مخالفم و روى آن باید رأى بگیریم.
نایب رئیس (سید على خامنه‏اى)- پس این پیشنهاد را به رأى مى‏گذاریم ببینید آقایان پیشنهاد این است: «در هر ماده‏اى اگر مخالفى، اعلام مخالفت نکرد یا سؤال شد که مخالفى نیست و یا بدون، سؤال، یعنى کسى وقت نگرفت صحبت بکند، این تصویب شده تلقى بشود» پیشنهاد ما این است.
مؤمن- پس اعلام بشود.
نایب رئیس (سید على خامنه‏اى)- بلى، اعلام بشود که تصویب شده آقایانى که با این نظر موافق‏اند قیام کنند (اکثر برخاستند) تصویب شد بنابراین ماده 2 هم تصویب شد.
رئیس (مشکینى)- ماده 3 خوانده بشود.
منشى (دکتر حبیبى)- ماده 3- کلیه نامه‏هاى مربوط به امور هیأت، اعم از امور کلى و عمومى و امور مربوط به کمیسیون‏ها به امضاء رئیس هیأت صادر مى‏شود احکام مرخصى‏ها نیز پس از موافقت رئیس صادر مى‏شود تشکیل جلسات عمومى، رعایت ترتیب مذاکرات، حفظ نظم جلسه و به طور کلى اجراى این آیین‏نامه با رئیس هیأت و در غیاب وى با نواب رئیس است مراقبت در ضبط و تحریر صورت مذاکرات و طبع ...
آذرى قمى- در غیاب وى با آن تبصره مخالف است.
نایب رئیس (سید على خامنه‏اى)- اجازه بدهید ماده را ایشان کاملًا بخوانند اگر نظر دارید بعداً یادداشت بدهید آقاى حبیبى بقیه را بخوانید.
منشى- مراقبت در ضبط و تحریر صورت مذاکرات و طبع و توزیع آنها و نیز قرائت گزارش‏ها و پیشنهادها و نوشته‏ها و مطالبى که در جلسه عمومى باید به اطلاع اعضاء برسد، از وظایف منشیان است علاوه بر این تنظیم پیشنهادها به ترتیب وصول با قید شماره و ترتیب‏
Majlis:2 Volume:1 Sessions:1-14 Page:47
اجازاتى که اعضاء در جلسه براى نطق مى‏خواهند با رعایت حق تقدم و قید شماره ترتیب و نیز تشخیص عده حضار و شمارش آراء و اعلام اسامى غایبان و دیرآمدگان به عهده آنها است.
محمد یزدى- آقاى آذرى اشکالى داشتند من اینجا براى خودم نوبت گذاشتم و این با همدیگر تفاوت ندارد آقاى آذرى. به خاطر این‏که آن‏چه که در قسمت اول مى‏گوید فقط اداره جلسه است آن‏چه که اینجا مى‏گوید در غیاب رئیس به عهده نواب رئیس است کلیه اجراى آیین‏نامه است بنابراین با همدیگر تفاوت ندارد اگر اشکال دیگرى هست بفرمایید.
سید هادى خامنه‏اى- آقاى یزدى پیشنهاد دارم.
منشى (یزدى)- بفرمایید.
سید هادى خامنه‏اى- بسم الله الرحمن الرحیم. پیشنهاد دارم که همان کلمه «و در غیاب وى» کلًا حذف بشود البته فرمایش شما درست است ولى اگر این «در غیاب وى» باشد، تبصره ناچار باید این را تخصیص بدهد وقتى شما این کلمه را نداشته باشید خود به خود هماهنگ‏تر و بهتر است.
نایب رئیس (سید على خامنه‏اى)- ى عنى اگر «کلمه در غیاب وى» حذف بشود، مى‏شود با رئیس هیأت و با نواب رئیس است، این‏که اصلًا نمى‏شود.
هادى خامنه‏اى- ى ا نواب رئیس.
سید على خامنه‏اى- ى ا نواب، خوب نواب در عرض رئیس قرار مى‏گیرند.
هادى خامنه‏اى- تمام تبصره باید تخصیص بدهد.
آذرى قمى- درست است باید تخصیص داده بشود.
سید على خامنه‏اى- تبصره یک مورد را مى‏گویید، اینجا همه آیین‏نامه است.
سید هادى خامنه‏اى- اینجا ذیل تبصره است تمام ماده 3 اداره جلسه است.
اسدالله بیات- من هم در این مورد پیشنهادى دارم.
منشى (محمد یزدى)- آقاى بیات بفرمایید.
اسدالله بیات- بسم الله الرحمن الرحیم. این در نوشتن تبصره ماده 2 باید بیاید زیر همان ماده 3 چون ترتیب به هم خورده اگر آن بیاید خود این «و در غیاب وى» هم حذف خواهد بود و عبارت «کلیه وظایف رئیس را مسؤولیت‏هاى رئیس را دقیقاً مشخص مى‏کند» مضافاً بر همه اینها آن تبصره تقریباً در آن فراز اول یعنى قبل از مراقبت تقریباً در سطر نواب رئیس است، بعد از آن تبصره بیاید.
پیشنهاد دیگرم این است که خود مراقبت در ضبط و تحریر ... این خودش یک ماده مستتقل بشود براى این‏که معنا ندارد که شما وظایف منشیان را با وظیفه خود رئیس و نواب رئیس یک جا بیان بکنید و باید این جدا جدا بیان بشود و یک چیز جداگانه‏اى هم هست.
بنابراین معنایش این مى‏شود: «کلیه نامه‏هاى مربوط به امور هیأت، اعم از امور کلى و همه اینها با امضاء رئیس است» بعد در اینجا هم حالا آن تبصره در همین جا مى‏آید بعد در ماده بعدى «مراقبت در ضبط و تحریر و صورت مذاکرات ...» همه اینها تا آخر به عهده منشیان است این به صورت بند جدا مطرح بشود و نباید در ضمن ماده 3 باشد.
منشى (یزدى)- جناب آقاى مهدوى.
Majlis:2 Volume:1 Sessions:1-14 Page:48
محمدرضا مهدوى‏کنى- من مطلب خاصى ندارم.
نایب رئیس (سید على خامنه‏اى)- خوب حالا آن‏چه که در خود ماده هست این است: تبصره ماده 2 را در ذیل ماده بگنجانیم آقاى مؤمن مطلبى دارید بفرمایید.
محمد مؤمن- عرض کنم این تبصره 2 بسیار خوب است که پایین‏تر بیاید حالا یا این دوتا ماده بشود، قهراً زیر ماده سوم مى‏آید و یا یکى بود در آن آخر مى‏آید آن مسأله‏اى نیست الا این‏که عبارت تبصره باید آن وقت یک مقدارى اصلاح بشود شما ملاحظه مى‏فرمایید که «رئیس هیأت مى‏تواند در هنگام حضور خود نیز اداره جلسه عمومى را ...» ولى نظر این مسأله این است که تمام مطالب باید به «مى‏تواند رئیس هیأت به عهده نواب رئیس بگذارد» اگر عبارت این‏طور بشود: «اداره جلسه و سایر امورى را که به او محول است، به عهده نواب بگذارد» تمام مى‏شود.
نایب رئیس (سید على خامنه‏اى)- آقاى عمید بفرمایید.
عمید زنجانى- من یک نکته‏اى را با اجازه‏تان عرض بکنم اجازه بفرمایید ترتیب مواد بعداً بررسى بشود چون الان در ماده 3 یا حتى در ماده 2 این مطالب بخواهد بیاید، خیلى عجولانه است و یک سلسله مسائل کلى‏تر و ضرورى‏تر هست که قبل از این دو ماده باید بیاید بنابراین ترتیب مواد را بحث بعدى مى‏گذاریم صرف نظر از این نکته در ماده 3، خواه ناخواه شرح وظایف ارگان‏ها یا ارکان این مجمع مطرح مى‏شود منظور از ماده 3 این است که آن ارکانى که مجمع دارد، شرح وظایف اینها بیان بشود.
بنابراین قبل از ماده 3 باید ارکان مجمع مشخص بشود ارکان عمده مجمع چه کسانى هستند، بعد شروع بکنیم به شرح وظایف آنها و از جمله ارکان، هیأت رئیسه است و یکى از اعضاء هیأت رئیسه، رئیس جلسه است بنابراین ملاحظه مى‏فرمایید که یک سلسله مسائلى باید قبلًا مشخص بشود و در شرح وظایف آنها به ترتیب اشکالى ندارد که از رئیس شروع بشود که شرح وظایف رئیس بیان بشود پیشنهاد من این است که در مورد شرح وظایف و مسؤولیت رئیس به صورت 1 و 2 ذکر بشود که کاملًا دقیق و مشخص باشد.
نایب رئیس (خامنه‏اى)- پس این ماده را با تبصره‏اى که حالا مى‏خوانم به رأى مى‏گذاریم.
نجفقلى حبیبى- قبل از قرائت ماده اجازه بفرمایید نکته‏اى را عرض بکنم.
مهدوى‏کنى- پیشنهاد دارم در اینجا در غیاب یا تفویض وى بگذاریم اشکال حل مى‏شود.
منشى (یزدى)- آقاى حبیبى فرمایشتان را بفرمایید.
نجفقلى حبیبى- این ماده سه یک (1/ 3) که در صفحه بعد هست این به عنوان تبصره همین ماده قبلى باید منظور بشود بنابراین قبل از آن تبصره‏اى که الان مورد بحث است ظاهراً باید قرار بگیرد چون بحث غیبت و اینها است و اینجا گفته که در طول اجلاس هر عضو فقط مى‏تواند از این قبیل استفاده ... اگر اجازه بدهید این هم به عنوان یکى از تبصره‏هاى همان ماده قرار داده بشود. 0 ماده سه یک 1/ 3) صفحه بعد.
نایب رئیس (خامنه‏اى)- بحثى نیست؟ (اظهارى نشد) پس این پیشنهاد آقاى مهدوى‏
Majlis:2 Volume:1 Sessions:1-14 Page:49
خلاصه‏تر مى‏کند قضیه را «و در غیاب یا در صورت تفویض و» به این ترتیب. ماده 3 را به همان شرحى که آقاى دکتر حبیبى خواندند با این اضافه پس از کلمه «و در غیاب» اضافه مى‏شود: «یا در صورت تفویض وى» این را به رأى مى‏گذاریم آقایانى که موافق هستند قیام بفرمایند (اکثر برخاستند) تصویب شد.
منشى (دکتر حسن حبیبى)- اینجا یک ماده‏اى تحت عنوان ماده (سه یک) اضافه شده که باید شماره‏اش بعداً تنظیم بشود (در طول اجلاس هر عضو فقط مى‏تواند از دو روز مرخصى استفاده کند).
نایب رئیس- آقاى هاشمیان مطلبى دارید بفرمایید.
حسین هاشمیان- بسم الله الرحمن الرحیم. این مرخصى چون ممکن است که کمیسیون از نصاب بیفتد اینجا را باید اضافه بکنیم که با موافقت رئیس جلسه، رئیس هیأت حالا اسمش هر چه باشد و رئیس کمیسیون که جلسه کمیسیون هم از نصاب نیفتد.
منشى (یزدى)- جناب موسوى نظرى دارید بفرمایید.
میرحسین موسوى- این در طول اجلاس هر عضو فقط مى‏تواند از 2 روز مرخصى استفاده بکند اگر 5 روز برود چه تضمینى برایش هست؟ مجازاتى، چیزى مى‏خواهد گذاشته بشود؟ یعنى به نظر مى‏آید فقط یک توصیه است در آیین‏نامه هم نباید خوب است خوب خود رئیس جلسه توصیه بفرمایند که همه حاضر باشند مگر این‏که مجازاتى، چیزى گذاشته بشود.
نایب رئیس (خامنه‏اى)- ببینید این البته از توصیه قدرى بیشتر است آقاى موسوى یعنى وقتى که نگفتیم خوب هر کسى مى‏تواند هر وقت خواست نیاید وقتى گفته شد این مى‏شود مقرره‏اى در مجلس باید این کار را بکنند حالا کسى نکرد تخلف کرده یعنى براى خواص لازم نیست که حتماً تعزیر گذاشته بشود به قول آقاى دکتر حبیبى 20 ضربه شلاق مثلًا، همین که مى‏گویند تخلف کرد فلانى، این کافى است یعنى رادعى است واقعاً.
مهدى کروبى- معمول هم هست که باید اعلام شود بعد تخلف محسوب مى‏شود.
منشى (یزدى)- البته چون که در همین آیین‏نامه پیش‏بینى شده که در عین این‏که جلسات غیر علنى است و اعلام عمومى نمى‏شود ولى در صورت مذاکرات ثبت مى‏شود و خود ثبت در صورت مذاکرات یک مقدارى مى‏تواند اشخاص را بیشتر مقید بکند.
نایب رئیس (هاشمى رفسنجانى)- من حرف آقاى نخست وزیر را قبول دارم این به صورت یک ماده اینجا نباشد براى این‏که آقایان همه‏شان اهل نظم و تعهد هستند ما مى‏خواهیم این کار زود تمام بشود آقاى خامنه‏اى خودشان بنا شده است ده روز در ایران نباشند از همین حالا اولین استثنایش را باید بزنیم وضع هم طورى است حالا مثلًا نخست وزیر عضو جلسه ما است این هم یک وقت کار ضرورى دارد 2 روز بیشتر شد چه کار بکنیم؟ آقایانى که مسؤولیت‏هاى سنگینى دارند خوب مقید باشیم بیاییم دیگر این‏جور ماده لازم نیست.
بیات- دو ماه بیشتر نیست اصلًا.
آذرى قمى- فرق بین معذور و غیر معذور اینجا نوشته نشده است.
منشى (یزدى)- کلمه استحقاقى دارد، بدون عذر مى‏تواند مرخصى بگیرد.
آذرى قمى- در نسخه ما ننوشته است!
Majlis:2 Volume:1 Sessions:1-14 Page:50
نایب رئیس (خامنه‏اى)- این‏که نوشته «مى‏تواند» معنایش این است که این حق را دارد موارد عذر به طور طبیعى مستثنى است آقایانى که با این ماده 3 یک (1/ 3) موافق هستند قیام بفرمایند (عده کمى برخاستند) تصویب نشد حذف مى‏شود مبحث بعدى را مطرح کنید.
 (به شرح زیر خوانده شد)
مبحث اول تشکیل و نحوه اداره کمیسیون‏ها
ماده 4- به منظور بررسى و بحث در مورد مسائلى که محدوده آن را حضرت امام مدّ ظله العالى در نامه مورخ 4/ 2/ 68 خود تعیین فرموده‏اند 4 کمیسیون به شرح زیر تشکیل مى‏شود:
کمیسیون اول، کمیسیون بررسى مسائل رهبرى و مجمع تشخیص مصلحت.
کمیسیون دوم، کمیسیون بررسى مسائل مربوط به تمرکز مدیریت قوه مجریه.
کمیسیون سوم، کمیسیون بررسى مسائل مربوط به تمرکز در قوه قضائیه.
کمیسیون چهارم، کمیسیون بررسى مسائل مربوط به تمرکز در مدیریت صدا و سیما
تعداد نمایندگان راه بازنگرى به قانون اساسى- تغییر نام مجلس شوراى ملى به مجلس شوراى اسلامى.
منشى (دکتر حسن ابراهیم حبیبى)- توضیح عرض کنم که این کمیسیون‏ها را، 4 و 3 و 2 و 1 گذاشته‏ایم که از این به بعد در عنوانى که گفته مى‏شود کمیسیون‏هاى اول و دوم گفته بشود و دیگر آن طول و تفسیر را نداشته باشد در عین این‏که شرح داده شده.
منشى (یزدى)- جناب آقاى عمید فرمایشى دارید بفرمایید.
عباسعلى عمید زنجانى- من پیشنهاد اصلاح عبارتى دارم که به جاى مسائل مربوط، اصول مربوط باشد، اصول مربوط به تمرکز در مدیریت اجرایى یا تمرکز در مدیریت قوه قضائى به جاى «مسائل مربوط-» اصول مربوط باشد.
نایب رئیس (خامنه‏اى)- چون کلمه «مسائل» در حکم حضرت امام بود آقایان خواسته‏اند که عیناً همان را بیاورند.
عبدالله نورى- مجمع تشخیص مصلحت که «اصول» ندارد.
ابوالقاسم خزعلى- پیشنهاد جناب آقاى عمید خوب است ولى با مسائلى که بعد برمى‏خوریم مسائل مربوط به تمرکز مدیریت آنجا اصول ندارد پس بنابراین مسائلى که آمده خوب است که جامع باشد براى هر چهار قسمت. ما چون در قانون اساسى که اصول نداریم روى تمرکز، پس مسائلى که مربوط به رهبرى و تمرکز مى‏شود و با کدام اصول ارتباط پیدا بکند آن محل بحث دارد.
نایب رئیس (خامنه‏اى)- ظاهراً بحث دیگرى نیست فقط تمرکز در کمیسیون سوم در مدیریت قوه قضائیه، کلمه «مدیریت» آن جا افتاده قوه قضایى هم منطبق نیست با قبل و بعدش ماده را پس ...
نایب رئیس (هاشمى رفسنجانى)- تعداد نمایندگان مجلس، مجلس شوراى اسلامى آن هم باشد چون گفته‏اند «تعداد نمایندگان مجلس».
نایب رئیس (خامنه‏اى)- چون دو سه نفر از آقایان تذکراتى در این ماده دادند نسبت به آن رأى‏گیرى مى‏کنیم.
Majlis:2 Volume:1 Sessions:1-14 Page:51
آقایانى که با ماده 4 موافق‏اند قیام بفرمایند (اکثر برخاستند) تصویب شد. بعضى از آقایان بلند هم نشوند مى‏شود فهمید که موافق‏اند یا نه مثلًا نشستن آقاى آذرى همه جا دلیل مخالفت نیست! ماده 5 را بخوانید.
 (به شرح زیر خوانده شد)
تعداداعضاى کمیسیون‏ها اول 7 نفر و کمیسیون‏هاى دیگر 6 نفر مى‏باشد.
نایب رئیس (خامنه‏اى)- کسى اعلام مخالفت نمى‏کند، تصویب شد ماده بعد را بخوانید.
 (به شرح زیر خوانده شد)
ماده 6- اعضاى کمیسیون‏ها به ترتیب زیر تعیین مى‏شوند: اعضاى هیأت (منشى- حالا اسمش را بعداً انتخاب مى‏کنیم) اعضاء تمایل خود را براى عضویت در دو کمیسیون به ترتیب ارجحیت اعلام مى‏نمایند در صورتى که تعداد داوطلبان عضویت در هر یک از کمیسیون‏ها بیش از تعداد لازم براى آنها بود و بعضى از داوطلبان از پیشنهاد خود منصرف نشده‏اند افراد مورد نیاز هر کمیسیون با قرعه تعیین خواهند شد افرادى که قرعه به نام آنها اصابت نکند به عضویت کمیسیون دوم مورد تقاضایشان در مى‏آیند مشروط بر آن‏که کمیسیون مذکور با متقاضیان اصلى تکمیل نشده باشد در صورتى که در این مرحله نیز تعداد افراد بیش از تعداد اعضاى مورد نیاز کمیسیون باشد ابتدا کسانى که کمیسیون یاد شده را به عنوان کمیسیون اول انتخاب کرده‏اند عضو کمیسیون شناخته مى‏شوند و براى بقیه اعضاء میان داوطلبین دیگر قرعه‏کشى مى‏شود افرادى که در این مرحله نیز قرعه به نامشان اصابت نکند با پیشنهاد هیأت رئیسه به عضویت یکى از کمیسیون‏ها که افرادشان تکمیل نشده است در مى‏آیند.
نایب رئیس (خامنه‏اى)- آقاى امینى فرمایشى دارید بفرمایید.
ابراهیم امینى- بسم الله الرحمن الرحیم. این کمیسیون‏هایى که هستند با توجه به مطالبى که مورد بحث‏شان هست و ترکیبى که آقایان دارند من فکر مى‏کنم که بعضى آقایان بهتر از عهده بعضى از کمیسیون‏ها بر مى‏آیند و به این صورت ما بخواهیم یک امر این‏جورى‏اش بکنیم خیلى شاید خوب در نیاید فرض بفرمایید که یک کمیسیون ما کمیسیون قضایى است خوب معلوم است آن کسانى که دست‏اندرکار امور قضایى هستند از عهده این کار بر مى‏آیند، اشکالاتش را بهتر مى‏دانند راه‏هاى پیشنهاد اصلاحش را بهتر مى‏دانند و به هر حال آماده‏ترند تا دیگران یا آنهایى که راجع به مشکلات تمرکز مدیریت و امثال اینها خوب معلوم است که طبعاً آنها واردترند آنهایى که دست‏اندرکار این بوده‏اند و در جریان کار با مشکلات برخورد کرده‏اند آنها خیلى بهتر مى‏توانند در این قسمت کار بکنند تا دیگران. یا مثلًا موضوع رهبرى، خوب این امر قهرى است که بعضى این آقایانى که در این جمعیت هستند چون بیشتر کار کرده‏اند در این قسمت و اصولًا این فن‏شان بوده، کارشان بوده اینها از عهده امر بر مى‏آیند و من فکر مى‏کنم که امام که این ترتیب را انتخاب کرده‏اند یعنى جمعیتى را از شوراى نگهبان انتخاب کرده‏اند، یک جمعیت را از مجلس خبرگان، یک جمعیت را از دستگاه قضایى بعضى‏ها را از آن مسؤولین بالاى کشور و قوه مجریه این بى‏جهت نبوده، انتخاب براى این بوده که هر کدام بهتر مى‏توانستند در فن خودشان کار کنند و مشکلات را بررسى کنند و به این صورت‏
Majlis:2 Volume:1 Sessions:1-14 Page:52
فنى که آقایان پیشنهاد کرده‏اند به نظر من خوب در نمى‏آید مثلًا فرض بفرمایید که حالا بنده را یک وقت بخواهند بیایند بگذارند من پیشنهاد کنم یا بیایم مثلًا در این قسمت تمرکز مدیریت خوب این اصلًا کار من نبوده و اصلًا مشکلات آن‏جورى را نمى‏دانم یا یک کس دیگر را بخواهند بگذارند مثلًا در یک موضوع دیگرى که من مثلًا بهترم من خیال مى‏کنم که از این امور فنى این‏جورى یک مقدارى بیرون بیاییم و واقعاً بگذاریم کار را به عهده همان کسانى که صلاحیت دارند همان‏طور که نظر امام بوده بدون این‏که بفرمایند اما انتخابشان انتخاب حساب شده دقیقى بوده ما از همان انتخاب امام الهام بگیریم و همان جور انتخاب کنیم حالا هر جورى مصلحت مى‏دانید انتخاب بشود ...
منشى (یزدى)- آقاى خزعلى بفرمایید.
ابوالقاسم خزعلى- به تأیید نظر آقاى امینى پیشنهاد مى‏کنم که هیأت رئیسه خودشان عده‏اى را انتخاب بکنند نه به اندازه نصاب چند نفرى که مى‏دانند براى این کار پخته‏ترند بعد براى تکمیل نصاب ارجاع بدهند که هر کدام در پست خود باقى باشند یک، دوم نمى‏دانم مسائل صدا و سیما چقدر است حتماً 6 نفر لازم دارد که همه باید شش به شش باشد یا بعضى‏ها که مسائل زیادتر است نفرات را بیشتر قرار بدهند یا جایى که مسائل کمتر است سه چهار نفر کافى است، همچنین همه را متساوى قرار بدهند شاید به آن حاجاتى که لازم است آن حاجات را تأمین نکند و با آن برخورد درست نداشته باشد.
منشى (یزدى)- آقاى عمید.
عباسعلى عمید زنجانى- ظاهراً به نظر مى‏رسد که مسأله به این صورت هست که بسیارى هستند که در بیش از یک کمیسیون علاقه دارند حضور داشته باشند یا کمیسیونى که کمیسیون اولشان هست مى‏خواهند مورد نظرشان باشد من یک پیشنهاد دارم که شاید بشود مشکل را حل بکند و آن این است که کلیه پیشنهادهاى کلیه اعضاء در هر کمیسیونى لازم الطرح باشد یعنى هر کدام از اعضاء پیشنهادى داشته باشند در مورد مسائل هر کدام از کمیسیون‏ها (یزدى- حالا آن هست، مسأله عضویت مطرح است) اگر این در آیین‏نامه ذکر شده باشد قسمتى از مشکل حل مى‏شود.
محمد یزدى- عرض شود که مطالبى که جناب آقاى امینى و بعضى از آقایان فرمودند درست است اما در عین حال تصور مى‏شود که بیشتر و یا هم اعضاى محترم نسبت به اکثر این مسائل صاحب نظر هستند یعنى این‏طور نیست که فرض کسانى که در دستگاه قضایى کار مى‏کنند در مسائل رهبرى و تشخیص مصلحت صاحب نظر نباشند یا کسانى که در مسائل رهبرى و تشخیص مصلحت صاحب نظر هستند در مسأله قضایى یا تمرکز در مدیریت اجرایى یا بعضى از مسائل دیگر صاحب نظر نباشند به نظر مى‏رسد اکثر در بیشتر یا همه مسائل صاحب نظر هستند درست است که نسبت به بعضى‏هایش اطلاع بیشتر یا تخصص بیشترى دارند اما صاحب نظر بود نشان هست از این جهت این که همین جور ابتدائاً بخواهیم بگوییم به نظر رسیده کمى دورتر باشد لذا به هر حال ناچاریم که از یک فرمول فنى استفاده بشود که رعایت حق همه بشود از این جهت این پیشنهاد است در ضمن جناب آقاى هاشمى یک پیشنهادى فرمودند که تصور مى‏شود در آخر اگر این جمله اضافه بشود این مشکل هم حل بشود.
عبارت ایشان این است که جا به جایى اعضاى کمیسیون‏ها با توافق دو طرف مانعى نداشته‏
Majlis:2 Volume:1 Sessions:1-14 Page:53
باشد یعنى اول با این فرمول عضویت تعیین بشود که هر کسى در یک کمیسیونى مشغول کار مى‏شود بعد اگر خواستند جا به جا بشوند با توافق افراد رفع این شبهه بشود.
منشى- آقاى بیات نظرى دارید بفرمایید.
اسدالله بیات- بسم الله الرحمن الرحیم. ما مجموعاً 25 نفر بیشتر که نیستیم و به طور طبیعى شاید نتیجه پیشنهادى که حاج آقا امینى مى‏فرمایند افرادى که تجربه کارى و تخصص در بعضى از مسائل ندارند همه آنها بروند به کمیسیون رهبرى و مجمع تشخیص مصلحت یعنى نتیجه این پیشنهاد این خواهد بود براى این‏که برادرانى که در کار قضائى وارد هستند خوب بروند در کار قضائى، افرادى هم که در کار اجرایى هستند آنها هم بروند در کار اجرایى تمرکز در کار اجرایى ... برادران مجلسى هم بروند در رابطه با تعداد نمایندگان و اینها قهراً افرادى که مثلًا البته جسارت هم نمى‏کنم، همه این سروران، سرور ما هستند اما نتیجه این پیشنهاد این است. بنابراین به نظر من فرمول طبیعى همین است چون تجربه‏اى است که 9- 8 سال است در مجلس قبلًا در خبرگان در جاهاى دیگر هم عمل شده به طور طبیعى در هر کدام از این کمیسیون‏ها مسائل بسیار اصولى و اساسى مطرح است در کمیسیون چهارم که به نظر مى‏رسد کمیسیون مثلًا در سطح بقیه نباشد یکى از بندها نحوه تغییر قانون اساسى است که آینده با سرنوشت نظام و قانون اساسى سروکار دارد همه افراد باید در این رابطه اظهار نظر بکنند به نظر من شیوه، شیوه خوبى است منتها آن پیشنهادى هم که حاج آقا هاشمى فرمودند به نظر من مسأله را حل مى‏کند با توافق کمیسیون اعضاء مى‏توانند جا به جا بشوند و مشکل هم حل مى‏شود به نظر ترتیبى که در اینجا هست ترتیبى است که تجربه شده و چیز خوبى است.
منشى (یزدى)- آقاى جنتى بفرمایید.
احمد جنتى- این مسأله که بالاخره همه کم و بیش با این موضوع کمیسیون‏ها آشنایى دارند درآن تردیدى نیست منتها بعضى‏ها تجربیات بیشترى دارند بعضى‏ها تجربیات کمتر و این هم قابل انکار و تردید نیست مسأله قرعه هم به نظر من قرعه جایى است که هیچ راه دیگرى نداشته باشیم و تنها راه منحصر به فرد قرعه باشد و ما الان هنوز به اینجا نرسیده‏ایم اگر بنا باشد که هیأت رئیسه اصلحیت‏ها و اولویت‏ها را در نظر بگیرد پیشنهاد بدهد این 6 نفرها را پیشنهاد بدهد بعد به رأى گذاشته بشود هر کدامشان رأى آوردند همان را انتخاب بکنند و از این ناحیه دیگر تعیین بشوند و این مناسب‏تر است.
نایب رئیس (هاشمى)- چون آقاى جنتى آخرین مخالف صحبت کردند من هم توضیح بدهم که این اشکال پیدا مى‏کند این‏که هیأت رئیسه افراد را پیشنهاد بدهند این‏جور نمى‏آید ما تجربه‏اى که در مجلس داریم این کار، کار دشوارى مى‏شود، کمیسیون‏ها باید به صورت اتوماتیک خودشان تشکیل بشوند گفتیم ما آن قید جا به جایى را گذاشتیم خوب ما جزو هیأت رئیسه هستیم بگوییم مثلًا یکى از آقایان شما بهتر است در کمیسیون اجرایى باشید خودش مایل نباشد باشد این مسأله درست مى‏کند رأى اینجا هم هیچ چیزى را هم حل نمى‏کند آن طریق که شد دیگر کسى نمى‏تواند اعتراض بکند چون حق جا به جایى را هم گذاشته‏ایم آقایان اگر دیدند اصلح هستند براى کمیسیون دیگرى با یکى از اعضاى کمیسیون مذاکره مى‏کنند جا به جا مى‏کنند که بروند مثلًا کسانى که در قوه مجریه یا قضائیه‏
Majlis:2 Volume:1 Sessions:1-14 Page:54
هستند اگر ... اولًا پیشنهاد ابتدایى را خودشان مى‏دهند مى‏گویند که من مثلًا کمیسیون اولم این است طبعاً یک مقدار اینجا حل مى‏شود یک مقدار در مرحله دوم حل مى‏شود در مرحله سوم قرعه خیلى کم اتفاق مى‏افتد شاید از 25 نفر سه چهار نفرش با قرعه حل بشود بقیه همین جورى حل مى‏شود.
منشى (یزدى)- آقاى عمید زنجانى بفرمایید.
عباسعلى عمید زنجانى- من پیشنهاد مى‏کنم به جاى قرعه که یک انتخاب کورى هست اولویت‏ها به تشخیص هیأت رئیسه آورده بشود.
نایب رئیس (خامنه‏اى)- آقاى امینى بفرمایید.
ابراهیم امینى- بسم الله الرحمن الرحیم. عرض کنم که البته این است که همه آقایان همان‏طور که آقاى یزدى فرمودند اطلاعى از هر چیزى دارند ولى در این جهت تردید نیست که بالاخره بعضى آقایان بهتر از بقیه هستند در بعضى قسمت‏ها که دیگران اگر بخواهند بعد از یک مدتى فکر بکنند تازه مثل آنها مى‏شوند و ما این موضوع را از دست بدهیم به نظر من خیلى کار درستى نیست من پیشنهادم این است که ما این کمیسیون‏هاى مختلفى که داریم یکى کمیسیون قضایى است ما در امور قضایى بعضى از آقایان اینجا در خدمتشان هستیم یقیناً اینها خوب هستند و خودشان هم یقیناً قبول مى‏کنند بودن در این را، آنهایى که محرز آنها قبول مى‏کنند در آن قسمت. در کمیسیون تمرکز مدیریت بعضى افراد هستند که خوب دست‏اندرکارند مسلماً هم علاقه دارند هم قبول مى‏کنند و هم بهتر از دیگرانند یک عده‏اى هم هستند که در مسائل رهبرى اینها بیشتر کار کرده‏اند البته نه دلیل مزیتى بر دیگران دارند ذاتاً نه بیشتر کارشان بوده مثلًا در خبرگان بودند و چون در خبرگان بوده‏اند کار این‏جورى کرده‏اند مثلًا مى‏فرمایید که ما از آن وقتى که مجلس خبرگان تشکیل شده دو کمیسیون داشته‏ایم یکى کمیسیون اصل 107 قانون اساسى که همین است که الان هست یکى هم اصل 109 و 111 بوده خوب افرادى در این قسمت بوده‏اند در طول این جریان آقایانى هم که خدمتشان هستیم در خبرگان مى‏دانند که این آقایان همیشه در طول سال جلسه داشتند کمیسیون 107 قانون اساسى‏اند اینها که قهراً این را قبول مى‏کنند مگر حالا یکى گفت من نمى‏خواهم خوب مسأله‏اى نیست آنهایى هم که در شوراى‏عالى قضایى هستند آنها هم آن را قبول مى‏کنند آن تمرکز در مدیریت هم آن بقیه را تتمیم کنید از دیگران یعنى اگر رهبرى مثلًا کمتر بود یک تعداد زیادترى به آن اضافه مى‏کنیم، همین‏طور کمیسیون قضایى باز همین جور تتمیم بکنید با بقیه ولى اصالت را به آنها بدهید که آنها حتى از آنها خواهش بکنیم که قبول کنند که کار بهتر انجام بگیرد.
منشى- آقاى عمید بفرمایید.
عمید زنجانى- با تمام متانتى که فرمایش جناب آقاى امینى دارد من فکر مى‏کنم مخالف با روح تجدید نظر در قانون اساسى است، براى این‏که اگر امکان داشت که توسط مسؤولان هر نهاد مشکلات آن حل شود، دیگر خیلى به این ضرورت و به این فوریت احساس نیاز نمى‏شد بنابراین مفروض این است که مسؤولان هر نهاد به تنهایى توان حل مشکلات آن نهاد را
Majlis:2 Volume:1 Sessions:1-14 Page:55
ندارند که به یک هیأت 25 نفرى واگذار شده البته به عنوان یک ملاک و یک اولویت کاملًا مقبول است اما تنها ملاک قرار داده بشود مخالف با روح پیام و رهنمود حضرت امام است.
منشى (یزدى)- آقاى خزعلى بفرمایید.
ابوالقاسم خزعلى- با تشکر از جناب آقاى عمید ولى با غفلتى که از یک نکته‏اى فرمودند این را که نتوانستند حل بکنند چون در چارچوبه قانون اساسى بود نتوانستند حل بکنند و به مشکل برخوردند و حالا که مى‏خواهد یک مقدار تجدید نظر بشود اینها اولى هستند که اظهار نظر بکنند مى‏گویند مشکل اینجا است و این اصل 107 و 109 اینجا ما را به اشکال انداخت و این‏که نتوانستیم حل بکنیم چون این اصل پایبند ما بود و حالا آمده‏ایم این اصل را مقدارى انعطاف بدهیم بنابراین آنهایى که در مشکل گیر کرده‏اند بهتر مى‏توانند آن را حل بکنند.
منشى (یزدى)- آقاى امامى فرمایشى دارید بفرمایید.
محمد امامى کاشانى- من مى‏خواستم عرض کنم که ظاهراً به اینجا برسیم که بببینیم کارایى هر کس در آن جهت چقدر بیشتر است در همین کمیسیونى که مربوط به رهبرى است خوب، مجمع تشخیص مصلحت است، مجمع تشخیص مصلحت، در شوراى نگهبان افرادى هستند که شاید آنجا حرف داشته باشند که آقایانى که نیستند به آن حرف‏ها آن‏جور تسلط نداشته باشند پیشنهاد من این است که هیأت رئیسه بررسى دقیقى بکند براساس شناخت از افراد و کارایى هر فردى تلفیق کند از تمام این گروه‏هایى که حضرت امام انتخاب فرموده‏اند (یک تلفیقى بکند در همه) والا اگر توى این قرعه و اینها بیاید یک افرادى که براى یک جاهایى خیلى کارا نیستند خواهند آمد مگر این‏که بگوییم افراد بروند در کمیسیون‏ها آنجا و خیلى فعال باشند و وقت زیاد داشته باشند، آنجا خیلى حرف بزنند، نقص و ابرام بشود کارها، مگر از آن طریق شور در کمیسیون‏ها مشکل حل بشود والا ما مشکل خواهیم داشت.
منشى (یزدى)- آقاى مؤمن فرمایشى دارید بفرمایید.
محمد دانش‏زاده (مؤمن)- عرض کنم که بنده به عنوان تکمیلى نسبت به فرمایش حضرت آقاى خزعلى و حاج آقا امینى عرض مى‏کنم مثل این‏که شکى نباشد در کیفیت انتخاب حضرت امام که از مجلس خبرگان- مجمع تشخیص مصلحت- قوه قضائیه و همچنین از مجلس افرادى را فرمودند در این جمع باشند به خاطر این است که از آن تخصص‏هایى که دارند استفاده بشود و استفاده از این تخصص به این است که قهراً هر کدام از اینها حداقل عضوى براى آن کمیسیون باشند و این‏که قانون اساسى قبلًا دستشان را بسته بود حالا به مشکلاتى برخورده‏اند مى‏توانند آن ریزه‏کارى‏هایى را که در بین بوده که مى‏بایست در آن وقت با این جهتى که جناب آقاى امینى فرمودند البته درست است که اعضاء مجمع تشخیص مصلحت و خبرگان اینها اگر بخواهند همه‏شان شرکت بکنند در این کمیسیون رهبرى، جور نمى‏آید الا این‏که در مورد اعضاء مجمع تشخیص مصلحت خوب همان اشخاصى که باز در عین حال تخصصى نسبت به آن کمیسیون دیگر دارند یعنى کمیسیون قضائى که مربوط به امور قضائى هست یا در قسمت مدیریت اجرایى دارند این اقتضا مى‏کند رعایت تخصص بیشتر که آقایان را در آن قسمت انتخاب بشوند و تشریف داشته باشند و على الظاهر هم خودشان آماده باشند و اگر در
Majlis:2 Volume:1 Sessions:1-14 Page:56
آن قسمتى که کمیسیون رهبرى هست تعداد زیادتر شد از بین آنها که قهراً همین جا هم هست که زیادتر مى‏شود این کمیسیون اصل 107 و 109 را که جناب آقاى امینى اشاره فرمودند الان هم حاج آقا براى جمعه از ماه رمضان دعوت کرده‏اند از اعضاى کمیسیون. این کمیسیون شاید حدود 40 جلسه (درست یادم نیست) و هر جلسه‏اى سه ساعت یا بیشتر در رابطه با مسائل رهبرى بحث داشتند و خود آقایان بزرگوار که اکثراً اعضاء خبرگان هستند مى‏دانند که اکثراً خوراک جلسات خبرگان را همین کمیسیون با بحث‏هایى که آنجا داشته تهیه و تنظیم مى‏کند آن وقت بنابراین از این فى الجمله فکر جلوترى که کرده‏اند اگر بخواهد استفاده بشود قاعده‏اش این است که اینها در کمیسیون رهبرى گذاشته بشوند منتها این‏که الان من این را فکر مى‏کردم که به نظرم (حالا دو مرتبه برنگشتم) از اعضاء حاضر، از خبرگان که عضو کمیسیون اصل 107 هم هستند به نظرم 7 یا 8 نفر از اعضاء انتخابى حضرت امام عضو کمیسیون اصل 107 هم هستند (من الان در ذهنم درست نیست 7 یا 8 نفر) و قهراً آن کمیسیون را خیلى خوب مى‏توانیم اشباع بکنیم منتها در عین این‏که اینها عضو آن کمیسیون هستند جمع ایشان هم عضو مجمع تشخیص مصلحت هم هستند یعنى تکمیل مى‏شود اگر این جهت تخصصى همه‏شان بخواهد رعایت بشود با مسأله این‏که چند نفر هم از اعضاء مجمع تشخیص مصلحت در این کمیسیون رهبرى و تشخیص مصلحت باشد تکمیل مى‏شود اعضاء 7 نفره آن کمیسیون و بنابراین به نظر مى‏رسد که اولویت‏ها اگر بخواهد رعایت بشود که قطعاً مورد نظر حضرت امام هم بوده ایجاب مى‏کند که به همین صورتى که پیشنهاد کرده‏اند عمل بشود و السلام.
محمد یزدى- چون قرار هست خیلى بحث ادامه پیدا نکند یعنى زیاد بحث نشود مطالبى که فرمودند درست است ولى کسى ادعا نمى‏کند که تخصص‏هایى وجود ندارد قطعاً در جمع 25 نفرتعدادى از آقایان به قسمت‏هایى آشنایى بیشترى دارند اما این سؤال این است که اگر فرض بفرمایید با پیشنهادى که مى‏فرمایید از ناحیه هیأت رئیسه چند نفر مشخص بشوند براى یک کمیسیون بنده ادعا مى‏کنم که من هم مایل هستم بیایم در این کمیسیون و مدعى مى‏شوم که بنده در این مسأله مى‏توانم نظر داشته باشم و نظرم را هم نظر خوبى مى‏دانم خوب با چه جهت و به چه عنوان به من مى‏فرمایید که من در این کمیسیون نتوانم بروم یعنى فاصل چه چیزى مى‏تواند باشد؟ این‏که چند نفر کار کرده‏اند در این قسمت درست است در دستگاه قضائى افراد قضائى و در دستگاه‏هاى دیگر افراد مربوط.
اما این طرف قضیه که به کسانى بخواهند بگویند نیایید این یک مرجح مى‏خواهد مشکل از این جهت بوده آن وقت این را ... (امینى- شرکت آزاد است) شرکت بحث آخرى است طرف مدعى است که حق رأى و نظر داشته باشد شما بخواهید بفرمایید این حق را ندارى براى نداشتن این حق یک فکرى بایدکرد حاج آقا جنتى بفرمایید.
احمد جنتى- اگر آن پیشنهاد اول مورد قبول نشود که من گفتم هیأت رئیسه پیشنهاد بدهد پیشنهاد دوم من این است که اصلًا در اختیار مجمع بگذارند یعنى 6 تا 6 تا به رأى بگذارند و براى هر کمیسیونى 6 نفر را افراد تعیین بکنند و آن آراء را هر که اکثریت آوردند همان را انتخاب بکنند این نظر مناسب‏ترین‏اش است.
Majlis:2 Volume:1 Sessions:1-14 Page:57
نایب رئیس (خامنه‏اى)- سه تا پیشنهاد است ملاحظه بفرمایید آقایان به نظر مى‏رسد که بایستى رأى‏گیرى کرد.
نایب رئیس (هاشمى رفسنجانى)- پیشنهادها را بایستى رأى‏گیرى بکنیم.
نایب رئیس (خامنه‏اى)- من یک جمله‏اى مى‏خواستم عرض بکنم چون آقاى امینى و بعضى از آقایان دیگر استدلال کردند طبع قضیه همین است که شما مى‏فرمایید خوب هر کسى در یک کارى واردتر است او بایستى در کمیسیون مربوطه به آن کار حضور داشته باشد و نظر بدهد لکن حقاً و انصافاً هم تشخیص واردترها کار آسانى نیست هم اقناع دیگران به این‏که اینها واردترند و شما واردتر نیستید کار مشکلى است به عهده هیأت رئیسه به خصوص اگر بخواهد گذاشته بشود اصلًا شاید امکان نداشته باشد و تا آخر این اشکال و شبهه و استدلال طرفینى را خواهد داشت الان شما ملاحظه کنید همین بحث الان نشان دهنده این است که چقدر قضیه محل قیل و قال خواهد شد (رئیس- هیأت رئیسه هم حاضر نیست) و هیأت رئیسه هم همان‏طور که جناب آقاى مشکینى مى‏فرمایند که حاضر نیست اقدام به کارى بکند که یک شبهه و گله و این چیزها به وجود خواهد آورد بنابراین حرف در این نیست که حالا آیا طبع قضیه خوب بلى، طبع قضیه همان است که شما مى‏فرمایید لکن واقعاً ممکن نیست در عین حال پیشنهادى است اگر منصرف نیستید از پیشنهادتان رأى بگیریم.
پیشنهاد اول این است که هیأت رئیسه صلاحیت‏ها را بررسى کند و طبق صلاحیت‏هایى که افراد دارند و سوابقى که در بخش‏هاى مختلف دارند آنها را براى عضویت کمیسیون‏ها معین بکنند و تتمیم را از دیگران یا به قرعه یا به انتخاب خودشان معین بکنند آقایانى که با این پیشنهاد موافق هستند قیام بفرمایند ...
امامى کاشانى- اگر هیأت رئیسه قبول نکند پس با رأى‏گیرى چطورى مى‏خواهید ...
نایب رئیس (هاشمى رفسنجانى)- حالا اگر تصویب شد مجبوریم قبول بکنیم.
نایب رئیس (خامنه‏اى)- بلى وقتى تصویب شد، هیأت رئیسه قبول مى‏کند آقایانى که با این پیشنهاد موافق‏اند قیام بفرمایند ...
جنتى- پیشنهاد نداشتیم که به رأى گذاشته بشود.
نایب رئیس (خامنه‏اى)- این پیشنهاد شد دیگر، پیشنهاد نیست؟
منشى (یزدى)- پیشنهاد جناب آقاى امینى بود.
نایب رئیس (خامنه‏اى)- بلى، آقاى امینى این را پیشنهاد کردند.
امینى- آقاى خامنه‏اى! پیشنهادم این بود که از هر دستگاهى روشن و معلوم است چه کسانى باشند خوب معلوم است آقاى موسوى اردبیلى و آقاى خوئینى‏ها در دستگاه قضائى هستند ...
نایب رئیس (خامنه‏اى)- آقاى امینى! آخر یک مشخصى مى‏خواهد یا نمى‏خواهد؟ بالاخره این‏که چه کسى مناسب کجا است، لابد یک تشخیص دهنده‏اى مى‏خواهد ...
امینى- مثلًا جناب‏عالى و آقاى موسوى نخست وزیر در دستگاه اجرایى هستید، این مشخص نیست؟
منشى (یزدى)- چه کسى بگوید آنهایى که تعیین شده‏اند چه کسانى هستند؟ لابد هیأت رئیسه یا خود اشخاص؟ پیشنهادتان را مشخصاً بفرمایید چه هست؟
Majlis:2 Volume:1 Sessions:1-14 Page:58
امینى- خوب معلوم است که آقایان موسوى اردبیلى و خوئینى‏ها در دستگاه قضائى هستند.
نایب رئیس (خامنه‏اى)- آقاى امینى! همه جا این مطلب را مى‏فرمایید وضوح نیست در بعضى جاها شاید واضح است.
امینى- چرا مثلًا جناب‏عالى و آقاى موسوى، معلوم نیست؟
نایب رئیس (خامنه‏اى)- آخر با تکثیر مثال که مطلب اثبات نمى‏شود خیلى خوب اینجا هم که شما گفتید واضح، اما همه جا این‏جور نیست.
نایب رئیس (هاشمى رفسنجانى)- خیلى خوب، پیشنهاد مشخصتان را بنویسید بدهید
نایب رئیس (خامنه‏اى)- بلى، پیشنهادتان را مشخصاً بنویسید به رأى بگذاریم.
عمید زنجانى- پیشنهاد دیگر ما این است: کلمه «قرعه» که در آخرین مرحله آمده حذف و به جاى آن به تشخیص هیأت رئیسه اولویت‏ها بیاید
نایب رئیس (خامنه‏اى)- این را که مى‏فرمایید در همین ماده پیشنهادى آقایان منشى‏ها هست یعنى در آخرین مرحله به پیشنهاد هیأت رئیسه ...
عمید زنجانى- آقاى خامنه‏اى کلمه «قرعه» حذف بشود و اولویت‏ها ذکر بشود
اسدالله بیات- نه، مخالف با این پیشنهاد است.
منشى (یزدى)- اولویت‏ها ذکر مى‏شود. همین اولویت‏هاى منظور شما ذکر مى‏شود.
نایب رئیس (هاشمى)- آقاى خامنه‏اى، دستور بدهید آقایان پیشنهادشان را کتبى بدهند ما رأى بگیریم.
نایب رئیس (خامنه‏اى)- الان ضمناً ما به آخر وقت هم رسیدیم و آقاى مشکینى هم مى‏خواهند نامه را بخوانند.
نایب رئیس (هاشمى)- ما هنوز یک ربع وقت داریم آقایان افطار اینجا تشریف دارند خواندن نامه 4- 5 دقیقه بیشتر طول نمى‏کشد.
منشى (یزدى)- بلى، بسیار خوب، به هر حال پیشنهادها را مرقوم بفرمایید مشخصاً پیشنهادها را مرقوم بفرمایید که در مرحله رأى‏گیرى هستند.
نایب رئیس (خامنه‏اى)- ى عنى روى پیشنهادها بحث و استدلال زیاد شده. یک پیشنهاد، یک نظر اصلى که همین نظر داده شده به آقایان است اولین پیشنهادى که رسیده به ترتیب مطرح کنید به رأى بگذاریم.
منشى (یزدى)- اولین پیشنهادى که رسیده است و قبلا هم به آن اشاره شد، پیشنهاد جناب هاشمى هست که همین ماده باشد در ذیلش اضافه بشود: «جا به جایى اعضاء کمیسیون‏ها با توافق دو طرف مانعى ندارد.»
نایب رئیس (خامنه‏اى)- این پیشنهاد را به رأى بگذاریم، چه باشد ...؟
منشى (یزدى)- ى عنى پیشنهاد این است که همین پیشنهاد منشیان به اضافه این جمله.
نایب رئیس (خامنه‏اى)- اول به این پیشنهاد رأى بگیریم؟
نایب رئیس (هاشمى)- اول به پیشنهاد آقایان که تغییراتى دادند رأى بگیرید و آخر به این پیشنهاد رأى‏گیرى بکنید.
نایب رئیس (خامنه‏اى)- بلى، وقتى که این تصویب شد، آن وقت آن را اضافه مى‏کنیم.
Majlis:2 Volume:1 Sessions:1-14 Page:59
مؤمن- اول به آن جا به جایى تبصره که مربوط به آیین‏نامه است.
هاشمیان- ماده آیین‏نامه را آخر سر رأى بگیرید اول پیشنهادها رأى‏گیرى بشود، بعد آیین‏نامه.
نایب رئیس (خامنه‏اى)- همین کار را مى‏خواهیم رأى بگیریم منتظریم که آقایان پیشنهادها را بدهند آقاى هاشمى! پیشنهادها را بدهند خوب است که آقاى مشکینى نامه را قرائت بفرمایند.
نایب رئیس (هاشمى)- بلى، تا پیشنهادها حاضر بشود، نامه را بخوانند.
نایب رئیس (خامنه‏اى)- آقایان توجه بفرمایید نامه‏اى است از حضرت امام که خوانده مى‏شود جناب آقاى مشکینى بفرمایید.
 4- قرائت نامه حضرت امام مدّ ظله العالى به وسیله آیت الله مشکینى (رئیس شورا)

رئیس- بسم الله الرحمن الرحیم، نامه‏اى از طرف حضرت امام دام ظله خطاب به حقیر.
پس از عرض سلام، خواسته بودید نظرم را در مورد متمم قانون اساسى بیان کنم هر گونه آقایان صلاح دانستند عمل کنند من دخالتى نمى‏کنم فقط در مورد رهبرى. ما که نمى‏توانیم نظام اسلامى‏مان را بدون سرپرست رها کنیم، باید فردى را انتخاب کنیم که از حیثیت اسلامى‏مان در جهان سیاست و نیرنگ دفاع کند. من از ابتدا معتقد بودم و اصرار داشتم که شرط مرجعیت لازم نیست. مجتهد عادل مورد تأیید خبرگان محترم سراسر کشور کفایت مى‏کند. اگر مردم به خبرگان رأى دادند تا مجتهد عادلى را براى رهبرى حکومتشان تعیین کنند وقتى آنها هم فردى را تعیین کردند تا رهبرى را بر عهده بگیرد قهراً او مورد قبول مردم است، در این صورت او ولى منتخب مردم مى‏شود و حکمش نافذ است. در اصل قانون اساسى من این را مى‏گفتم، ولى دوستان در شرط مرجعیت پافشارى کردند من هم قبول کردم. من در آن هنگام مى‏دانستم که در آینده نه چندان دور قابل پیاده شدن نیست. توفیق آقایان را از درگاه خداوند متعال خواستارم.
و السلام علیکم و رحمة الله و برکاته.
9/ 2/ 68 روح الله الموسوى الخمینى‏
 (حضار صلوات فرستادند) ضمناً گفتیم این نامه را تکثیر بکنند و خدمت آقایان بدهند.
منشى- آقاى مهدوى‏کنى بفرمایید.
محمدرضا مهدوى‏کنى- عرض مى‏شود که در دستورى که حضرت امام فرمودند لازم الاطاعة است و اجرا مى‏شود منتها یک سؤال براى من مطرح است جناب آقاى مشکینى! سؤال را بنده از جناب‏عالى دارم که این به نظر بنده قابل بررسى هست، حضرت امام در اینجا مرقوم فرموده‏اند که خبرگان منتخب مردم هر کس را انتخاب بکنند به عنوان رهبرى آن منتخب، ولى منتخب است و اطاعتش لازم. ممکن است مردم این سؤال را بکنند خبرگانى که ما اول انتخاب کردیم با توجه به آن اصولى بوده است که در قانون اساسى قبلًا بوده که شرط مرجعیت بوده و این خبرگان به این شرط انتخاب شدند و بنابراین نمى‏شود گفت خبرگان موجود منتخب‏اند براى این کار این سؤال براى بنده مطرح است.
رئیس- این بحث را ان شاء الله در آینده انجام مى‏دهیم و ضمن مبحث ولایت فقیه روشن‏
Majlis:2 Volume:1 Sessions:1-14 Page:60
مى‏شود ولى باز دو سه جمله‏اى عرض مى‏کنم که ما معتقدیم آن‏چه که امام معصوم نسبت به ولایت جامعه ولایت تامه دارد و حق تصرف در اموال نفوس دارد مانند یک پدرى نسبت به فرزند کوچک، نایب الامامى که در زمان غیبت به نصب عام منصوب شده تمام آن شؤون براى نایب الامام ثابت است، نسبت به ملت و جامعه او ولایت دارد اگر حالا صلاح شد در این‏که از طرف جامعه یک عملى انجام بدهد چطور اگر از طرف جامعه نفت، مال و زمین مردم را صلاح دید یک تصرفى انجام بدهد شما این تصرف را نافذ مى‏دانید براى این‏که ولى انجام داده. بنابراین، کان انتخاب یک عده‏اى را از طرف جامعه او انجام داد به این بیان پس اینها منتخب مردم‏اند و ایشان گاهى روى این ولایت کارى انجام مى‏دهد من معتقدم این روى این زمینه قابل اصلاح است مسأله هم همین جور.
نایب رئیس (خامنه‏اى)- خوب پیشنهادها را جناب آقاى یزدى مطرح بفرمایید.
منشى (یزدى)- ى ک پیشنهاد این است که 4 تا کمیسیون را نوشته‏اند و اسامى اشخاصى را هم مرقوم داشته‏اند بعد نوشته‏اند که سپس تکمیل اعضاء توسط مفاد ماده یعنى اول این اشخاصى که نام برده شدند براى این کمیسیون‏ها پیشنهاد شده‏اند تکمیل‏اش را به وسیله مفاد اینها. به ترتیب اعضاء کمیسیون‏ها خوانده مى‏شود:
کمیسیون اول آقاى طاهرى- آقاى امینى- آقاى مؤمن- آقاى خزعلى- آقاى محمدى، آقاى آذرى و آقاى مشکینى که 7 نفر هستند.
کمیسیون دوم، آقاى موسوى اردبیلى، آقاى موسوى خوئینى‏ها، آقاى دکتر حبیبى تکمیلش را با بنده.
کمیسیون سوم- آقاى خامنه‏اى- آقاى نخست وزیر- آقاى هاشمى- تکمیلش را هم به وسیله این ماده، این یک پیشنهاد است.
نایب رئیس (هاشمى)- کمیسیون چهارمى را ننوشته‏اند؟
منشى (یزدى)- کمیسیون چهارم اعضاى منتخب مجلس یعنى اعضاى محترم مجلس.
مؤمن- اصل پیشنهاد من که معلوم نشد و من پیشنهاد کرده‏ام که اول اعضاء چه جورى تعیین بشوند.
منشى- این پیشنهادى است که این‏جور نوشته‏اند عنایت بفرمایید 4 تا کمیسیون داریم پیشنهاد آقاى مؤمن این است که این اعضایى که نام برده شده‏اند براى این کمیسیون‏ها بقیه که کمتر هستند به ترتیبى که در این ماده آمده است یعنى با درخواست و با قرعه.
مؤمن- این پیشنهاد نظر من نیست تا معیارها مشخص نشده، تنها اشخاص مورد ندارد.
نایب رئیس (خامنه‏اى)- آقاى مؤمن اگر بنا باشد هر یک از این پیشنهادها را بعد از مدتى که بحث کردیم باز رویش موافق و مخالف بحث کنند نمى‏شود ببینید همه بحث‏ها را آقایان فرمودید یعنى همین که الان مى‏فرمایید استدالالش گفته شده در جلسه هم جناب‏عالى فرمودید هم آقاى امینى فرمودند نتیجه‏اش همین بود، خواهش مى‏کنم اجازه بدهید که پیشنهادها یکى پس از دیگرى رأى‏گیرى بشود و به یک نتیجه‏اى برسیم آقاى یزدى! همین پیشنهاد را بفرمایید بخوانید.
مؤمن- آقاى خامنه‏اى! این پیشنهاد را که آقاى یزدى خواندند، قرعه نظر بنده نبود.
Majlis:2 Volume:1 Sessions:1-14 Page:61
نایب رئیس (خامنه‏اى)- قرعه نظر شما نیست ما نظر شما را به رأى نمى‏گذاریم ما این پیشنهاد را به رأى مى‏گذاریم.
مؤمن- خوب این پیشنهاد من است من در پیشنهادم خط کشیده‏ام.
نایب رئیس (هاشمى رفسنجانى)- خودتان پیشنهادتان را بگویید.
منشى (یزدى)- پیشنهادتان غیر از این است؟
مؤمن- روى پیشنهاد آقاى یزدى خط کشیده‏ام، آنجا را ملاحظه بفرمایید.
ى زدى- آقاى طاهرى، آقاى امینى بعد آقاى آذرى و آقاى مشکینى. بسیار خوب، یعنى این چند نفر را حذف کردید (مؤمن- بلى) بسیار خوب، بقیه هم همین‏طور.
نایب رئیس (خامنه‏اى)- خیلى خوب، رأى مى‏گیریم آقایانى که با این پیشنهاد ...
هاشمیان- این پیشنهاد که بحث نشده.
نایب رئیس (خامنه‏اى)- عزیزم بحث شده دیگر استدلالى براى این مى‏خواهید؟
هاشمیان- به این شکل که بحث نشده.
نایب رئیس (هاشمى)- قبلا روى اینها بحث شده و حالا مى‏خواهند پیشنهادها را مشخص بکنند که رأى بگیریم.
هاشمیان- شما هر پیشنهادى را اول بحث بکنید تا مخالف و موافق صحبت بکند بعد رأى‏گیرى بکنید، آن که تمام شد، روى پیشنهاد بعدى بروید.
نایب رئیس (خامنه‏اى)- آقاى هاشمیان! عرض مى‏کنم روى این پیشنهاد بحث شده. اسم زید و عمر و بکر را فقط در بحث نیاورده‏اند.
هاشمیان- خیلى خوب، پس این پیشنهاد جدید مى‏شود، اسم نیاورده‏اند پیشنهاد جدید مى‏شود.
منشى- به هر حال پیشنهاد این است که اشخاص معینى با تناسب‏ها براى این کمیسیون‏ها مابقى‏اش هم به همان ترتیب ...
نایب رئیس (خامنه‏اى)- نه، تناسب‏ها را هم معین کرده.
ى زدى- ى عنى افراد را معین کرده‏اند.
هاشمیان- آخر ما اینجا حرف داریم. یعنى شما پیشنهادى که اول آقایان کرده‏اند، بعد افراد را اضافه کرده‏اند ما روى افراد حرف داریم موافق و مخالف مى‏خواهد بحث بکند.
نایب رئیس (هاشمى)- ببینید آقایان ما یک بحثى کردیم هر کس از آقایان نظر خودش را گفت یک بار هم گفت، دو بار هم گفت و سه بار هم گفت تا آنجایى که دیگر هیچ کس نمى‏خواست حرف بزند ما مى‏توانستیم همان را شفاهى به رأى بگذاریم این کار را نکردیم گفتیم حرفتان را بنویسید که دیگر بعداً نگویید کم یا زیاد است یعنى این همان است که گفتید اگر نمى‏نوشتیم شما این حرف را نمى‏زدید حالا این همان است آقاى مؤمن از پیشنهادش دو بار دفاع کرده و حالا آن را نوشته روى کاغذ ما داریم رأى مى‏گیریم و دیگر مخالف و موافق احتیاج نیست صحبت بکند.
هاشمیان- حاج آقا! کى اسم بردند؟ اسم که نبردند اسم، پیشنهاد جدید است.
هاشمى- صحبت اسم که نیست ایشان حرفشان این بود افرادى که در یک سمتى هستند خوب آقاى خامنه‏اى، آقاى نخست وزیر معلوم است که در آن سمت هستند، آن آقایان‏
Majlis:2 Volume:1 Sessions:1-14 Page:62
هم که اسم بردند گفتند کمیسیون 7 نفرى قبلا گفتند یعنى همان‏ها بودند که حالا اسمشان را نوشتند.
امینى- ما گفتیم تخصص‏ها، نظر ما روى اسم نبود.
هاشمى- خوب حالا آن پیشنهاد ایشان بود پیشنهاد شما را هم جداگانه رأى مى‏گیریم پیشنهاد شما محفوظ است.
اسدالله بیات- همین پیشنهاد مکتوب را به رأى بگذارى.
مؤمن- در مورد این پیشنهاد یک توضیح بدهند.
نایب رئیس (خامنه‏اى)- توضیح دیگر نمى‏خواهد آقا همین پیشنهادى را که آقاى یزدى خواندند به رأى مى‏گذاریم که پیشنهاد آقاى مؤمن است آقایانى که موافق هستند قیام بفرمایند (عده کمى برخاستند) تصویب نشد پیشنهاد بعدى را مطرح کنید.
منشى- پیشنهاد بعدى این است که: «تعیین با پیشنهاد هیأت رئیسه و انتخاب مجمع» و امضاء هم ندارد.
جنتى- آقاى خامنه‏اى اگر مجمع است، پیشنهاد من هست.
نایب رئیس (خامنه‏اى)- بلى، پیشنهاد آقاى جنتى است و قبلا هم روى این استدلال کردند که خود مجمع تصمیم‏گیرى بکند آقایانى که با این پیشنهاد موافق هستند قیام بفرمایند (عده کمى برخاستند) تصویب نشد پیشنهاد بعدى را مطرح کنید که باز پیشنهاد آقاى جنتى است.
منشى- پیشنهاد دومشان «تعیین با انتخاب مجمع» یعنى «هیأت رئیسه» نباشد یعنى پیشنهاد هیأت رئیسه هم نباشد.
اسدالله بیات- قبلا حاج آقا! این بود باز به همان اولى بر مى‏گردد.
منشى- بود، منتها نه با این کیفیت فقط همه اشخاص افراد را یکى یکى معین بکنند.
نایب رئیس (خامنه‏اى)- این پیشنهاد سوم را به رأى مى‏گذاریم پیشنهاد این است که: «تعیین از طرف مجمع مستقیماً یعنى یکى یکى پیشنهاد بشوند مجمع رأى بدهد براى هر شش نفرى براى یک کمیسیون» (جنتى- 6 تا 6 تا) آقایانى که با این پیشنهاد موافق‏اند قیام بفرمایند (عده کمى برخاستند) تصویب نشد پیشنهاد بعدى.
منشى- پیشنهاد چهارم، پیشنهاد آخر به جاى قرعه در آخرین مرحله با اولویت‏ها به تشخیص هیأت رئیسه یعنى قبول کرده‏اند که همین چیزى که در این ماده است فقط آن قسمت آخرش را به جاى قرعه با اولویت‏ها و تشخیص هیأت رئیسه.
اسدالله بیات- این همان پیشنهاد اولیه است.
نایب رئیس (هاشمى)- آقایان توجه بکنند این معنایش چه مى‏شود؟ معنایش این است اول آقایان اسم مى‏نویسند مثلًا اگر 6 نفر براى کمیسیون رهبرى فقط نوشته بودند آن تکمیل است اصلًا بحثى هم رویش نیست اگر زیادى بودند بعد این زیادى کجا باید برود به جاى این‏که ما با قید به جایى بفرستیم او را با تعیین هیأت رئیسه بفرستیم.
نایب رئیس (خامنه‏اى)- آقایانى که موافق هستند با این نظرى که آقاى هاشمى توضیح دادند قیام بفرمایند (عده کمى برخاستند تصویب نشد) دیگر پیشنهاد نداریم؟
Majlis:2 Volume:1 Sessions:1-14 Page:63
منشى- نخیر، اصل ماده است با اضافه.
نایب رئیس (هاشمى رفسنجانى)- اگر اصل ماده تصویب شد، آن وقت آن اضافه را مطرح مى‏کنیم.
نایب رئیس (خامنه‏اى)- اصل ماده را به رأى مى‏گذاریم که قبلا آقاى دکتر حبیبى خواندند آقایان مستحضر هستید آقایانى که موافق هستند قیام بفرمایید (اکثر برخاستند) تصویب شد.
هاشمى رفسنجانى- حالا عبارت پیشنهاد من را بخوانید.
منشى- آقاى هاشمى پیشنهاد فرموده‏اند که جابه‏جایى اعضاى کمیسیون‏ها با توافق دو طرف مانعى ندارد.
هاشمى رفسنجانى- بلى، منظورم این است که اگر ما در یک کمیسیونى افتادیم با عضوى از آن کمیسیون دیگر توافق کردیم که جایمان را عوض بکنیم، اشکال نداشته باشد.
نایب رئیس (خامنه‏اى)- این پیشنهاد را به رأى مى‏گذاریم آقایانى که موافق هستند قیام بفرمایند (اکثربرخاستند) تصویب شد خوب جناب آقاى مشکینى اعلام بفرمایید جلسه ختم بشود.
 5- پایان جلسه و تاریخ تشکیل جلسه آینده‏

رئیس- فردا ان شاء الله ساعت چهار بعد از ظهر رفقا حاضر بشوند، اول ساعت چهار اظهار لطف کنند اینجا حاضر باشند ختم جلسه اعلام مى‏شود.
 (جلسه ساعت 19 پایان یافت)
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:64
 جلسه سوم‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت شانزده روز دهم اردیبهشت ماه 1368 هجرى شمسى برابر با بیست و سوم رمضان المبارک 1409 هجرى قمرى به ریاست آیت الله على مشکینى تشکیل شد.
فهرست مطالب:
1- اعلام رسمیت جلسه و تلاوت آیاتى از کلام الله مجید
2- ادامه بحث و بررسى پیرامون آیین‏نامه داخلى و تصویب موادى از آن‏
3- پایان جلسه و تاریخ تشکیل جلسه آینده‏
Majlis:2 Volume:1 Sessions:1-14 Page:65
 1- اعلام رسمیت جلسه و تلاوت آیاتى از کلام الله مجید

رئیس- بسم الله الرحمن الرحیم. با حضور بیست نفر جلسه رسمیت دارد دستور جلسه را اعلام بفرمایید.
منشى (دکتر حسن ابراهیم حبیبى)- بسم الله الرحمن الرحیم. دستور سومین جلسه بعد از ظهر یکشنبه دهم اردیبهشت ماه 1368 مطابق با بیست و سوم رمضان المبارک 1409:
1- تلاوت کلام الله مجید
2- دنباله رسیدگى به آیین‏نامه داخلى‏
3- تشکیل کمیسیون‏ها
نایب رئیس (هاشمى رفسنجانى)- آقاى نورى چند آیه از کلام الله مجید را تلاوت بفرمایید.
 اللهم صل على محمد و آل محمد

 اعوذ بالله من الشیطان الرجیم‏

 بسم الله الرحمن الرحیم‏

 سَبَّحَ لِلَّهِ مَا فِى السَّمَاوَاتِ وَمَا فِى الْأَرْضِ وَهُوَ الْعَزِیزُ الْحَکِیمُ* هُوَ الَّذِى أَخْرَجَ الَّذِینَ کَفَرُوا مِنْ أَهْلِ الْکِتَابِ مِنْ دِیارِهِمْ لِأَوَّلِ الْحَشْرِ مَا ظَنَنْتُمْ أَنْ یخْرُجُوا وَظَنُّوا أَنَّهُمْ مَانِعَتُهُمْ حُصُونُهُمْ مِنَ اللَّهِ فَأَتَاهُمُ اللَّهُ مِنْ حَیثُ لَمْ یحْتَسِبُوا وَقَذَفَ فِى قُلُوبِهِمُ الرُّعْبَ یخْرِبُونَ بُیوتَهُمْ بِأَیدِیهِمْ وَأَیدِى الْمُؤْمِنِینَ فَاعْتَبِرُوا یا أُولِى الْأَبْصَارِ* وَلَوْلَا أَنْ کَتَبَ اللَّهُ عَلَیهِمُ الْجَلَاءَ لَعَذَّبَهُمْ فِى الدُّنْیا وَلَهُمْ فِى الْآخِرَةِ عَذَابُ النَّارِ* ذَلِکَ بِأَنَّهُمْ شَاقُّوا اللَّهَ وَرَسُولَهُ وَمَنْ یشَاقِّ اللَّهَ فَإِنَّ اللَّهَ شَدِیدُ الْعِقَابِ‏

 (صدق الله العلى العظیم- حضار صلوات فرستادند)

 «سورة الحشر- از آیه اول تا چهارم»

 2- ادامه بحث و بررسى پیرامون آیین‏نامه داخلى و تصویب موادى از آن‏

رئیس- دستور را شروع کنید.
منشى (دکتر حبیبى)- تا پایان ماده 6 رسیده بودیم، ماده 7 مطرح است که قرائت مى‏کنیم:
ماده 7: پس از انتخاب اعضاى کمیسیون‏ها، هر کمیسیون به ریاست مسن‏ترین عضو و با حضور کلیه اعضاء منعقد مى‏شود و فوراً یک رئیس، یک نایب رئیس و یک مخبر با رأى مخفى و اکثریت نسبى انتخاب مى‏نماید.
مخبر کمیسیون وظیفه منشى را نیز بر عهده خواهد داشت.
منشى (محمد یزدى)- آقاى بیات پیشنهادى دارید مطرح بفرمایید.
اسدالله بیات- بسم الله الرحمن الرحیم. دو سه تا پیشنهاد دارم: یکى تقریبا پیشنهاد حذف است اولا یک نایب رئیس نباشد، دو تا باشد چون گرچه زمان محدود است ولى بالاخره ممکن است در یک جلسه رئیس نباشد، نایب رئیس هم نباشد، دو تا نایب رئیس هیچ مشکلى ایجاد نمى‏کند و بقیه درست است اما عبارت «مخبر کمیسیون وظیفه منشى را نیز به عهده خواهد داشت» این را من درست نمى‏دانم چون عملًا منشى مسؤول دفتر و دستک است،
Majlis:2 Volume:1 Sessions:1-14 Page:66
مشغول نوشتن در کمیسیون است ما در کمیسیون‏ها تجربه کرده‏ایم کسانى که منشى هستند آن توجه و تسلط لازم را به زوایاى مسائل معمولًا ندارند خدا خیر بدهد، برادرى داشتیم به نام آقاى «علیزاده» ایشان منشى ما بود بعد وقتى که خودش مى‏خواست حرف بزند نمى‏توانست بنویسد بعد مى‏گفت حیف که این حرف‏هاى خوب نوشته نمى‏شود! مخبر باید به همه مسائل تسلط داشته باشد و توجه بکند این است که من معتقدم منشى جداگانه مى‏خواهد و مخبر هم جداگانه مى‏خواهد و نباید مخبر وظیفه منشى را بر عهده داشته باشد بنابراین عبارت این است: «پس از انتخاب اعضاى کمیسیون‏ها هر کمیسیون به ریاست مسن‏ترین عضو و با حضور کلیه اعضاء منعقد مى‏شود و فوراً یک رئیس و دو نایب رئیس و یک مخبر و یک منشى ... این عیبى هم ندارد با رأى مخفى و اکثریت نسبى انتخاب مى‏نماید» ولى عبارت «مخبر کمیسیون وظیفه منشى ...» تا آخر حذف مى‏شود.
منشى (یزدى)- آقاى امینى نظرى دارید بفرمایید.
امینى- عرض من این است که این قید با حضور کلیه اعضاء ممکن است مشکلى را به وجود بیاورد، همان با حضور اکثریت اعضاء کافى است، دیگر حضور کل ممکن است نباشد آن وقت نتوانند اقدامى بکنند.
منشى (یزدى)- جناب آقاى مشکینى فرمایشى دارید بفرمایید.
مشکینى- بسم الله الرحمن الرحیم. خیلى دقت در این‏که چند تا منشى و مخبر در این کار کوچک باشند لازم نیست من معتقدم این کلمه «به ریاست مسن‏ترین عضو» که در این ماده نوشته شده اصلًا حذف بشود «و پس از انتخاب اعضاء کمیسیون‏ها هر کمیسیون با حضور کلیه اعضاء منعقد مى‏شود و فوراً یک رئیس، یک نایب رئیس انتخاب مى‏کنند» حالا آن یک چند دقیقه‏اش بدون رئیس سنى، کار بکنند مانعى ندارد آقاى یزدى بفرمایید.
محمد یزدى- عرض شود که مسأله به ریاست مسن‏ترین اعضاء خیلى روشن هست که همین چیزى بود که حضرت آیت الله مشکینى روز گذشته از آن دفاع مى‏کردند یعنى همان شروع کار قاعدتاً یک مجوز قانونى مى‏خواهد، اگر مسأله مسن‏ترین یک چیز طبیعى هست که بزرگ‏تر یک احترام خاصى دارد آن احترام خاص سبب مى‏شود که بتواند کار را شروع کند از این جهت مشکلى را هم پیش نمى‏آورد همین‏طور که فرمودند کار زیادى نیست.
و اما نسبت به اعضاء که با حضور جمیع اعضاء باشد فرض این است که حداکثر، شش نفر هستند اگر ما این قید را نکنیم خوب با سه چهار نفر کار را شروع کردن امکان دارد که توى جمع شش نفرى، کسى که هم براى ریاست یا براى نیابت ریاست یا براى منشى‏گرى مناسبت بیشترى داشته باشد او حضور نداشته باشد، رعایت این مسأله نشده است، پس طبعاً در جمع شش نفره مناسب هست که با حضور همه باشد.
نکته آخر این بود که مسأله منشى و مخبر همین‏طور که آقاى بیات فرمودند درست است که معمولًا منشى نمى‏تواند نکات ریز مورد مذاکره را نگهدارى بکند که در موقع گفتن در جلسه علنى توجه داشته باشد.
اما اینجا تصور مى‏شود کار ادارى زیادى ندارد، اگر واقعاً آقایان فکر مى‏کنند کار ادارى زیادى دارد مثل مجلس یک منشى ادارى برایش بگذاریم جداى از اعضاء آن منشى ادارى‏
Majlis:2 Volume:1 Sessions:1-14 Page:67
کارهاى ادارى آن را انجام بدهد و آن کسى که مخبر هست، مخبرى باشد که از اعضاء باشد که بتواند مطالب را بگوید.
منشى- آقاى هاشمیان مطلبى دارید بفرمایید.
حسین هاشمیان- اینجا دو تا پیشنهاد مطرح شده: یکى پیشنهاد آقاى بیات هست، یکى پیشنهاد جناب آقاى امینى. این‏جورى شما مختلط بحث مى‏کنید ما به جایى نمى‏رسیم، شما پیشنهادى که اول آقاى بیات دادند این را به رأى بگذارید، به نتیجه برسانید بعد بروید روى پیشنهاد بعدى.
نایب رئیس (سید على خامنه‏اى)- خوب حالا دارد بحث مى‏شود بعد جدا جدا به آن رأى مى‏گیریم.
هاشمیان- حاج آقا! جدا جدا باید بحث بشود و بعد به آن رأى بگیرید چون ممکن است موافق و مخالف در هر بحثى بخواهد شرکت بکند، این‏جورى نظم بحث‏ها به هم مى‏خورد.
نایب رئیس (خامنه‏اى)- خوب، ببینید، این درست است در مباحث مهم همین جور است ما خواهش‏مان این است که از این مواد ساده آیین‏نامه زود عبور کنیم یعنى اگر بخواهیم روى یکى یکى کلمات یک مخالف و یک موافق بحث کنند فکر نمى‏کنم خیلى به مصلحت کار و به مصلحت این جمع باشد حالا اگر آقایان بحث جدیدى ندارند ما به رأى بگذاریم، اول پیشنهاد آقاى بیات را به رأى مى‏گذاریم، آقاى بیات متن مورد نظرتان را بخوانید.
اسدالله بیات- با توجه به پیشنهاد من عبارت این‏طور مى‏شود: «پس از انتخاب اعضاء کمیسیون‏ها هر کمیسیون به ریاست مسن‏ترین عضو و با حضور کلیه اعضاء منعقد مى‏شود» تا اینجا فرقى نمى‏کند «و فوراً یک رئیس و دو نایب رئیس و یک مخبر و منشى با رأى مخفى و اکثریت نسبى انتخاب مى‏نماید».
نایب رئیس (خامنه‏اى)- آقایانى که با این نظر موافق هستند، قیام بفرمایند (عده کمى برخاستند) رأى نیاورد.
آذرى قمى- بعضى قسمت‏هاى پیشنهاد خوب بود و بعضى چیزهایش درست یک دفعه روى این رأى گرفتن به نظر من کار درستى نیست.
منشى (یزدى)- پیشنهاد دهنده یک پیشنهاد داشتند حالا خودتان مى‏دانید.
نایب رئیس (هاشمى رفسنجانى)- مى‏شد جدایش بکنید.
نایب رئیس (خامنه‏اى)- آقاى آذرى! کلًا این یک پیشنهاد بوده ما که نمى‏توانیم کلمه به کلمه رأى بگیریم خوب اول یک کارى بکنیم اگر آقایان موافق باشند ما رأى‏گیرى را از حالت قیام و قعود خارج کنیم و به صورت بالا بردن دست باشد، به نظر من خیلى از مشکلات حل مى‏شود، آقایانى که موافق‏اند رأى‏گیرى به صورت بلند کردن دست صورت بگیرد این یک بار دیگر را هم قیام کنند (اکثر برخاستند) تصویب شد.
بنابراین بعد از این به صورت بلند کردن دست رأى‏گیرى مى‏کنیم ببینید یکى، یکى مواردى را که در ماده (7) محل اختلاف است دانه، دانه رأى‏گیرى مى‏کنیم:
بیات- ببینید! نظر من این است به جاى دو نفر نایب رئیس اگر یکى باشد اشکالى ندارد ولى مخبر و منشى یک نفر نمى‏تواند باشد.
نایب رئیس (خامنه‏اى)- بگذارید حالا یکى یکى من رأى مى‏گیرم، اصلًا از آن شکل‏
Majlis:2 Volume:1 Sessions:1-14 Page:68
رأى‏گیرى صرف نظر مى‏کنیم چون دیگر رأى‏گیرى آسان‏تر شد.
بحث بر سر این است که ریاست مسن‏ترین باشد یا نه؟ اول این محل بحث است آقایانى که موافق‏اند «ریاست مسن‏ترین باشد» دستشان را بلند کنند (اکثر دستشان را بلند کردند) تصویب شد.
بحث بر سر این است که در جلسه اول آیا کلیه اعضاء باید باشند یا اکثر؟ (هاشمى رفسنجانى- یعنى پنج نفر) یا 5 نفر آقایانى که موافق‏اند با کلیه اعضاء تشکیل شود دستشان را بلند کنند (عده کمى دستشان را بلند کردند) تصویب نشد بنابراین همان پنج نفر خواهد بود (هاشمى رفسنجانى- روى 5 نفر هم رأى بگیرید) یعنى مى‏فرمایید به 5 نفر هم رأى بگیریم؟
خوب آقایانى که موافق‏اند با حضور پنج نفر باشد دستشان را بلند کنند (اکثر دستشان را بلند کردند) تصویب شد.
آقایانى که موافق‏اند دو نایب رئیس باشد دستشان را بلند کنند (عده کمى دستشان را بلند کردند) رد شد.
آقایانى که موافق‏اند مخبر و منشى جدا باشند و یک منشى هم علاوه بر مخبر انتخاب بشود دستشان را بلند کنند (اکثر دستشان را بلند کردند) تصویب شد خیلى خوب، بنابراین یک رئیس داریم و یک نایب رئیس و یک مخبر و یک منشى. پس ماده به این ترتیب تصویب شد.
بیات و هاشمیان- حاج آقا! جداگانه به ماده هفت رأى‏گیرى بشود.
سید على خامنه‏اى- آیا جداگانه هم باید به ماده رأى بگیریم؟
بیات و هاشمیان- بله، به خود ماده هم باید جدا رأى بگیرید.
نایب رئیس (خامنه‏اى)- خیلى خوب، با این خصوصیات ... این «باید» هایى که شما مى‏گویید نمى‏دانم از کجاست؟
آذرى قمى- «باید» در آیین‏نامه داخلى مجلس شوراى اسلامى است.
نایب رئیس (خامنه‏اى)- آخر مقصود حاصل شده است حالا شماها مى‏خواهید ...
منشى (یزدى)- اگر قبلا سکوت بود، نسبت به بقیه‏اش هم سکوت لامت تصویب تلقى شود.
نایب رئیس (خامنه‏اى)- بنابراین ماده 7 تصویب شده است ماده 8 را قرائت بفرمایید.
 (به شرح زیر خوانده شد)
ماده 8- جلسه کمیسیون‏ها به حضور حداقل پنج نفر رسمیت مى‏یابد و مصوبات به اکثریت 4 نفر خواهد بود.
نایب رئیس (خامنه‏اى)- آقایان نظرى دارند؟ (اظهارى نشد) نظرى نیست، تصویب شد ماده 9 را قرائت بفرمایید
 (به شرح زیر خوانده شد)
ماده 9- جلسات کمیسیون حداقل سه ساعت در روز بین ساعات هفت تا پانزده همه روزهاى هفته به استثناى جمعه‏ها تشکیل مى‏شود ساعات کار هر کمیسیون با توافق اعضاى آن معین مى‏شود.
Majlis:2 Volume:1 Sessions:1-14 Page:69
روزهاى چهارشنبه هر هفته دستور و ساعات تشکیل جلسات هفته بعد به اطلاع هیأت رئیسه مى‏رسد.
هیأت رئیسه دستور جلسه هر کمیسیون را در ساعات اولیه پنجشنبه هر هفته به اطلاع کمیسیون‏هاى دیگر مى‏رساند.
منشى (یزدى)- آقاى بیات نظرى دارید بفرمایید.
اسدالله بیات- من معتقدم که یکى دو تا عبارت اگر حذف بشود عبارت سلیس‏تر مى‏شود، «جلسات کمیسیون یا کمیسیون‏ها حداقل سه ساعت در روز» بین ساعت 7 تا 15 همه روزهاى هفته هیچ نیازى به این قضیه نیست ممکن است خود کمیسیون‏ها توافق پیدا کنند بر این‏که قبل از ظهر باشد ...
نایب رئیس (خامنه‏اى)- ساعت هفت همان قبل از ظهر است.
بیات- نه منظورم این است که قید ساعت لازم نیست، ممکن است ... (سید على خامنه‏اى- قبل از ظهر فرمودید منظور ما هم ساعت هفت قبل از ظهر بود) یعنى هر ساعتى که خودشان مى‏خواهند انتخاب کنند به نظر من بودن این قید لازم نیست در رابطه با روزها، «به استثناى جمعه‏ها تشکیل مى‏شود و ساعات کار هر کمسیون با توافق اعضاى آن معین مى‏شود» به نظر من همین عبارت کافى است و آن جمله اولیه لازم نیست منتها جمله پیشنهاد بعدى من این است که «روزهاى چهارشنبه» به صورت تبصره در بیاید به صورت «ماده 9 در نیاید» یعنى به صورت تبصره است ذیل آن هم نیست چون حالت تبصره دارد ماده 9 تا معین مى‏شود، تبصره روزهاى 4 شنبه هر هفته دستور و ساعت تشکیل جلسات هفته را بیان مى‏کند.
منشى- آقاى امینى بفرمایید.
ابراهیم امینى- عرض کنم که این ظاهراً 7 تا 15 را مى‏گوید من فکر نمى‏کنم که این قدر ضرورت داشته باشد که جلسات‏مان این‏جورى باشد که همیشه بعد از ظهرها جلسه عمومى داشته باشیم و پیش از ظهرها هم جلسه کمیسیون‏ها به طور منظم باشد من تردید دارم که ما این قدر نیاز داشته باشیم به علاوه با توجه به این‏که آقایان به هر حال شاغلند پیش از ظهرها اکثراً یا در مجلس کار مى‏کنند یا در نهادهاى دیگر کار مى‏کنند و این‏که حتماً مقید باشند هم پیش از ظهر جلسه کمیسیون را شرکت کنند و بعد از ظهر هم آن را یک مقدارى ... این تحمیلى است که خیلى هم ضرورت به نظر من ندارد من پیشنهاد مى‏کنم که اگر صلاح بدانید این‏جور باشد که: «جلسات کمیسیون و جلسات عمومى کلًا بعد از ظهرها باشد» از همان ساعت 4 تا هر مقدارى که خواستید 3 یا 4 ساعت یا هر چقدر ... هفته‏اى 3 روز و هر روز سه ساعت جلسه کمیسیون‏ها باشد و هفته‏اى سه روز هم جلسه عمومى باشد و خیال مى‏کنم که کافى باشد اگر یک وقت در نهایت دیدیم کم آمد و نرسید آن وقت در آخر زیادترش مى‏کنیم.
منشى- آقاى عمید بفرمایید.
نایب رئیس (هاشمى)- آقاى خامنه‏اى! اگر اجازه بفرمایید ما این‏جورى بکنیم هر پیشنهادى که مطرح مى‏شود اول تکلیف آن را روشن کنیم بعد عبور کنیم بهتر است الان آقاى امینى پیشنهاد جدیدى دادند آقاى عمید هم نمى‏دانیم پیشنهاد جدید مى‏دهند یا نه؟
عمید زنجانى- من پیشنهاد دارم.
Majlis:2 Volume:1 Sessions:1-14 Page:70
نایب رئیس (هاشمى رفسنجانى)- پس بهتر این است هر پیشنهادى که از طرف آقایان داده مى‏شود، اول تکلیف آن را معلوم بکنیم و بعد به پیشنهاد دیگر بپردازیم.
نایب رئیس (خامنه‏اى)- بلى آقایان هر چه که بحث بشود حرف خواهند داشت براى گفتن، همین نظر آقاى هاشمى را عمل کنیم به نظر من نظر خوبى است پس اول اجازه بفرمایید تکلیف پیشنهاد آقاى بیات را معلوم بکنیم.
ایشان مى‏گویند که «بین ساعت 7 تا 15 همه روزها به استثناى جمعه» این عبارت حذف بشود «و از روزهاى 4 شنبه به بعد هم تبصره بشود» آقایانى که با حذف این عبارت موافق‏اند دستشان را بلند کنند (اکثر دستشان را بلند کردند) تصویب شد این بین ساعت 7 تا 8 حذف شد یعنى عبارت «همه روزهاى هفته به استثناء جمعه‏ها» همه اینها حذف شد.
هاشمى رفسنجانى- نه، همه روزها نیست بین ساعتین بود ...
سید على خامنه‏اى- خیر، من عبارت را خواندم آقاى بیات! جناب‏عالى! «همه روزهاى هفته به استثناء جمعه‏ها» را نگفتید؟
اسدالله بیات- خیر «همه روزهاى هفته به استثناء جمعه‏ها» جزو پیشنهاد من نبود پیشنهاد من این بود: «جلسات کمیسیون حداقل سه ساعت».
نایب رئیس (خامنه‏اى)- خیلى خوب، پس آن قسمت همه روزهاى هفته جزو پیشنهاد شما نبود حالا آقایانى که موافق‏اند به شکل تبصره در بیاید، دستشان را بلند کنند (عده کمى دستشان را بلند کردند) تصویب نشد.
ابراهیم امینى- پیشنهاد من این است که: «جلسات کمیسیون‏ها هر روز نباشد».
نایب رئیس (خامنه‏اى)- نظر آقاى امینى این است که هر روز نباشد جلسات کمیسیون‏ها آقاى امینى بفرمایید.
ابراهیم امینى- پیشنهاد من این است که جلسات کمیسیون هفته‏اى سه روز بعد از ظهرها باشد حالا 4 ساعت یا سه ساعت، هفته‏اى سه روز هم جلسه عمومى باشد یعنى پیش از ظهرها براى آقایان خالى باشد.
نایب رئیس (خامنه‏اى)- جلسه عمومى را فعلا بحث نمى‏کنیم فقط بحث‏مان الان روى کمیسیون‏هاست قصل جلسه عمومى بعد خواهد آمد.
امینى- جلسه کمیسیون‏ها سه روز باشد چون به هم مربوط است در آن جمع مى‏آید یعنى در هفته سه روز جلسات کمیسیون‏ها باشد.
نایب رئیس (خامنه‏اى)- آقاى یزدى (مخالف).
محمد یزدى- پیشنهاد جناب آقاى امینى این است که در هفته بعد از ظهرها سه روز کمیسیون باشد و سه روز جلسه علنى.
اولًا که معمولًا جلسات علنى نمى‏تواند تشکیل بشود تا وقتى که محصول کار کمیسیون‏ها به جلسات علنى بیاید.
از طرفى هم وقت کم هست از این جهت ما فکر مى‏کنیم که باید کمیسیون‏ها هر روز کار خودشان را انجام بدهند اگر هم زودتر کارشان تمام شد مى‏توانند آن اعضاء به سایر کمیسیون‏ها ملحق بشوند که بیشتر بتوانند در بحث‏ها شرکت داشته باشند و هر روز هم باشد منتها وقت‏
Majlis:2 Volume:1 Sessions:1-14 Page:71
همان‏طور که به نتیجه رسیدیم با توافق کار بکنند جلسات علنى هم وقتش بیشتر هست که بعداً به فصل آن مى‏رسیم بعد از ظهرها و ساعات معین ثابت باید باشد که هر وقت جلسات علنى بود خود به خود کمیسیون‏ها در آن موقع نمى‏توانند تشکیل بدهند به این نتیجه مى‏رسیم که بنده هم بتوانم در کمیسیون شرکت کنم با توافقى که با سایر اعضاء کردم و جلسه علنى هم به شکل ثابت وظیفه داشته باشم شرکت کنم که از وقت استفاده شده باشد به عبارت دیگر مانعى نداشته باشد که چند ساعت در کمیسیون کار کرده باشم چند ساعت هم در جلسه علنى شرکت کرده باشم.
نایب رئیس (خامنه‏اى)- آقاى هاشمى بفرمایید.
نایب رئیس (هاشمى)- این اطلاقش مى‏گیرد آن روزهایى که جلسه عمومى هم داشته باشیم معنایش این است که آن روز باید 7- 6 ساعت آقایان باشند پس مى‏گوییم روزهایى که جلسه عمومى نداریم ما بیش از سه روز نمى‏توانیم اگر پیشنهاد این باشد که اگر آقاى امینى مى‏گویند پیشنهادشان را این‏جور قید بکنند روزهایى که جلسه عمومى نیست ...
مؤمن- پیشنهاد تکمیلى این است که یک روز در میان باشد.
نایب رئیس (هاشمى رفسنجانى)- حالا هر چه شد، ممکن است ما جلسه عمومى اگر نداشته باشیم این‏جور اجبار بکنیم هر روز 7- 6 ساعت کار بکنیم ظاهراً نرسیم این تکلیفى است که عمل نمى‏شود.
نایب رئیس (خامنه‏اى)- حالا به هر حال سه بار در هفته کمیسیون‏ها را یا سه روز در هفته کمیسیون‏ها رأى مى‏گیریم.
نایب رئیس (هاشمى)- حداقل سه روز.
نایب رئیس (خامنه‏اى)- موافق باشید که ما کلمه حداقل را بگذاریم حداقل سه روز در هفته ...
امینى- قبل از ظهرش پس نباشد.
محمد یزدى- ساعت قرار شد با توافق باشد آن دیگر با توافق افراد است.
نایب رئیس (هاشمى رفسنجانى)- آن دیگر رأى آورد با توافق افراد باشد و دیگر نمى‏شود جا به جا کرد.
نایب رئیس (خامنه‏اى)- آقاى امینى پیشنهاد شما را با کلمه حداقل تکمیل مى‏کنیم شاید رأى بیشترى بیاورد عیبى ندارد؟ (امینى- خیر) آقایانى که موافق هستند به جاى «همه روزهاى هفته به استثناى جمعه‏ها» گذاشته بشود «حداقل هفته‏اى سه روز» دستشان را بلند کنند (اکثر دستشان را بلند کردند) تصویب شد.
منشى (محمد یزدى)- آقاى عمید پیشنهادتان را مطرح بفرمایید.
عباسعلى عمید زنجانى- من پیشنهادم در مورد کمیسیون‏ها و جلسه مشترک یک روز در میان است یعنى مکمل پیشنهاد جناب آقاى امینى مى‏شود که رأى آورد یعنى چون جلسات عمومى فعلًا کار عمده‏اى ندارد و باید کمیسیون‏ها پیشرفتى داشته باشند تا براى جلسه علنى در ابتدا تا زمانى که توافق بعدى حاصل بشود یک روز کمیسیون یک روز جلسه مشترک. و پیشنهاد دوم هم این است که به جاى روزهاى 4 شنبه هر هفته روزهاى شنبه هر
Majlis:2 Volume:1 Sessions:1-14 Page:72
هفته ... (نایب رئیس (خامنه‏اى)- بگذارید بحث این را تمام کنیم) چون دستور جلسه که اعلام مى‏شود شنبه‏ها اعلام مى‏شود.
نایب رئیس (خامنه‏اى)- خوب اجازه بدهید اول تکلیف پیشنهاد اولتان را معلوم بکنیم آقاى هاشمى بفرمایید.
نایب رئیس (هاشمى)- این‏که ایشان مى‏فرمایند یک روز در میان این دیگر قید بى‏خودى است که بزنیم آقایان اگر توانستند توافق کنند یک روز در میان باشد خواستند همان روز که مى‏آیند جلسه علنى شبش یا پیش از ظهرش، چرا آقایان را محدود کنیم قید یک روز در میان قید مزاحمى است 4 شنبه‏ها که ایشان مى‏گویند حالا شنبه باشد یا چهارشنبه روزش حالا خیلى مهم نیست.
نایب رئیس (خامنه‏اى)- خوب حالا یک روز در میان را که آقاى عمید پیشنهاد کرده‏اند به رأى مى‏گذاریم کسانى که موافق‏اند دستشان را بلند کنند (عده کمى دستشان را بلند کردند) تصویب نشد پیشنهاد بعدى مطرح بشود.
منشى- آقاى هاشمیان بفرمایید.
حسین هاشمیان- پیشنهاد من این است که این «به استثناى جمعه‏ها» «به استثناى تعطیلات رسمى» باشد.
نایب رئیس (خامنه‏اى)- در هفته سه روز به استثناى جمعه‏ها که حذف شد هفته‏اى سه روز. خوب پیشنهادى بعدى.
منشى- ى ک پیشنهاد هم جناب آقاى امینى دارند در همین مسأله است بفرمایید.
ابراهیم امینى- ى ک پیشنهادى دیگر من دارم که اصولًا ما جلسه عمومى‏مان همان‏طور که آقاى یزدى فرمودند الان آن قدر کار ندارد، یکى دو جلسه توجیهى داریم بعد جلسه عمومى را بعد از ظهرها تعطیل مى‏کنیم و کمیسیون‏ها مى‏تواند که در آن وقت باقى بشود آن وقت کمیسیون‏ها اگر این‏جور شد بیشتر از سه روز هم مى‏تواند باشد اگر که جلسه عمومى تعطیل باشد این‏که فرمودند وقت هم کم است واقعاً هم همین جورى است کمیسیون‏ها همه هفته را فعالیت مى‏کنند چون حداقل گفتیم سه جلسه و خوراک براى جلسه عمومى تهیه مى‏کند وکار هم زودتر پیشرفت مى‏کند.
نایب رئیس (خامنه‏اى)- این احتیاج به رأى‏گیرى ندارد (هاشمى- ما حداقل سه روز در هفته گفتیم) و هنوز به فصل جلسات عمومى که نرسیده‏ایم در جاى خودش راجع به آن هم بحث مى‏شود حالا توجه کنید چند تا پیشنهاد دیگر هم داده‏اند یکى تبدیل چهارشنبه به شنبه بود ...
محمد یزدى- من مخالفم.
نایب رئیس (خامنه‏اى)- بفرمایید.
محمد یزدى- من مخالف هستم علت این مخالفت این است که چهارشنبه به این جهت گفته شده است که جمعه فاصله است در روز تعطیلى دستور جلسه خوانده مى‏شود و بعد هم آن چیزى که مى‏بایست مطالعه بشود مطالعه مى‏شود و روز شنبه که جلسه هست با اطلاع بیشتر هست ولى اگر روز شنبه دستور داده بشود که در فاصله کمى آدم مى‏تواند آن نکته‏اى را
Majlis:2 Volume:1 Sessions:1-14 Page:73
که باید مطالعه کند، مطالعه کند. از این جهت گفته شده آخر روز 4 شنبه که از تعطیلى استفاده بشود جناب آقاى مؤمن بفرمایید.
مؤمن- من عرضم این است که قبل از این‏که کمیسیون‏ها را به جلسه عمومى بدهند اینجا یک تبصره‏اى به ماده اضافه بشود این‏که گفتیم «حداقل سه روز در هفته» تا موقعى که کار جلسه عمومى شروع نشده «5 یا 6 روز در هفته» باشد که سریع‏تر کار انجام بشود بعداً که کار جلسات عمومى شروع شد، سه روز باشد.
نایب رئیس (خامنه‏اى)- اولًا که باید آن پیشنهاد قبلى را به رأى مى‏گذاشتیم بعد پیشنهاد جدیدى مى‏فرمودید ثانیاً خوب این‏که محلش گذشت تصویب شده (مؤمن- به عنوان تبصره بنده عرض مى‏کنم که این موردش استثنا باشدیعنى پیشنهاد تبصره دارم) خوب پیشنهاد تبدیل چهارشنبه به شنبه را که آقاى عمید فرمودند من آن را به رأى مى‏گذارم آقایانى که موافق‏اند دستشان را بلند کنند (رأى نیاورد) در این ماده ظاهراً پیشنهاد بحث نشده‏اى وجود ندارد آن‏چه که محصول ماده شد ...
حسین هاشمیان- من پیشنهادم این است که انتشار گزارش کمیسیون‏ها از روز چهارشنبه به پنجشنبه موکول بشود.
منشى (دکتر حبیبى)- عرض مى‏شود که چهارشنبه گزارش کمیسیون‏ها داده مى‏شود و هیأت رئیسه 5 شنبه صبح آنها را بایستى منتشر بکند بنابراین اگر بگوییم پنجشنبه، هیأت رئیسه موفق نخواهد شد که گزارش‏ها را منتشر بکند به این ترتیب که هست روز چهارشنبه آخر وقت کمیسیون‏ها دستور جلساتش را مى‏دهند پنج شنبه صبح هم هیأت رئیسه آن را مى‏بیند طبع و توزیع مى‏کند روز جمعه هم آقایان مطالعه مى‏کنند که ان شاء الله آماده بشود.
نایب رئیس (خامنه‏اى)- آقاى هاشمیان منصرف شدید یا رأى بگیرم؟
هاشمیان- منصرفم.
نایب رئیس (خامنه‏اى)- ماده 9 چون دیگر بحثى نیست تصویب شد حالا اجازه بدهید من یک بار بخوانم ماده را آن‏چه را که محصول این بحث‏ها شد متن ماده 9 این‏جورى است: «جلسات کمیسیون حداقل سه ساعت در روز و حداقل سه روز در هفته تشکیل مى‏شود ساعات کار هر کمیسیون با توافق اعضاى آن معین مى‏شود روزهاى چهارشنبه هر هفته دستور و ساعات تشکیل جلسه هفته بعد به اطلاع هیأت رئیسه مى‏رسد هیأت رئیسه دستور جلسه هر کمیسیون را در ساعات اولیه پنجشنبه هر هفته به اطلاع کمیسیون‏هاى دیگر مى‏رساند.» ماده بعدى را بخوانید.
 (به شرح زیر خوانده شد)
مبحث دوم- تشکیل و نحوه اداره جلسات عمومى.
ماده 9-
1- جلسات غیر علنى است و با قرائت آیاتى از قرآن کریم آغاز مى‏شود.
منشى (یزدى)- آقاى بیات پیشنهادتان را مطرح بفرمایید.
اسدالله بیات- پیشنهاد حذف این ماده را دارم البته این حذف این ماده که شاید آن ذیلش را ما بتوانیم بیاوریم اما صدر ماده هیچ نیازى نیست براى این‏که جلسات علنى غیر علنى‏
Majlis:2 Volume:1 Sessions:1-14 Page:74
در قانون اساسى مربوط به جلسات شوراى اسلامى است و در اینجا شما مطرح مى‏کنید جلسات علنى یا غیر علنى آینده یک تبصره باید بیاوریدکه خوب بعد اگر مجمع مثلًا تدوین قانون اساسى دو سوم‏شان (دو سوم) تصویب کردند توزیع بشود در اختیار دیگران گذاشته بشود پخش بشود و اینها ... به نظر من در اینجا هیچ نیازى به این مسأله نداریم و گفتنش هم لازم نیست عبارتى که در ماده 9 پیشنهاد دارم این است: «جلسات علنى با قرائت آیاتى از قرآن کریم آغاز مى‏شود» اما علنى بودن، نبودن، بنده معتقدم که الان در اینجا ما نیازى به این قضیه نداریم و لازم هم نیست باشد.
ى زدى- منظورتان جلسات رسمى است نه علنى؟
بیات- بله، من معتقدم رسمى نه علنى و غیر علنى.
هاشمى رفسنجانى- پس علنى ندارید دیگر.
ى زدى- پس رسمى باید باشد.
بیات- بله آقا چون کلمه غیر علنى داریم مى‏گوییم ...
ى زدى- الان عبارت شما این بود که: «جلسات علنى». آقاى حبیبى بفرمایید.
نجفقلى حبیبى- بسم الله الرحمن الرحیم. این مسأله‏اى را که جناب آقاى بیات فرمودند یک کمى در ذهن من ابهام وجود دارد یعنى به هر حال بحث درباره مسائل مربوط به قانون اساسى است و این مذاکرات جلسه هیچ‏گونه به حساب در معرض افکار عمومى قرار نگیرد نمى‏دانم واقعاً چقدر این مطلب خوشایند خواهد بود؟ یا لااقل یک تماشاچى از متخصصین اهل فن اجازه بدهید که بیایند یا به یک گونه‏اى این مطالب جلسات در معرض افکار عمومى قرار بگیرد این‏که هیچ‏گونه فعلًا منتشر نشود تا بماند در زمان خودش این شاید یک کمى مطلوب نباشد که من پیشنهادم این بود که به یک نحوى انعکاس مطالب بحث‏ها یا خود بحث‏ها دقیقاً سریع‏تر در معرض افکار عمومى باشد.
سید على خامنه‏اى- این تأیید حرف آقاى بیات بود آقاى یزدى نظرى دارید؟
محمد یزدى- عرض شود که آقاى بیات مى‏فرمایند جلسات رسمى، جلسات رسمى اعم است از علنى و غیر علنى، آقاى حبیبى مى‏فرمایند جلسات علنى باشد یعنى مقید به این‏که مذاکرات منتشر بشود ما معتقد نبودیم به این‏که پیشنهادمان البته این است و معتقد به این نبودیم که مذاکرات منتشر بشود مگر در مواقع استثنایى، دلیلش هم این است در این سرى بحث‏ها به خصوص در بحث رهبرى احیاناً مسائلى خواهید داشت که از تریبون عمومى بحثش و گفتنش و بعضى جهات به نظر مى‏رسد که (تصورمان این بوده) به نظر مى‏رسد که شاید مناسب نباشد یعنى ممکن باشد مخالفین بتوانند از آن استفاده بکنند لذا اصل را بر غیر علنى گذاشته‏ایم مگر در مواردى که جلسه یا هیأت رئیسه یا کل موافق باشند بر این‏که منتشر بشود و در جلسات غیر علنى هم خلاصه‏هایى یا خبر خلاصه آن منتشر بشود.
نایب رئیس (خامنه‏اى)- خوب بنابراین سه شکل است: دو تا پیشنهاد ما داریم یک پیشنهاد، پیشنهاد آقاى بیات است ببینید راجع به پیشنهادات این‏جورى صحبت بشود پس راجع به پیشنهاد آقاى بیات اگر کسى حرف دارد که ایشان پیشنهادشان این است که «عدم تقید به علنى و غیر علنى بودن» یا جلسات عمومى ...
Majlis:2 Volume:1 Sessions:1-14 Page:75
منشى (یزدى)- آقاى امینى بفرمایید به عنوان مخالف صحبت بکنید.
ابراهیم امینى- عرض کنم که بنده در عین حالى که معتقدم باید از نظر اهل فن و صاحب نظر در این موضوع استفاده کرد و نظرهاى دیگران را حتى به یک وسیله‏اى خواست ولى به نظرم روى هم رفته جلسه اگر غیر علنى باشد بهتر است براى این‏که خوب مسائلى ممکن است سؤال‏انگیز باشد و حرف در آن بیاید آزادى در بین اینها که گفته بشود نباشد و جلسات مادامى که نتیجه آن روشن نشده به بیرون سرایت نکند من ترجیح مى‏دهم هر کسى برود خوب چون ممکن است این‏جورى باشد وقتى غیر علنى باشد کسى هم از آقایان ولو خود اعضاء حق ندارد برود این طرف و آن طرف بگوید در جلسه خبرگان این‏جور مطرح شد فلانى این‏جور گفت آن آن جور گفت آن مخالف بود، آن موافق بود در واقع جلو این حرف گرفته مى‏شود اما اگر آزاد باشد خوب مى‏روند هر کسى مى‏گوید و ممکن است مشکلاتى ایجاد بشود آزادى که در جلسه باید باشد ممکن است سلب بشود به هر حال من مى‏گویم در عین حالى که استفاده از نظر دیگران مى‏کنیم غیر علنى را ترجیح مى‏دهم.
سید على خامنه‏اى- شما آقاى هاشمیان موافق پیشنهاد آقاى بیات هستید که مى‏خواهید صحبت بکنید؟ (هاشمیان- من یک پیشنهاد دیگرى دارم) موافق پیشنهاد آقاى بیات کى مى‏خواهد صحبت کند.
محمد یزدى- نوبت آقاى موسوى است.
نایب رئیس (خامنه‏اى)- آقاى امامى موافق پیشنهاد آقاى بیات است بفرمایید.
محمد یزدى- اجازه بفرمایید آقاى موسوى در همین زمینه مى‏خواهند صحبت بفرمایند و نوبت با ایشان است بفرمایید.
میرحسین موسوى- من اعتقاد دارم که جلسات علنى باید باشد و در جلساتى که مطالبى گفته مى‏شود که صلاح نیست به آن شکلى که گفته شده در رسانه‏ها منعکس بشود مى‏شود. هیأت رئیسه یک چند کلمه‏اى را این‏ور، آن‏ور بکند کنترل بکند مذاکرات ما که پخش مستقیم نیست اگر علنى نباشد دور و بر این مجلس صحبت‏هاى زیادى خواهد شد این‏جور نیست که مسائل به بیرون درز پیدا نکند منتها به صورت منحرف و به صورت متفاوت و مختلفى به بیرون درز خواهد کرد و دور و بر این جلسه جوى ساخته خواهد شد.
نکته دوم این است که بالاخره انعکاس درست مسائل به بیرون ممکن است در کنار خودش برعکس یک پیشنهادات خوبى را براى مجلس بیاورد یعنى افرادى تماس بگیرند مطالب خوبى را ارائه بکنند مسأله در دانشگاه‏ها و افکار عمومى برود ما مى‏خواهیم 2- 3 ماه دیگر به این قانون اساسى مردم رأى بدهند خوب در این 2- 3 ماه بهترین روش تبلیغ همین هست که مسائلى که در اینجا مطرح مى‏شود به افکار عمومى کشیده بشود یقیناً وقتى یک اصلى اینجا تصویب مى‏شود با روحیه‏اى که از مردم خودمان مى‏شناسیم مردم به آن قانع خواهند بود و مشکلى با مجلس نخواهند داشت که بگویند کى موافق بود و کى مخالف بود همه کشش پیدا خواهند کرد که از آن اصل دفاع بکنند به شرطى که مقدمه درستى را ما سامان داده باشیم که همان مقدمه درستش این است که کارهایى و بحث‏هایى که اینجا
Majlis:2 Volume:1 Sessions:1-14 Page:76
مى‏شود در معرض داورى عموم و همچنین کارشناسان کشورمان قرار بگیرد. والسلام.
ى زدى- آقاى امامى! شما در همین زمینه مى‏خواهید صحبت بفرمایید؟
نایب رئیس (خامنه‏اى)- جناب آقاى یزدى اجازه بفرمایید بنا شد که روى هر پیشنهاد، یک موافق و یک مخالف صحبت کنند بعد به رأى بگذاریم حالا روى پیشنهاد آقاى بیات، مخالف صحبت کردند حالا اگر کسى روى این پیشنهاد «عدم غیر علنى یا علنى» بودن را مى‏خواهید به عنوان موافق صحبت بکند، بکند اگر موافقى دارد صحبت بشود آقاى امامى جناب‏عالى موافقید؟
امامى کاشانى- بله موافقم.
نایب رئیس (خامنه‏اى)- خیلى خوب، پس آقاى امامى صحبت کنند.
امامى کاشانى- من مى‏خواهم عرض کنم که به صحبتى هم که آقایان فرمودند معلوم شد که غیر علنى یک عیبى دارد علنى هم یک عیب دارد هر دو معلوم شد عیب دارد غیر علنى عیب دارد براى این‏که خوب از اول مى‏گویند که اینجا مى‏خواهد به اصطلاح کارهایش را مخفى کند علنى اگر باشد خوب یک جاهایى واقعاً نمى‏خواهد باشد پس چه عیب دارد که ما بگوییم رسمى که دست خودمان باشد اگر هر جا خواستیم علنى مى‏کنیم هر جا خواستیم علنى نمى‏کنیم.
نایب رئیس (خامنه‏اى)- خوب یک موافق و یک مخالف صحبت کردند مى‏خواهیم رأى بگیریم.
ى زدى- در همین زمینه یک پیشنهاد مکتوب هست، پیشنهاد رسمى بودن ...
خامنه‏اى- ببینید «قید علنى بودن یا غیر علنى بودن» را برداریم جلسات حالا جلسات «رسمى» یا جلسات «عمومى» آن‏که ظاهراً شما مقید نیستید.
منشى (یزدى)- به این کیفیت مشابه پیشنهاد آقاى بیات آقاى عمید هم پیشنهاد دادند عبارت هر دو تقریباً یکى است اجازه بفرمایید پیشنهاد را بخوانم: «جلسات رسمى با قرائت آیاتى از قرآن کریم آغاز مى‏شود و علنى بودن آن با تشخیص هیأت رئیسه، 24 ساعت قبل اعلام مى‏شود».
نایب رئیس (خامنه‏اى)- ببینید این یک قیدى است که باید بعداً روى آن رأى‏گیرى کنیم توجه کنید ما مواد را داریم در حقیقت نکته نکته رأى مى‏گیریم بگذارید این مفهوم ماده را ما رأى‏گیرى بکنیم پس قید علنى و غیر علنى پیشنهاد این هست که نباشد حالا بعد این‏که با تشخیص کى باشد آن را بعد مشخص مى‏کنیم آقایانى که با این نظر موافق هستند دستشان را بلند کنند (اکثر دستشان را بلند کردند) تصویب شد.
ى زدى- پس رسمى مى‏شود.
نایب رئیس (هاشمى رفسنجانى)- خوب دیگر چیزى نیست رد شویم.
نایب رئیس (خامنه‏اى)- این «است» را باید برداریم آن وقت بعدش هم با قرائت آیاتى از کلام الله مجید هم که کسى بحث نداشت یک پیشنهاد فقط هست «تشخیص علنى بودن یا غیر علنى بودن با هیأت رئیسه» است آقاى یزدى این پیشنهاد کیست؟
ى زدى- پیشنهاد آقاى عمید است، آقاى عمید پیشنهادشان همین است که «و علنى بودن آن با تشخیص هیأت رئیسه 24 ساعت قبل اعلام مى‏شود».
Majlis:2 Volume:1 Sessions:1-14 Page:77
نایب رئیس (خامنه‏اى)- خوب این یک قید اضافه است. این را آقایان اگر موافق و مخالف دارد وقت بگیرند صحبت کنند آقاى هاشمیان بفرمایید.
حسین هاشمیان- علنى بودن و نبودن به چه دلیل و ملاکى خواهد بود آقاى موسوى گفتند اگر علنى نباشد ممکن است پیامدهایى داشته باشد خوب ما اینها را منتشر مى‏کنیم دیگر.
خامنه‏اى- آقا شما دارید جواب چى را مى‏دهید؟ این بحث که دیگر تمام شد.
هاشمیان- نه، الان عرض مى‏کنم.
نایب رئیس (خامنه‏اى)- حالا چه لزومى دارد چیزى که تصویب شده شما باز بخواهید آن را بحث بکنید.
حسین هاشمیان- نه این‏که مى‏فرمایند «24 ساعت قبلش» دنبال همان است توجه بفرمایید اصلًا ما دلیلى ندارد که اینجا جلسه علنى داشته باشیم براى این‏که ما مذاکرات را منتشر مى‏کنیم حالا چه کلًا ما علنى داشته باشیم چه هیأت رئیسه تصویب بکند جلسه علنى باشد منظور از علنى این است که به اطلاع مردم برسد به اطلاع مردم با انتشارات، با نشر مى‏رسد بنابراین هیچ ضرورتى ندارد علنى باشد چه هیأت رئیسه تصویب کند و چه غیر ...
نایب رئیس (خامنه‏اى)- پس با پیشنهاد مخالفید؟
هاشمیان- بله مخالفم.
نایب رئیس (خامنه‏اى)- ى ک نفر موافق با این پیشنهاد اگر هست بحث کند والا به رأى مى‏گذاریم.
میرحسین موسوى- من خودم پیشنهاد تکمیلى دارم.
سید على خامنه‏اى- تکمیلى است یعنى با آن پس موافقید.
سید هادى خامنه‏اى- اگر یک هفته بعد هم منتشر بشود، غیر علنى است.
ى زدى- البته این نکته را اجازه بفرمایید این نکته را که آقاى هاشمیان مقصود از علنى بودن این است که مستقیماً از رادیو پخش بشود و در روزنامه‏ها و جراید هم بیاید وقتى گفته مى‏شود غیر علنى یا علنى مقصود این است مقصود از علنى این است.
نایب رئیس (خامنه‏اى)- نه، علنى آنى که حالا اگر اصطلاحات مجلس را ملاک قرار بدهیم.
سید هادى خامنه‏اى- نه این‏جور نیست این اصطلاحات عرف است علنى مجلس را منظور است.
نایب رئیس (خامنه‏اى)- بلى، علنى مجلس به اصطلاح مجلس این است که از رادیو پخش بشود مستقیم پخش بشود یا در تلویزیون منعکس بشود مثل خبرگان اول مثلًا، وقتى قید نیاوردیم مى‏توانیم حد آن را مشخص کنیم چقدرش پخش بشود کجا پخش بشود یعنى در شکل کنونى دست باز است پیشنهاد آقاى عمید این است که هیأت رئیسه 24 ساعت قبل‏
Majlis:2 Volume:1 Sessions:1-14 Page:78
علنى بودن را اعلام بکنند آقایانى که با این پیشنهاد موافق‏اند دستشان را بلند کنند (تصویب نشد) ماده 10 را بفرمایید.
منشى (حسن ابراهیم حبیبى)- ماده 10 تاریخ تشکیل جلسات عمومى را هیأت رئیسه معین مى‏کند رئیس جلسه قبل از ختم هر جلسه روز و ساعت تشکیل جلسه بعد و دستور آن را اعلام مى‏نماید این نکات در صورت مشروح مذاکرات درج مى‏شود در موارد ضرورى با تشخیص هیأت رئیسه روز و ساعت تشکیل جلسه حداقل 12 ساعت قبل به اطلاع اعضاء مى‏رسد
منشى (یزدى)- آقاى بیات بفرمایید.
اسدالله بیات- این نکات در صورت مشروح مذاکرات تا آخر این شبیه مقاله است یعنى واقعاً آیین‏نامه نیست نیازى هم ما به این عبارت نداریم بنابراین چون بالا ما گفتیم که جلسات رسمى اصلًا معناى جلسات رسمى همین است که ضبط مى‏شود اینجا تصویر داریم نیاز هم به این قضیه نداریم بنابراین، این «نکات در صورت مشروح مذاکرات درج مى‏شود» حذف مى‏شود عبارت تا آخر در سر جاى خودش مى‏ماند.
نایب رئیس (خامنه‏اى)- خوب، کسى که با حذف نظر موافقى، مخالفى دارد؟
محمد یزدى- بنده مخالفم، با اجازه شما عرض کنم که چون ما از مفهوم علنى بودن این تصور را داریم که یعنى از رادیو پخش شدن یعنى در جراید منتشر شدن چون این را داریم، یعنى این‏که آیا باید ضبط بشود و در صورت جلسات بیاید یا نیاید یعنى تمام نقض و ابرام‏هایى که اینجا انجام مى‏گیرد در صورت جلسات بیاید این یک قید اضافى مى‏خواهد یعنى مکلف بودن اداره قوانین مجلس به این‏که همه مذاکرات را بیاورد یعنى اگر اینجا تصریح نشود هیچ وظیفه‏اى اداره قوانین ندارد که این کار را بکند و در آینده اگر بخواهیم بعضى از نکاتى را که در نقض و ابرام‏ها بوده به دست بیاورند خود به خود نخواهند آورد از این جهت ما با حذف این مخالفیم.
نایب رئیس (خامنه‏اى)- خیلى خوب، آقایانى که با حذف جمله این نکات در صورت مشروح مذاکرات درج مى‏شود موافق‏اند دستشان را بلند کنند (تصویب شد) نظر دیگرى نسبت به ماده 10 نیست؟ آقاى، آسید هادى خامنه‏اى بفرمایید.
ى زدى- آقاى خامنه‏اى بفرمایید.
سید هادى خامنه‏اى- پیشنهاد اصلاح عبارتى است فقط ماده 10 را جلسات عمومى تعبیر کردیم بالا جلسات رسمى است یک انسجام و هماهنگى میان تعبیر از جلسه عمومى مى‏باشد یا رسمى یا عمومى یا هر دو با هم، این را اصلاح بفرمایید.
نایب رئیس (خامنه‏اى)- به نظر مى‏رسد که عمومى درست است ما چون رسمى و غیر رسمى که نداریم همه جلساتمان رسمى است در بالا هم باید عمومى باشد جلسات عمومى با قرائت آیاتى از کلام الله مجید. ظاهراً این‏جور است دیگر.
اسدالله بیات- جلسه اصلًا همیشه جلسه عمومى است نیاز به این نیست.
هاشمى رفسنجانى- اصلًا جلسات که مى‏گوییم همین است غیر جلسات ...
سید على خامنه‏اى- در متن، تیتر هم نوشتیم تشکیل و نحوه اداره جلسات عمومى بنابراین جلسه رسمى است پس ماده 9 هم جلسات عمومى با قرائت آیاتى از قرآن کریم آغاز مى‏شود به این ترتیب.
Majlis:2 Volume:1 Sessions:1-14 Page:79
حسین هاشمیان- پس جلسات عمومى حذف بشود.
خامنه‏اى- ماده 9 را گذاشتیم، ماده 9 را رأى گرفتیم بحث سر ماده 10 است مثل این‏که آقاى نورى بحث دارند؟
ى زدى- آقاى نورى شما بحث دارید؟
عبدالله نورى- من یک جمله‏اى داشتم در مورد این نکاتى که فرمودید اصلًا جمله این بشود که از ابتداى جلسه تا پایان جلسه همه‏اش باید در صورت مذاکرات ثبت بشود.
نایب رئیس (خامنه‏اى)- عبارت پیشنهادى‏تان چیست؟
عبدالله نورى- مشروح مذاکرات جلسات عمومى از آغاز و ختم جلسه باید ضبط بشود
منشى (حبیبى)- این مطلب به طور کامل در ماده 29 آمده، آن پیشنهادى که جناب آقاى نورى دارند.
عبدالله نورى- اگر آنجا آمده، پس این نکات اینجا چه هست؟
نایب رئیس (خامنه‏اى)- خوب حذف آن‏که رأى نیاورد.
نایب رئیس (هاشمى رفسنجانى)- مهم نیست عبور کنیم.
نایب رئیس (خامنه‏اى)- بله، ماده 10 هم تصویب شده است چون کسى نظر دیگرى بیان نکرده ماده 11 را بخوانید.
منشى (حسن حبیبى)- ماده 11 جلسات عمومى همه روزه به استثناى جمعه‏ها در ساعت 16 تشکیل مى‏شود مدت هر جلسه 4 ساعت است که ممکن است یکسره و یا با فاصله تنفس باشد فاصله تنفس جزء مدت جلسه محسوب نمى‏شود در موارد ضرورى با تشخیص رئیس و تصویب جلسه وقت جلسه تمدید مى‏شود.
منشى (یزدى)- آقاى امینى بفرمایید.
امینى- همین‏طور که عرض کردم ما مقید کنیم که جلسات عمومى‏مان هر روز باشد با وجودى که حتى کمیسیون‏ها هنوز کار نکرده‏اند و خوراک تهیه نکرده‏اند این غیر از وقت گذراندن چیز دیگرى نیست همین‏طور که من جلوتر پیشنهاد کردم ما جلسات عمومى را مقیدش نکنیم وقتش حالا عیب ندارد بعد از ظهر باشد ولى مقید نکنیم که هفته‏اى چقدر باشد و چى باشد به هر مقدارى که هیأت رئیسه ضرورت دانست و لازم دانست اعلام مى‏کند ابتدائاً کمیسیون‏ها را فرصت بیشترى مى‏دهید مشغول کار مى‏شوند تحقیق مى‏شوند آماده مى‏کنند وقتى مطلب را به هیأت رئیسه دادند آن جلسه عمومى را تشکیل مى‏دهد و اعلام مى‏کند حالا یک جلسه، پنج جلسه و هر چه کارها تمام مى‏شود باز دوباره این‏جور، یعنى این قسمت آزاد باشد در اختیار هیأت رئیسه باشد که براى کمیسیون‏ها وقت خالى بشود این در یک قسمت و این چهار ساعت هم به نظر من واقعاً زیاد است یعنى سخت است و سه ساعت را من پیشنهاد مى‏کنم که کافى است، سه ساعت اگر مستمر کارکنند کافى است اگر چهار ساعت باشد یک استراحت هم وسطش مى‏آید آن استراحت وسط نیم ساعت وقت مى‏گیرد یعنى در واقع همان مى‏شود، همان سه ساعت مى‏شود سه ساعت مستمر ترجیح براى این کار داده شود.
نایب رئیس (خامنه‏اى)- پس پیشنهاد اول جناب‏عالى این بود که جلسات عمومى هفته‏اى چند بار باشدچه جورى باشد؟
Majlis:2 Volume:1 Sessions:1-14 Page:80
ابراهیم امینى- نظر من این است در اختیار هیأت رئیسه باشد یعنى به مقدار ضرورت اعلام بکنند یک هفته است که ممکن است هر روز اعلام بکنند ممکن است یک هفته هم اصلًا، ده روز هم بگویند که الان جلسه عمومى ضرورت ندارد کمیسیون‏ها کارشان را تعقیب بکنند به اختیار هیأت رئیسه باشد.
خامنه‏اى- خیلى خوب، این پیشنهاد اول آقاى امینى را به رأى بگذاریم ...
منشى (یزدى)- آقاى بیات و آقاى عمید هم پیشنهاد دارند اگر پیشنهادشان در همین بحث هست ...
نایب رئیس (هاشمى رفسنجانى)- ببینید اگر آقاى امینى هم پیشنهادشان را تطبیق بکنند این دیگر هیچى در این ماده نمى‏ماند اصلًا این ماده را حذف کنیم این ماده چه لزومى دارد اگر بنا بشود زمان تشکیل جلسات عمومى را در اختیار هیأت رئیسه بگذاریم و وقت هم نخواهیم تعیین بکنیم خوب یک روز ممکن است چهار ساعت باشد یک روز سه ساعت باشد، یک روز کمتر، بیشتر آن قیدى هم اینجا دارد هیأت رئیسه مى‏تواند تمدید بکند بنابراین این ماده را حذف بکنیم و اصلًا نداشته باشیم.
نایب رئیس (خامنه‏اى)- پیشنهاد حذف شما دارید.
هاشمى رفسنجانى- بلى اگر این‏طور باشد من پیشنهاد حذف ماده را دارم و اگر ایشان هم موافق‏اند دیگر چیزى از ماده نمى‏ماند، حذف بشود بهتر است.
محمد یزدى- من با حذف مخالف هستم.
نایب رئیس (خامنه‏اى)- جناب‏عالى مخالف هستید؟
محمد یزدى- بلى اگر پیشنهاد حذف مطرح است من مخالف حذف ماده هستم حالا من عرض کنم چون آقاى بیات و آقاى عمید هم نوبت دارند نمى‏دانم نظرشان پیشنهاد حذف است در این مورد بحث دارید؟
اسدالله بیات- من هم با حذف ماده مخالفم.
ى زدى- به هر حال حذف الان مطرح است با حذف من مخالف هستم آقاى بیات اگر مطلبى دارید بفرمایید.
بیات- من هم با حذف مخالفم مطلب من همین است.
ى زدى- خوب پس شما بفرمایید چون قبلًا نوبت گرفته‏اید.
اسدالله بیات- اولًا مدت هر جلسه که چهار ساعت جناب آقاى امینى مى‏فرمایند.
نایب رئیس (خامنه‏اى)- بحث سر آن نیست آن قسمت اول است فقط روى آن مسأله همه روزه اگر نظرى دارید بفرمایید.
اسدالله بیات- چشم، من معتقدم با توجه به اصلاحى که ما در ماده قبل کردیم اگر به آن اصلاحیه توجه بکنیم این ماده به طور طبیعى اصلاح خواهد شد و پیشنهاد حذف حاج آقا هاشمى هم دیگر به نظر من جا ندارد و خود ایشان هم این پیشنهاد را نفرمایند ما در آنجا گفتیم که جلسات کمیسیون هر هفته، هر روز سه ساعت و هر هفته سه روز و در آنجا بیان هم شد که این سه روز براى کمیسیون‏ها حتى جناب آقاى عمید پیشنهاد مى‏دادند یک روز در میان جلسه کمیسیون بشود باز آن روز بعد جلسه علنى بشود بنابراین به طور طبیعى ما در هر هفته‏
Majlis:2 Volume:1 Sessions:1-14 Page:81
سه جلسه عمومى وقت خواهیم داشت و سه جلسه براى کمیسیون‏ها و لازم هم هست در آیین‏نامه ما جلسات عمومى را بیاوریم اگر نیاوریم معنایش عبارت از این است که هیأت رئیسه ممکن است در اختیار خودشان مثلًا فرض بفرمایید که چون در آیین‏نامه‏هاى دیگر هم این‏طورى است آنجا کمیسیون‏ها را نمى‏آورند اصل جلسات علنى بودن چون اصل است و باید در آنجا بیاید چون اگر مصوبات کمیسیون‏ها در جلسات عمومى مطرح نشود مصوبه نیست قانون نیست ارزش قانونى هم ندارد بنابراین به نظر من اصل این ماده لازم است باشد منتها با توجه به اصلاحى که ما در آنجا داشتیم این اصلاح هم به طور طبیعى صورت مى‏گیرد یعنى به طور طبیعى در هر هفته ما سه جلسه عمومى وقت خواهیم داشت و سه جلسه هم براى کمیسیون‏ها و براى چهار ساعت هم یک کلمه حداکثر اضافه بشود اشکال حاج آقا امینى حل مى‏شود.
نایب رئیس (خامنه‏اى)- پیشنهاد حذف را به رأى مى‏گذاریم آقایانى که موافق‏اند این بخش از ماده البته این بخشى که مى‏گوید: «جلسات عمومى همه روزه به استثناى جمعه‏ها تشکیل مى‏شود» این بخش حذف بشود دستشان را بلند بکنند (تصویب شد) پس این قسمت از ماده حذف شد یعنى عبارت «جلسات عمومى همه روزه به استثناى جمعه‏ها در ساعت شانزده تشکیل مى‏شود» حذف شد.
عباسعلى عمید زنجانى- جناب آقاى خامنه‏اى! بقیه ماده هم حذف بشود.
نایب رئیس (خامنه‏اى)- نه بقیه آن لازم نیست حذف بشود این‏که «مدت هر جلسه چقدر باشد» این مى‏تواند قابل بحث باشد.
نایب رئیس (هاشمى رفسنجانى)- آن را هم ما گفتیم حذف بشود ما آن مدت هر جلسه را هم در اختیار هیأت رئیسه باشد، حذف بشود.
امینى- ى ک موضوعى مانده است هر وقت شد و هر وقت توانستند به توافق برسند جلسه را تشکیل بدهند.
ى زدى- ما مخالف با این پیشنهاد هستیم اگر اجازه بدهید توضیح بدهم.
نایب رئیس (خامنه‏اى)- اجازه بدهید صحبت بکنند بفرمایید.
محمد یزدى- ما شدیداً مخالف هستیم این‏که هر وقت شد هر وقت توانستند و هر کس، این یک کار جسارت نشود به نظر خود من هم مى‏گویند آخوندى است. کار آخوندى یعنى یک وقتى با توافق رسیدیم شد انجام بدهیم نشد انجام ندهیم، این کافى نیست، حتماً باید حالت ادارى داشته باشد حالت ادارى معنایش این است که بنده قبول کنم که موظف هستم از این ساعت تا این ساعت باشم یا حداقل موظف هستم در هفته 6 ساعت کار کنم در هفته 2 ساعت کار کنم وقتى موظف بودم و وقت مضبوط بود این موجب مى‏شود که کار منظم‏تر پیش برود حالا شما بفرمایید وقت زیاداست آن بحثى است بفرمایید مثلًا 6 ساعت زیاد است 3 ساعت زیاد است 4 ساعت چنین و چنان است، اما این‏که در اختیار باشد ما شدیداً مخالف هستیم و نتیجه این مى‏شود که اصلًا کار پیش نرود.
خامنه‏اى- در اختیار بودن هنوز ثابت تصویب نشده پیشنهادهاى دیگر این‏که ...
ى زدى- ایشان مى‏فرمایند که هر وقتى خودشان به توافق رسیدند یعنى بگوییم 3 ساعت‏
Majlis:2 Volume:1 Sessions:1-14 Page:82
نگوییم 4 ساعت بگوییم هر وقت، یک وقتى مى‏توانند 5 ساعت کار بکنند یک وقتى 2 ساعت کار بکنند.
نایب رئیس (خامنه‏اى)- آقایان توجه بفرمایند این پیشنهاد آقاى امینى که گفتند به اختیار هیأت رئیسه باشد، آن را ما به رأى نگذاشتیم و نظر جناب آقاى هاشمى در مورد پیشنهاد آقاى امینى این بود چون مرجع پیشنهاد ایشان به این است که ما وقت و اصلًا مقدار زمان را معین نکنیم پس حذف ماده، یعنى حذف آن قسمت از ماده این را ما به رأى گذاشتیم البته من فکر نمى‏کردم رأى بیاورد والا در مخالفت صحبت مى‏کردم پیشنهاد آقاى بیات هنوز مطرح است آقاى بیات پیشنهاد مى‏کنند که هفته‏اى سه روز جلسه عمومى باشد موافق و مخالف صحبت کنند.
هاشمى رفسنجانى- اجازه بدهید پیشنهاد من این بود که کل ماده حذف بشود نه قسمتى از ماده.
نایب رئیس (خامنه‏اى)- ببینید شما که حالا کل ماده را هم اگر گفته باشید باز در اینجا که من مى‏گویم فرقى نمى‏کند وانگهى من حالا این قسمت را به رأى گذاشتم آن کسانى که اعلام شد و رأى دادند آن‏چه که اعلام شد ملاک است.
هاشمى رفسنجانى- خیلى خوب بقیه آن را هم من مى‏گویم حذف بشود.
نایب رئیس (خامنه‏اى)- هنوز به بقیه آن نرسیده‏ایم بگذارید ما اصل این قسمت اولش را تمام بکنیم ببینیم اصلًا جلسات عمومى هیچ ضابطه‏اى قانونى دارد یا ندارد؟
آذرى قمى- آقاى خامنه‏اى! خشونت از این تیکه ماده خیلى مى‏ریزد.
نایب رئیس (خامنه‏اى)- کدام تیکه؟
آذرى قمى- از همین.
خامنه‏اى- هنوز ما به آنجا نرسیده‏ایم، بگذارید ما تعداد جلسات عمومى در هفته را مشخص بکنیم.
عمید زنجانى- آقاى خامنه‏اى! من یک تذکر کوچکى دارم.
نایب رئیس (خامنه‏اى)- تذکر را بفرمایید.
عمید زنجانى- لطف بفرمایید پیشنهادهایى که مى‏شود پیشنهاد جامعى ارائه مى‏شود پیشنهاد جامع مقدم باشد چون گاه مى‏شود یک پیشنهاد ناقصى داده مى‏شود وهمان رأى‏گیرى مى‏شود و پیشنهاد جامع اصلًا مطرح نمى‏شود بنابراین یک پیشنهادى است که اگر پیشنهاد جامعى هست مقدم باشد بر پیشنهادهاى دیگر.
منشى (یزدى)- قاعدتاً پیشنهادهاى کتبى این‏جور است اگر پیشنهادها کتبى باشد اینجا برسد آن‏که جامع است این کار را مى‏کنیم.
هاشمى رفسنجانى- آقاى خامنه‏اى! در این مورد، دو سه جمله‏اى عرض بکنم.
نایب رئیس (خامنه‏اى)- آقاى هاشمى بفرمایید.
هاشمى رفسنجانى- در مورد حرف آقاى عمید این در صورتى است که پیشنهادهاى کتبى اینجا باشد هیأت رئیسه بررسى کند و به منشى‏ها بگویند که جامع را انتخاب کنید شما همان جورى از آنجا که مى‏گویید این‏که جامع تشخیص نمى‏دهیم این در ذهن هر کسى هست.
Majlis:2 Volume:1 Sessions:1-14 Page:83
اما پیشنهاد آقاى خامنه‏اى این بود که کل ماده حذف بشود چون به این مضمون ماده نمى‏خواهد ما الان در مجلس هم وقت مجلسى که همیشه کار دارد ما این‏طور قیدى نداریم که هفته‏اى چند تا باشد یا نباشد اینها را هیأت رئیسه تعیین مى‏کند و به نمایندگان مى‏گوید هیچ وقت هم مشکلى تا به حال پیش نیامده. اینجا هم همین‏طور است ما اعلام مى‏کنیم هیأت رئیسه مى‏گوید که مثلا در این هفته سه جلسه داریم آقایان هم مى‏آیند این‏که ما الان قید کنیم سه روز باشد یا پنج روز باشد یا سه ساعت باشد یا 7 ساعت باشد این قیود چه لزومى دارد فقط البته ما یک قید داریم که جلسات مجلس از 4 ساعت بیشتر نباید باشد به خاطر این‏که نمایندگان را خسته مى‏کند اگر آن را مى‏خواهید اینجا بیاورید این فقط یک مضمونى این‏که حالا آقاى یزدى فرمودند من مى‏گویم که به کل ماده پیشنهاد حذف داده بودم که از شر این راحت بشویم این همه پیشنهادهاى بى‏خود ما سر یک چیزهایى داریم اینجا معطل مى‏شویم که کار به این عمده‏اى که ما الان افتادیم در این چیزها از این حرف‏ها هم خیلى مى‏شود بزنیم یعنى بهتر همیشه مى‏شود یک چیزى پیدا کرد یک آیین‏نامه براى دو ماه این همه وقت فرع از اصل زائد ما داریم رویش کار مى‏کنیم.
منشى (یزدى)- آقاى هاشمیان بفرمایید.
حسین هاشمیان- بنده عرضم این است که ما به طور کلى جلسات را حذف بکنیم یعنى به اختیار هیأت رئیسه بگذاریم این درست به نظر نمى‏آید من فرمایش آقاى یزدى را تأیید مى‏کنم هر روز هم بخواهیم بگذاریم مسلم ما مطلب نخواهیم داشت به اضافه این‏که از وقت کمیسیون‏ها باید بزنیم بیاییم توى جلسات، بنابراین ما هفته‏اى دو روزش کنیم و قید بکنیم که اگر نیاز بود به نظر هیأت رئیسه جلسات را به حسب نیاز اضافه بکنیم یعنى هفته‏اى دو روز حداقل باشد اگر مطلبى هم وجود نداشته باشد بحث‏هاى عمومى، سخنرانى قبل از دستور این‏طور مطالبى گفته بشود.
نایب رئیس (خامنه‏اى)- خیلى خوب، ببینید دوتا پیشنهاد است که ما اینها را باید رأى بگیریم، چون پیشنهاد آقاى هاشمى که حذف بود آن مقدارى که من تلقى کردم و به رأى گذاشتم او همان قسمت اول بود که مشخص مى‏کرد جلسات در هفته چه تعدادى خواهد بود یا به چه ترتیب خواهد بود آن‏که رأى نیاورد یعنى حذف آن قسمت رأى آورد که همه روزه باشد پیشنهاد آقاى بیات این است که هفته‏اى سه روز باشد موافقى بر این اگر مى‏خواهد صحبت بکند، صحبت کند آقاى یزدى شما مى‏خواهید صحبت کنید؟
ى زدى- خیر، من در این خصوص صحبتى ندارم.
نایب رئیس (خامنه‏اى)- موافق، فقط یک نفر موافق یا مخالف صحبت کند.
منشى (یزدى)- آقاى جنتى بفرمایید.
جنتى- آقا آن رأیى که گرفتید براى روزش شما رأى گرفتید یعنى دیگر درباره روز نباید صحبت کرد.
نایب رئیس (خامنه‏اى)- نه‏
جنتى- چرا، این‏که الان مورد نظر است مسأله ساعت است اگر شما بخواهید براى این باقیمانده رأى بگیرید باید این را رأى بگیرید که آیا لازم است ما براى جلسات ساعت معین‏
Majlis:2 Volume:1 Sessions:1-14 Page:84
بکنیم یا لازم نیست اما درباره روزش دیگر مسأله تمام شد.
نایب رئیس (خامنه‏اى)- ملاحظه کنید آقاى جنتى آن‏چه که من گفتم حذف بشود این بود گفتیم این عبارت: «جلسات عمومى همه روزه به استثناى جمعه‏ها در ساعت شانزده تشکیل مى‏شود» گفتیم این حذف بشود حذف این به معناى این نیست که ...
جنتى- در این مورد، پیشنهادى بود.
نایب رئیس (خامنه‏اى)- خوب اگر پیشنهادى وجود دارد آن پیشنهاد باز قابل بحث است.
امینى- پیشنهاد اصلاحى بود.
نایب رئیس (هاشمى رفسنجانى)- پیشنهاد اصلاحى که ما ندادیم.
نایب رئیس (خامنه‏اى)- پیشنهاد اصلاحى هم بود چون چند تا پیشنهاد بود.
هاشمى رفسنجانى- آن‏که حذف شد دیگر پیشنهاد اصلاحى نیست.
نایب رئیس (خامنه‏اى)- اگر چنان‏چه موضوع به کلى حذف مى‏شد بلى اما این‏که فکر نمى‏کنم معناى حذف همه موضوع باشد من نمى‏دانم، یعنى تصور مى‏کنم که خود من که به رأى مى‏گذاشتم فکر مى‏کردم که کسانى که با حذف این عبارت موافق‏اند رأى خواهند داد یک عده‏اى رأى دادند این عبارت نیست حالا آیا تکلیف جلسات، تعداد جلسات در هفته دیگر معلوم شد واقعاً از این ...
رئیس (مشکینى)- براى حذف این ماده آقاى هاشمى مى‏خواهند صحبت بکنند.
هاشمى رفسنجانى- هیأت رئیسه معلوم مى‏کند.
نایب رئیس (خامنه‏اى)- آخر هیأت رئیسه از کجا، کى این را ...
هاشمى رفسنجانى- اگر مسکوت بگذاریم معنایش این است.
نایب رئیس (خامنه‏اى)- باید همین را به رأى بگذاریم.
نایب رئیس (هاشمى رفسنجانى)- خیلى خوب، پیشنهاد من که حذف کل ماده بود چرا آن را به رأى نمى‏گذارید.
نایب رئیس (خامنه‏اى)- خوب حالا اگر لازم باشد رأى مى‏گیریم اما بقیه ماده هم مربوط به ساعات است آقاى هاشمى.
نایب رئیس (هاشمى رفسنجانى)- خوب لازم است من مى‏گویم به کل ماده ...
نایب رئیس (خامنه‏اى)- ما باید این پیشنهاد آقایان را به رأى بگذاریم من مى‏گویم که پیشنهاد آقاى بیات که هفته‏اى سه روز است و پیشنهاد آقاى هاشمیان که هفته‏اى دو روز است این به رأى گذاشته بشود اگر رأى نیاورد آن وقت نتیجه معلوم مى‏شود.
نایب رئیس (هاشمى رفسنجانى)- به رأى بگذارید.
حسین هاشمیان- حذف کل بر سایر پیشنهادها مقدم است.
منشى (یزدى)- البته این براساس آیین‏نامه مجلس مقدم است البته الان آیین‏نامه نداریم که ...
نایب رئیس (خامنه‏اى)- هر کدام آسان‏تر باشد ما را زودتر به نتیجه برساند بگذارید من نظر آقاى بیات را به رأى بگذارم.
Majlis:2 Volume:1 Sessions:1-14 Page:85
آقایان یک پیشنهاد این است که ما در هفته‏اى سه روز جلسات عمومى را داشته باشیم (عمید زنجانى)- پس قید حداقل) بلى، قید حداقل آقایانى که با این نظر موافق‏اند دستشان را بلند کنند (تصویب نشد) یک پیشنهاد هم پیشنهاد آقاى هاشمیان است که هفته‏اى دو روز الزاماً ...
رئیس (مشکینى)- نظر آقاى هاشمى را که پیشنهاد حذف کل است و مقدم است آن را به رأى نگذاشتید یک قسمتى را به رأى گذاشتید که ایشان نظرشان آن نبود پس ابتدا حذف کل ماده را شما به رأى بگذارید.
نایب رئیس (خامنه‏اى)- ما حذف کل ماده را که به رأى گذاشتیم تکلیف جلسات چه مى‏شود؟
رئیس (مشکینى)- باید به رأى بگذارید هر چه مى‏شود بشود.
نایب رئیس (هاشمى رفسنجانى)- به اختیار هیأت رئیسه.
ى زدى- و بعد پیشنهاد مطرح است حذف کل را به رأى گذاشتیم رأى هم آورد بعد پیشنهاد مطرح است؟
هاشمى رفسنجانى- نه دیگر نیست، منظور این است که هیأت رئیسه باید اعلام کند.
ى زدى- وقت اصلًا نباشد، هیأت رئیسه اعلام بکند؟
هاشمى رفسنجانى- بله، هیأت رئیسه اعلام مى‏کند.
نایب رئیس (خامنه‏اى)- پس ببینید، پیشنهاد آقاى هاشمى را من حالا به رأى مى‏خواهم بگذارم این است که کلًا هیچ پیش‏بینى براى تعداد جلسات و ساعت جلسات از حالا نشود، پیشنهاد حذف به این معنا است آقایانى که رأى مى‏دهند توجه بکنند که به چه رأى مى‏دهند.
مشکینى- ى عنى به هیأت رئیسه محول مى‏شود.
نایب رئیس (خامنه‏اى)- ى عنى تعداد جلسات عمومى، مقدارى ساعاتش.
ى کى از آقایان- ما نسبت به حذف ماده رأى دادیم.
نایب رئیس (خامنه‏اى)- من حالا مى‏خواهم به رأى بگذارم (امینى- قسمت اول که تمام شد، حذف شد) حالا همه آن را داریم به رأى مى‏گذاریم آن قسمت اول هم به این ترتیب که دیگر پیشنهاد جدیدى را ما نمى‏پذیریم اگر حذف این ماده رأى آورد توجه کنید اگر حذف این ماده رأى آورد ما دیگر نسبت به تعداد جلسات عمومى در هفته یا مقدار ساعاتش دیگر پیشنهاد قبول نمى‏کنیم معنایش این است که همه آن به عهده هیأت رئیسه است پس آقایانى که با حذف ماده 11 از اول تا آخر موافق هستند دستشان را بلند کنند (عده کمى دست بلند کردند) تصویب نشدآن اول هم که رأى دادند آقایان توجه نداشتند که ...
نایب رئیس (هاشمى رفسنجانى)- حالا بگذارید بشماریم ما بیشتر مى‏بینیم آقایان دستشان را بلند بکنند (یازده نفرموافقت کردند)
نایب رئیس (خامنه‏اى)- حضار 23 نفرند بنابراین رأى نیاورد، پیشنهاد دو روز آقاى هاشمیان را مطرح مى‏کنیم توجه کنید.
Majlis:2 Volume:1 Sessions:1-14 Page:86
حداقل جلسات عمومى در هفته 2 روز خواهد بود آقایانى که موافق هستند دستشان را بلند کنند.
نایب رئیس (هاشمى رفسنجانى)- آقایان توجه کنید و رأى بدهید تا از بن‏بست در بیاییم (اکثر موافقت کردند).
خامنه‏اى- تصویب شد خوب پس قسمت اول ماده این شد که جلسات عمومى حداقل در هفته 2 روز تشکیل خواهد شد بحث ساعات را حالا مطرح کنیم یکى از آقایان 4 ساعت را پیشنهاد کرده‏اند که 3 ساعت باشد (هاشمیان- حداقل)
هاشمى رفسنجانى- «حداقل» شاید مطلب نداشتیم اصلًا این‏که چیزى نیست اصلًا شاید مطلب نبود.
خامنه‏اى- بله، ممکن است اصلًا مطلب نباشد سه ساعت بنشینیم به هم نگاه بکنیم؟
هاشمى رفسنجانى- همین‏طور اینجا بنشینیم؟ مى‏خواهید یک تکلیفى بگذارید.
منشى (یزدى)- در جلسات عمومى بحث زیاد داریم، بحث‏هایى هست که ...
هاشمى رفسنجانى- شاید نبود، خوب بیشتر مى‏تواند باشد 5 ساعت، 3 ساعت باشد.
عمید زنجانى- حداقل ایجاب مى‏کند که مطلب داشته باشیم.
منشى (یزدى)- اصلًا مطلب بیشتر هست.
نایب رئیس (هاشمى رفسنجانى)- اگر نباشد خوب شما گفتید حتماً 2 روز بیایید مطلب هم نداریم مى‏گویید چکار بکنیم؟ حالا هفته آینده چه کار خواهید کرد؟ اگر کمیسیون‏ها دارند کار مى‏کنند ما هم کار نداریم مى‏خواهید چه بکنیم؟
نایب رئیس (خامنه‏اى)- خوب آقایان ماشاء الله همه‏شان اهل بیان هستند.
هاشمى رفسنجانى- همین‏طور اجباراً بنشینیم اینجا حرف بزنیم؟
منشى (یزدى)- آقاى مؤمن شما بعد از تصویب این پیشنهاد پیشنهادتان را باز هم مطرح مى‏کنید؟
محمد مؤمن- مطرح بفرمایید.
منشى (یزدى)- بله پیشنهادى جناب آقاى مؤمن دارند که تشکیل جلسات عمومى (حالا حداقل 2 جلسه آن تصویب شد این اضافه شده) «تشکیل جلسات عمومى تابع داشتن گزارشى است که از کمیسیون‏ها رسیده باشد»
نایب رئیس (خامنه‏اى)- این‏که دیگر جا ندارد.
منشى (یزدى)- بعد از این‏که 2 جلسه تصویب شد
نایب رئیس (خامنه‏اى)- این بعد از تصویب آن دیگر محل ندارد، در مورد ساعت پیشنهادى دارند؟
منشى (یزدى)- خیر.
نایب رئیس (خامنه‏اى)- آقایان توجه بفرمایید، پیشنهاد این هست که مدت هر جلسه ...
ابراهیم امینى- جلسه عمومى، تعطیل و کمیسیون‏ها بیشتر تشکیل بشود.
خامنه‏اى- نه، اگر چنان‏چه گفتیم که هر هفته‏اى حداقل 2 بار تشکیل مى‏شود.
ابراهیم امینى- کمیسیون‏ها بیشتر کار بکنند.
Majlis:2 Volume:1 Sessions:1-14 Page:87
ى زدى- کار مقصودتان یعنى گزارش کمیسیون‏هاست؟ یا کار مقصودتان بحث‏هاى عمومى است که اشخاص بحث‏ها و نظرات عمومى دارند که قرارشد براى توجیه کمیسیون‏ها بحث بشود آن هم هست.
نایب رئیس (خامنه‏اى)- آقایان توجه کنید براى ساعت مى‏خواهم رأى بگیرم. پیشنهاد بود که مدت هر جلسه 3 ساعت باشد، حداقل مدت هر جلسه 3 ساعت باشد آقایانى که با این نظر موافق هستند دستشان را بلند بکنند (اکثر موافقت کردند) تصویب شد پس مدت هر جلسه حداقل 3 ساعت شد. خوب در مورد بقیه فکر مى‏کنم پیشنهادى نیامده که «ممکن است یکسره یا با فاصله تنفس باشد فاصله تنفس جزء مدت جلسه محسوب نمى‏شود و تمدید جلسه با نظر رئیس یا هیأت رئیسه» این را آقایان نظرى ندادند.
آذرى قمى- فاصله تنفس را حساب نکنید، سه ساعت یکسره حساب شود.
منشى (یزدى)- نتیجه این مى‏شود ما مخالفیم با حذف این جمله، نتیجه این مى‏شود که از 3 ساعت نیم ساعت را تنفس بدهیم یعنى 2 ساعت و نیم کار بکنیم بالاخره بفرمایید از اول 30/ 2 دقیقه کار بکنیم (یکى ازآقایان- یک ربع تنفس کافى است) بفرمایید یک ربع، یک ربع در عمل نیم ساعت است.
نایب رئیس (خامنه‏اى)- خوب، پس مخالف دارد، باید رأى بگیریم آقایانى که با حذف جمله «فاصله تنفس جزء مدت جلسه محسوب نمى‏شود» موافق هستند دست شان را بلند بکنند.
عمید زنجانى- ى عنى یکسره مى‏شود؟
منشى (یزدى)- خیر، یعنى تنفس جزء وقت هم مى‏تواند حساب بشود.
عمید- پس پیشنهاد را مشخصا مطرح کنید، به شرط یکسره بودن ما رأى مى‏دهیم.
نایب رئیس (خامنه‏اى)- آقاى عمید ببینید، بحث یکسره و اینها نیست اگر تنفسى واقع شد این مدت تنفس جزء جلسه محسوب نمى‏شود.
منشى (یزدى)- بحث این است تنفس جزء وقت هست یا نیست؟ پیشنهاد ما این است که تنفس جزء وقت نیست اگر 3 ساعت تصویب کردید تنفس جزء وقت نیست (اکثر با حذف عبارت مورد اشاره موافقت کردند).
نایب رئیس (خامنه‏اى)- تصویب شد.
نایب رئیس (هاشمى رفسنجانى)- رأى آورد یعنى جزء وقت است.
خامنه‏اى- ى عنى اول تا آخر جلسه 3 ساعت خواهد بود در مورد بقیه عبارات ماده دیگر نظرى نرسیده، ماده 11 تصویب شد ماده 12 را بخوانید.
 (به شرح زیر خوانده شد)
ماده 12- جلسات عمومى با حضور حداقل 18 نفر رسمیت مى‏یابد و تصمیمات باید به تصویب حداقل 12 نفر برسد.
تبصره- براى ادامه مذاکرات حضور حداقل 14 نفر ضرورى است.
منشى (یزدى)- آقاى عمید، آقاى هاشمیان، آقاى حبیبى و آقاى بیات درباره این ماده‏
Majlis:2 Volume:1 Sessions:1-14 Page:88
پیشنهادهایى دارند.
ى کى از آقایان- من یک سؤال دارم.
نایب رئیس (هاشمى رفسنجانى)- پیشنهاد کتبى مقدم است.
منشى (یزدى)- بله پیشنهاد کتبى جناب آقاى مؤمن این هست که «تصمیمات با تصویب اکثریت و حداقل 12 رأى معتبر است»
حسین هاشمیان- اگر هجده نفر باشد، 25 نفر باشد چى؟
محمد مؤمن- با اکثریت 25 نفر.
نایب رئیس (هاشمى رفسنجانى)- اکثریت مى‏خواهد دیگر.
نایب رئیس (خامنه‏اى)- عبارت را آقاى یزدى یک بار دیگر بخوانید.
منشى (یزدى)- عبارت جناب مؤمن این هست، تصمیمات با تصویب اکثریت و حداقل 12 رأى معتبر است.
هاشمى رفسنجانى- این پیشنهاد خوبى است.
محمد مؤمن- در هر حال با 12 رأى ولو 14 نفر باشند.
ى زدى- در 18 نفر نتیجه این مى‏شود خیلى از جاها 12 نفر نباشند، یعنى با کمتر از 12 نفر هم باید گاهى تصویب بشود.
نایب رئیس (خامنه‏اى)- نه دیگر نمى‏شود حداقل 12 نفر باشد.
منشى (یزدى)- با 18 نفر حداقل 12 نفر.
خامنه‏اى- این همان اکثریت است، ایشان اکثریت 25 نفر را حساب کرده‏اند.
هاشمى رفسنجانى- نه آن در موردى است که کمتر از 25 نفر باشیم.
خامنه‏اى- پیشنهاد ایشان یعنى حداقل آقاى هاشمى 12 نفر باشد بفرمایید توضیح بدهید.
محمد دانش‏زاده (مؤمن)- عرض کنم که این عبارتى که هست و تصمیمات باید به تصویب حداقل 12 نفر برسد یا ابهام دارد یا خوب درست نیست که از آن استفاده بشود که 12 نفر رأى که بود کافى است. ولى آن‏طورى که بنده پیشنهاد کردم تصمیمات با تصویب اکثریت و حداقل با 12 رأى. نتیجه آن این مى‏شود که اگر 25 نفر یا 24 نفر بودیم اکثریت 13 نفر باید حتماً رأى بدهند ولى اگر کمتر از این بودیم باید حتماً 12 تا رأى را داشته باشیم 20 نفر، 18 نفر، 19 نفر بودیم حتماً 12 تا رأى را داشته باشیم.
منشى (یزدى)- مخالف با این پیشنهاد کیست؟ (اظهارى نشد) آقایانى که اسامى‏شان را نوشته‏ایم اگر مخالف هستند صحبت بفرمایید وگرنه نیازى به بحث نیست. آقاى عمید بفرمایید.
عباسعلى عمید زنجانى- ملاحظه بفرمایید یا سیزده رأى قرار دادن تفاوت فقط یک رأى است اما در متانت رأى اثر زیادى مى‏گذارد که ما تمام مصوبات‏مان با اکثریت روى نصاب 25 نفر حساب مى‏شود اگر سیزده نفر باشد با 12 نفر یک نفر تفاوت است ولى در متانت رأى معلوم است کلیه مصوبات با اکثریت حد نصاب 25 نفر یعنى 13 نفر. تأثیر چندانى ندارد ولى متانت رأى را ...
Majlis:2 Volume:1 Sessions:1-14 Page:89
رئیس (مشکینى)- آقاى هاشمى من هم مخالفم.
نایب رئیس (هاشمى رفسنجانى)- آقایان ببینید این صورى دارد که با این تعبیر آقاى مؤمن اگر هم منظورشان اکثریت است یعنى اکثریت است یعنى اکثریت مطلق حضار است یعنى منظورشان این است دیگر؟ نه اکثریت اعضاء 25 نفر، منظورتان این است؟ (مؤمن- بله) پس اعتراض آقاى عمید هم دیگر وارد نیست اگر عبارتى که آقاى مؤمن پیشنهاد کردند این باشد «با اکثریت مطلق حضار» این ملاک تصویب است منتها یک جایى هست که حضار با 14 نفر یا 16 نفر جلسه رسمى شده آنجا مى‏خواهند با 8 تا رأى تصویب بکنیم یا با 9 تا رأى تصویب بکنیم؟ ایشان مى‏گویند این‏جور نباشد، حداقل باید 12 تا رأى را داشته باشد، منظورتان این است؟ این توضیح داده بشود که آقایان تصمیم بگیرند.
نایب رئیس (خامنه‏اى)- خود ماده هست که.
نایب رئیس (هاشمى رفسنجانى)- عبارتى که ایشان درست مى‏کنند باید این را برساند که اکثریت مطلق حضار را ما لازم داریم این اکثریت هم کمتر از 12 نفر نباید باشد این‏که آقاى عمید مى‏فرمایند که پس 13 تا بگویید که بالا برود، گاهى مى‏شود مثلًا با 15 نفر جلسه رسمى است رأى مى‏گیریم آن وقت یعنى دو نفر مخالف باید باشند از دو سوم هم بیشتر.
عمید زنجانى- از 18 نفر کمتر نمى‏شوند، این پیش‏بینى نشده است.
نایب رئیس (هاشمى رفسنجانى)- نه، 18 نفر رسمى مى‏شود خیلى خوب حالا 18 نفر، 18 نفر باشد و 13 نفر شما مى‏گویید یعنى از دو سوم هم بالاتر. یعنى رأى دو سوم بالاتر را شما اینجا قرار بدهید که هیچى هم تصویب نمى‏شود اگر 18 نفر باشیم نمى‏توانیم چیزى تصویب بکنیم، آخرین فرض این است که دو سوم مى‏شود دیگر. در دو سوم آقایان را 12 نفر گفتند که فکر مى‏کنم این عدد خوبى باشد از این هم بیشتر بگذاریم با مشکل برخورد مى‏کنیم.
منشى (یزدى)- پیشنهاد آقاى بیات که مکتوب هم هست همین هست منتها عبارت را به این صورت نوشته‏اند: «جلسات عمومى با حضور اکثریت مجموع اعضاء و تصمیم‏ها باید به تصویب حداقل دو سوم مجموع اعضاء برسد» این پیشنهاد آقاى بیات است.
نایب رئیس (خامنه‏اى)- ببینید، ماده 2 قسمت دارد، یکى این است که جلسات با چند نفر رسمیت پیدا مى‏کند که در پیشنهاد جناب آقاى مؤمن این قسمت نبود فکر مى‏کنم که این را اول بایستى تصمیم‏گیرى بکنیم، جناب آقاى بیات در این مورد مخالفند مى‏گویند که جلسات با حضور اکثریت اعضاء رسمى است.
منشى (یزدى)- چون اکثریت مجموع همان 18 نفر محاسبه شده است منتها ما به جاى کلمه اکثریت رقم آوردیم یعنى همیشه 18 تا اکثریت مجموع هست.
نایب رئیس (خامنه‏اى)- پس بگذارید ایشان از این قسمت اول نظرشان دفاع بکنند آقاى بیات شما استدلالى دارید بگویید.
اسدالله بیات- این ماده دو تا پیام دارد: پیام اول در رابطه با رسمیت جلسات است بنده هم معتقدم در رسمیت جلسات ما داعى نداریم، از همان شیوه مجلس استفاده بکنیم. چرا
Majlis:2 Volume:1 Sessions:1-14 Page:90
دو سوم براى رسمیت؟ این را من معتقدم در رسمیت ما نیازى بر بیشتر از اکثریت نداریم. یعنى عکس آن‏که در اینجا نوشته شده اساساً در رسمیت جلسه همان اکثریت کافى است اجازه بفرمایید من مى‏گویم در اینجا در رسمیت همان اکثریت کافى است اما آن‏چه که تعیین کننده است در سرنوشت، خود تصمیمات است در پیشنهاد شما این‏طور آمده است که از 25 نفر اگر 12 نفر رأى دادند، 13 نفر هم مخالف باشد مصوبه است معنایش دیگر این است یعنى نتیجه این پیشنهاد عبارت از این است اگر از مجموعه 25 نفر 12 نفر رأى دادند ولو در واقع 13 نفر هم مخالف است مصوبه است یعنى خیلى ...
نایب رئیس (خامنه‏اى)- خوب حالا بگذارید این قسمت اول نظر شما را رأى بگیریم.
بیات- من مى‏دانم، یعنى 12 نفر هم باشد کافى است.
مؤمن- نه، نظر من این نیست.
نایب رئیس (خامنه‏اى)- بحث بین الاثنینى نکنید.
رئیس (مشکینى)- آقا من یک تذکرى راجع به این موضوع دارم اگر ما نصف را حساب مى‏کنیم در 25 نفر نصف 5/ 12 مى‏شود، ما همیشه آن 25 نفر را حساب کنیم کمتر هم باشد اکثریت را نسبت به آن 25 حساب بکنیم و اگر نسبت به 25 اکثریت حساب کنیم باید همیشه یا 13 حساب کنیم بلکه 14 حساب کنیم براى این‏که نصف 25، 5/ 12 مى‏شود آن وقت نصف به علاوه یک معنایش این است که یک نفس مستقل بر نصف اضافه بشود نه نیمه نفس بر مستقل، بر نصف اضافه بشود پس نتیجه این هست که باید یک نفس مستقل بر 5/ 12 اضافه بشود پس قهراً 14 مى‏شود اگر 13 هم باشد یک نفس مستقل اضافه نشده است.
نایب رئیس (خامنه‏اى)- آقایان توجه بفرمایید در باب نصاب رسمیت یافتن مجلس پیشنهاد آقاى بیات این است که با اکثریت باشد.
منشى (یزدى)- من مخالفم تصویب بشود.
نایب رئیس (خامنه‏اى)- جناب‏عالى پس مخالفت‏تان را بفرمایید.
محمد یزدى- اکثریت معنایش این مى‏شود که با 12 یا 13 یا 14 مجلس بتواند کارش را شروع بکند، درست است که در جلسات مجلس شوراى اسلامى با اکثریت کار را شروع مى‏کنند و در رأى یک نصاب دیگرى را رعایت مى‏کنند اینجا اکثریت معنایش این مى‏شود عنایت کنید من مى‏خواهم عرض کنم این‏که اینجا گفته شده است 18 نفر، دو سوم به حساب آمده و علت دو سوم به حساب آمدن این است که بحث قانون اساسى است و بحث‏هاى پایه‏اى هست و حتى الامکان مى‏بایست کسانى که مى‏خواهند رأى بدهند در بحث حضور داشته باشند اگر ما بگوییم که در تشکیل جلسه با همان اکثریت شروع مى‏شود معمولًا با 12، 13 نفر بحث مى‏شود ادامه هم پیدا مى‏کند بین بحث هم گاهى افراد بروند، بیایند همین جور ادامه پیدا مى‏کند موقع رأى فقط مقید هستیم که یک رقم 12 نفره باشد نتیجه این مى‏شود که خیلى از افراد که رأى مى‏دهند اصلًا توى جریان بحث نباشند و این موجب ضعف بحث مى‏شود از این جهت من مخالف هستم.
نایب رئیس (خامنه‏اى)- خیلى خوب نظر آقاى بیات را به رأى مى‏گذاریم پس قسمت اول مثل این‏که با 18 نفر نظر مخالفى نیست؟
Majlis:2 Volume:1 Sessions:1-14 Page:91
نجفقلى حبیبى- من پیشنهادم این است که 20 نفر باشد یعنى چهار پنجم براى این‏که تصویب قانون اساسى است نباید ضعیفش بکنیم تصمیمات هم با 15 نفر موافق گرفته بشود.
هاشمى رفسنجانى- من مخالفم.
منشى (یزدى)- آقاى هاشمى مخالفند، آقاى موسوى موافق‏اند بفرمایید.
اکبرهاشمى رفسنجانى- این پیشنهاد آقاى دکتر حبیبى کار را اصلًا به قدرى دشوار مى‏کند که ما معمولًا نتوانیم جلسه تشکیل بدهیم، 20 نفر یعنى اگر 5 نفر نیامدند اصلًا جلسه تشکیل نمى‏شود، نمى‏توانیم بحث را شروع کنیم، نمى‏توانیم هیچ کار بکنیم آن‏که شما مى‏خواهید احتیاط کنید رقم رأى را بالا ببرید اگر مى‏خواهید کارى انجام بشود دو سوم رقم بالایى است آن‏که آقایان مى‏گفتند مثل مجلس، مجلس هم با دو سوم شروع مى‏شود، ادامه مذاکرات اینجا هم پیش‏بینى شده تا 14 نفر کافى است براى این‏که اگر یکى بلند مى‏شود بیرون مى‏رود فورى نگوییم جلسه دیگر نمى‏شود بحث بکنیم 18 نفر آمدیم 2 نفر بیرون رفت خوب رفتند بیرون بحث را ادامه مى‏دهیم بنابراین دو سوم که آقاى هاشمیان هم دو سوم مى‏گفتند همین 18 نفر که اینها گذاشتند رقم خوبى است آقاى بیات هم از پیشنهادشان منصرف شدند.
نجفقلى حبیبى- رأى بگیرید که 15 نفر باشد.
نایب رئیس (هاشمى رفسنجانى)- حالا آن رأى جداگانه است به رأى که مى‏رسیم بحث رأى را جدا مى‏کنیم.
منشى (یزدى)- آقاى موسوى بفرمایید.
سید محمد موسوى خوئینى‏ها- این 20 نفر یعنى در واقع چهار پنجم، خوب است و تفاوتش با مجلس شورا این است که آنجا قوانین عادى است تغییر قوانین عادى چیز مهم و مشکلى نیست اما قانون اساسى را ما راحت که هر 2- 3 سال یک بار یا هر 1 سال یک بار نمى‏توانیم تغییر بدهیم اهمیت قانون اساسى ایجاب مى‏کند که رسمیت با 20 نفر باشد اما ادامه مذاکرات لزوماً 20 نفر لازم نیست آقاى هاشمى خودشان توجه دارند که در مجلس شوراى اسلامى هم با 180 نفر شروع مى‏شود اما در حین مذاکرات گاهى 50 نفرشان بیرون هستند پس ادامه مذاکرات با 15 نفر، با 14 نفر اشکال ندارد اما جلسه که مى‏خواهد شروع بشود و رسمیت پیدا کند با 20 نفر. رأى‏گیرى که مى‏خواهد بشود باز باید 20 نفر باشد یعنى اهمیت قضیه ایجاب مى‏کند که حداقل در حین رأى‏گیرى 20 نفر در جلسه حضور داشته باشند و بعد البته بنده در این مورد نصاب رأى هم معتقدم سه پنجم یعنى همان 15 نفر باشد.
نایب رئیس (خامنه‏اى)- خوب نظر آقاى حبیبى را به رأى مى‏گذاریم ایشان پیشنهادشان این است که جلسات عمومى با حضور حداقل 20 نفر تشکیل بشود آقایانى که با این نظر موافق هستند دستشان را بلند بکنند (عده کمى دست بلند کردند) تصویب نشد. خوب پیشنهاد دیگرى در این مورد نیست بحث تصمیمات به تصویب چند نفر برسد اینجا بحث مفصلى شد ببینید این عبارتى که در خود این ...
حسین هاشمیان- دو سوم را رأى بگیرید.
Majlis:2 Volume:1 Sessions:1-14 Page:92
نایب رئیس (خامنه‏اى)- دو سوم چى را؟
حسین هاشمیان- با دو سوم رأى بگیرید همان 18 نفر ...
نایب رئیس (خامنه‏اى)- با دو سوم، دو سوم پیشنهاد بود؟ دو سوم 25 نفر چقدر مى‏شود؟
منشى (یزدى)- دو سوم مال متن هست اگر اعتراض دیگر رویش نباشد مصوب به حساب مى‏آید.
هاشمى رفسنجانى- این مال متن است.
خامنه‏اى- این‏که همان 18 نفر است دیگر، 18 نفر اگر نظرى دیگر نباشد همان مصوبه است.
عمید زنجانى- پیشنهاد ما این بود که على کلها 13 نفر باشند
نایب رئیس (خامنه‏اى)- حالا رأى هم ممکن است بگیریم.
منشى (یزدى)- قرار شد هر جا که اعتراض نباشد رأى گرفته به حساب بیاید.
نایب رئیس (خامنه‏اى)- بله، چون پیشنهادهایى که شد رد شد بنابراین اصل آن چیز آیین‏نامه پیشنهاد شده از طرف آقایان آن تصویب شد ببینید «تصمیمات باید به تصویب حداقل 12 نفر برسد» پیشنهاد اصلى این است آن‏چه که در بیان آقاى مؤمن من به نظرم رسید چیزى بیش از این نیست آن هم همین است، چون وقتى ما مى‏گوییم حداقل به تصویب 12 نفر این معنایش این نیست که اگر عده 25 نفر هم بود باز با 12 نفر مصوبه هست یا اگر 24 نفر هم بود باز با 12 نفر تصویب مى‏شود معناى این عبارت این نیست حداقل وقتى مى‏گوییم معنایش این است یعنى اگر جمع 25 نفر بودند خوب اکثریت 25 نفر هر چه هست خوب او تصویب مى‏شود اگر 24 نفر بودند اکثریت 24 نفر هر چه هست اما اگر 20 نفر بودند که اکثریت 11 نفر مى‏شود دیگر با مصوبه یا با 11 نفر تصویب نمى‏شود باید 12 نفر باشند معنى حداقل این است.
هاشمى رفسنجانى- خوب چرا این را صریح نمى‏گویید، چه اشکالى دارد؟
خامنه‏اى- خیلى خوب پس بنابراین آقاى مؤمن مى‏خواستند همان متن این جمله را بگویند البته صریح‏تر «تصمیمات با اکثریت و حداقل 12 نفر باشد» حالا آقایان یک پیشنهاد هست که با 13 نفر تصویب بشود.
نجفقلى حبیبى- من پیشنهاد داده بودم که سه پنجم یعنى 15 نفر.
نایب رئیس (خامنه‏اى)- خیلى خوب جزو پیشنهادهاست یک پیشنهاد 13 نفر است که جناب آقاى مشکینى هم مثل این‏که همین را فرمودند 14 نفر و 13 نفر ایشان فرمودند، 13 یا 14 مى‏فرمایید؟
رئیس (مشکینى)- من 14 نفر را پیشنهاد مى‏کنم.
نایب رئیس (خامنه‏اى)- خیلى خوب پس ببینید 14 نفر و 13 نفر و ...
عمید زنجانى- من پیشنهاد 13 نفر را به نفع پیشنهاد 14 نفر صرف نظر مى‏کنم.
نایب رئیس (خامنه‏اى)- خیلى خوب 14 نفر و 15 نفر دوتا نظر هست نظر جناب آقاى مشکینى این هست که با 14 نفر، اکثریت 14 نفر باشد.
Majlis:2 Volume:1 Sessions:1-14 Page:93
نایب رئیس (هاشمى رفسنجانى)- این منظور آیین‏نامه که نیست این براى قانون اساسى است.
نایب رئیس (خامنه‏اى)- جلسه عمومى است دیگر بله.
نایب رئیس (هاشمى رفسنجانى)- خوب حالا هم جلسه عمومى است یعنى براى تصویب آیین‏نامه اینها نیست.
نایب رئیس (خامنه‏اى)- بله، براى اصول است.
منشى (یزدى)- ى عنى این‏که الان رأى مى‏خواهیم بگیریم براى آیین‏نامه مصوبات قانون اساسى است.
هاشمى رفسنجانى- ولى براى آیین‏نامه 15 نفر و اینها پیشنهاد ندارند این نصاب 15 نفر که مى‏گوییم براى اصول است.
نایب رئیس (خامنه‏اى)- آقایانى که موافق هستند که تصمیمات باید به تصویب حداقل 15 نفر برسد دستشان را بلند بکنند (عده کمى دستشان را بلند کردند) تصویب نشد آقایانى که موافق هستند با این‏که تصمیمات به تصویب 14 نفر حداقل برسد دستشان را بلند بکنند (اکثر دستشان را بلند کردند) تصویب شد تصمیمات باید با تصویب حداقل 14 نفر باشد.
آذرى قمى- «حداقل» هم زیادى است.
نایب رئیس (خامنه‏اى)- البته این مربوط به اصل است این شامل آیین‏نامه نمى‏شود.
آذرى قمى- «تصمیمات باید به تصویب 14 نفر برسد».
نایب رئیس (خامنه‏اى)- بله «حداقل» زیادى است، به تصویب 14 نفر مى‏رسد.
نایب رئیس (هاشمى رفسنجانى)- چرا «حداقل» مى‏خواهد.
نایب رئیس (خامنه‏اى)- دو سوم دیگر محل بحث ندارد 14 نفر باید باشند تبصره هم که محل بحث نبود ماده 12 به این ترتیب تصویب شد جلسات عمومى با حضور حداقل 18 نفر رسمیت مى‏یابد تصمیمات باید به تصویب حداقل 14 نفر برسد براى ادامه مذاکرات حضور حداقل 14 نفر ضرورى است ماده 13 را بخوانید.
 (به شرح زیر خوانده شد)
ماده 13- هیأت یا مجمع جز در مواردى که رئیس جلسه آگاهى از مطلبى را ضرور بداند بلافاصله وارد دستور مى‏شود.
نایب رئیس (هاشمى رفسنجانى)- درباره هیأت آقایان مى‏خواهید حالا آن بحث قبلى‏مان را دنبال کنیم که تمام بشود حضرت امام توسط حاج احمد آقا پیغام دادند، اطلاع دادند که آن کلمه «هیأتى» که بحث مى‏شد از امام پرسیدند نظرى ایشان ندادند که اسم «هیأت» باشد لذا همین حالا اگر مى‏خواهید تصمیم بگیریم که اسم آن را انتخاب کنیم که از این به بعد توى مذاکرات هم اسم صحیح بیاید و من پیشنهادم این است که شورا باشد.
محمد یزدى- ما مجمع را پیشنهاد دادیم.
نایب رئیس (هاشمى رفسنجانى)- ى ا مجمع را بگویید.
محمد یزدى- مجمع تتمیم و اصلاح، پیشنهاد ما آقا این هست.
Majlis:2 Volume:1 Sessions:1-14 Page:94
هاشمى رفسنجانى- اصلاح و تتمیم است.
ى زدى- مجمع تتمیم و اصلاح ...
خامنه‏اى- آقایان این نیم ماده را بگذارید تمامش بکنیم به فصل دوم مى‏رسیم آقا روى ماده 13 اگر آقایان نظرى ندارند من رأى بگیریم.
نجفقلى حبیبى- نطق قبل از دستور لازم نیست؟
هاشمى رفسنجانى- نیست، قبلا توجه داشتید گفتیم نیست.
ى زدى- در همین بحث مى‏خواهید صحبت کنید؟ آقاى جنتى بفرمایید.
احمد جنتى- راجع به قضیه اسم، من پیشنهادم «مجمع» است.
منشى (یزدى)- روى اسم هنوز بحث نیست.
نایب رئیس (خامنه‏اى)- روى اسم بحث نمى‏کنیم ماده 13 است.
محمد دانش‏زاده (مؤمن)- عرض کنم من یک پیشنهاد اصلاح عبارتى دارم که به جاى کلمه «هیأت» بنویسیم جلسات یا جلسه «جلسه یا مجمع جز در مواردى که رئیس جلسه آگاهى از مطلبى را ضرور بداند بلافاصله وارد دستور مى‏شود» «هیأت» وارد دستور مى‏شود متناسب نیست.
نایب رئیس (خامنه‏اى)- نه، این هیأت را گذاشتیم تا وقتى که اسم این جلسه مشخص شد چیست، آن را بگذاریم.
محمد مؤمن- اصلًا براى اسمش اینجا جلسات مى‏گذاریم لزومى ندارد اصلًا چیز بشود، جلسات وارد دستور مى‏شود.
نایب رئیس (خامنه‏اى)- خوب حالا این اصلاح عبارتى است، نظرى در مورد ماده 13 ابراز نشد ماده 13 تصویب شد حالا راجع به اسم آقایان صحبت بفرمایید.
منشى (یزدى)- ى ک پیشنهاد کتبى از آقایان: موسوى، جنتى و حبیبى رسیده و من هم یک پیشنهادى دارم و پیشنهاد کتبى دیگرى هم به این مضمون از آقاى عمید رسیده «مجمع بررسى و تدوین و تصویب اصلاحیه و متمم قانون اساسى».
نایب رئیس (هاشمى رفسنجانى)- حالا همه اسامى را بگویید بقیه هم اسم‏هایشان را بگویند.
محمد یزدى- پیشنهاد من هم این است: «مجمع تتمیم و اصلاح قانون اساسى» چون در نوشته‏ها هر دو جهت به اصطلاح هست یعنى چون مواد مورد مأموریت. آقاى مشکینى هم مرقوم فرموده‏اند، «مجمع بررسى، اصلاح و تتمیم قانون اساسى» آقاى حبیبى و بعد آقاى هاشمیان پیشنهادتان را بفرمایید.
نجفقلى حبیبى- من پیشنهادم این است، «مجمع بررسى اصلاحیه قانون اساسى جمهورى اسلامى ایران» تصویب را حذف کرده‏ام.
منشى (یزدى)- آقاى جنتى بفرمایید.
احمد جنتى- «مجمع بررسى و بازنگرى در قانون اساسى»
منشى (یزدى)- آقاى امامى بفرمایید.
امامى کاشانى- «شوراى بررسى و اصلاح قانون اساسى».
Majlis:2 Volume:1 Sessions:1-14 Page:95
منشى (یزدى)- آقاى آذرى بفرمایید.
احمد آذرى قمى- «خبرگان متمم قانون اساسى»
نایب رئیس (خامنه‏اى)- من فکر مى‏کنم که این اسم‏ها را خیلى هم نخواهیم که موافق و مخالف صحبت کنند هر کدام از آقایان پیشنهادشان را مختصر بیان بکنند بقیه هم توجه کنند که اگر نظرشان تأمین مى‏شود رأى بدهند، تا به یک جایى برسیم.
منشى (یزدى)- به ترتیب آقاى عمید پیشنهادشان را بفرمایند.
عباسعلى عمید زنجانى- من این نام را از پیام حضرت امام گرفتم که تمام این کلمات در پیام حضرت امام هست البته منهاى «مجمع» آن‏که تقریباً مورد اتفاق اکثریت اعضاء هست مجمع بررسى و تدوین و تصویب هم که آقایان حساسیت دارند، تصویب ابتدایى است قبل از رفراندوم. کلمه اصلاح هم هست و متمم هم هست بنابراین مى‏شود مجمع بررسى و تدوین و تصویب اصلاحیه و متمم قانون اساسى. اگر یک کمى طولانى هست ولى شامل همه نکاتى هست که عملًا ملحوظ مى‏شود و در پیام حضرت امام هم آمده است البته پیشنهادى که جناب آقاى آذرى دادند در مورد خبرگان به جاى مجمع، من آنجا زیاد اصرارى ندارم مى‏شود مجمع را به خبرگان تبدیل نمود.
منشى (یزدى)- پیشنهاد دوم را مطرح کنیم؟
نایب رئیس (خامنه‏اى)- نه، همین را رأى بگیریم خوب آقایانى که موافق با عبارت پیشنهادى آقاى عمید هستند دستشان را بلند کنند عبارت این بود. «مجمع بررسى و تدوین و تصویب اصلاحیه و متمم قانون اساسى» آقایانى که موافق هستند دستشان را بلند کنند (عده کمى موافقت کردند) تصویب نشد.
منشى (یزدى)- پیشنهاد دوم، پیشنهاد ما بود که خلاصه‏تر بود و باز از پیام گرفته شده بود، از نوشت حضرت امام و به دو قسمت هم اشاره شده بود: «مجمع تتمیم و اصلاح قانون اساسى» چون در موارد هم تتمیم داشت مثل بعضى چیزهایى که جزء قانون اساسى نیست و اضافه مى‏شود مثل مسأله (شوراى مصلحت) و هم اصلاح داشت از این جهت عبارت پیشنهادى این هست که خلاصه هم باشد از نام حضرت امام گرفته شده است.
نایب رئیس (خامنه‏اى)- خوب آقایانى که با این عبارت موافق هستند «مجمع تتمیم و اصلاح قانون اساسى» دستشان را بلند کنند (عده کمى موافقت کردند) تصویب نشد.
منشى (یزدى)- پیشنهاد بعد از جناب آقاى خوئینى‏ها هست: «مجمع اصلاح قانون اساسى».
نایب رئیس (خامنه‏اى)- مجمع اصلاح قانون اساسى؟ بفرمایید.
سید محمد موسوى خوئینى‏ها- من به نظرم مى‏آید که (حالا یکى از دلایلش این است که اسم یک چیز خلاصه‏اى باشد) در هر کجا مى‏خواهند یک چیز مثلًا دو سطرى را بگویند مشکل است بگویند، وقتى طولانى هم بشود مردم خودشان مى‏روند یک اسم خاصى برایش درست مى‏کنند براى این‏که راحت گفته بشود کلم مجمع را من هم این‏طور برداشت کردم که گویا اکثر آقایان موافق‏اند که یک کلم مجمع باشد و در اسم هم که لازم نیست هم آن‏
Majlis:2 Volume:1 Sessions:1-14 Page:96
کارى که ما داریم در اینجا انجام مى‏دهیم حتماً توى اسم گفته بشود ولو مثلا یک بخش عمد آن کارى باشد که ما اینجا انجام مى‏دهیم از آن اسم استفاده بشود. اشکالى ندارد که حالا ما اینجا یک اصلى هم اگر اضافه کردیم که اصل تتمیمى به قانون اساسى بود اما این کار در نام این مجمع ملحوظ نشود و استفاده نشود بنابراین عمد کارى که ما مى‏کنیم کار اصلاحى است، تعبیر هم که مجمع شد پس مى‏شود «مجمع اصلاح قانون اساسى» خلاصه هم هست.
نایب رئیس (خامنه‏اى)- خیلى خوب، آقایانى که با این عبارتى که آقاى خوئینى‏ها گفتند موافق هستند دستشان را بلند بکنند (عده کمى موافقت کردند) تصویب نشد.
منشى (یزدى)- بعد پیشنهاد جناب آقاى مشکینى هست «مجمع بررسى، اصلاح و تتمیم قانون اساسى».
رئیس (مشکینى)- ما دو مطلب را در نظر گرفتیم یک اصلاح و یک تتمیم. چون هر دو اینجا هست نسبت به بعضى از اصول، اصلاح هست و یکى هم تقریباً تتمیم هست یعنى اضافه. اصلاح و تتمیم مقدم داشتیم و چیزى از فرمایشات آقایان در این عبارت فروگذار نکردیم «مجمع بررسى اصلاح و تتمیم قانون اساسى» کلم بررسى هم براى روشن کردن است ممکن است که نباشد «مجمع اصلاح و تتمیم قانون اساسى»
نایب رئیس (خامنه‏اى)- خوب این‏که همان نظر پیشنهاد آقاى یزدى بود که رأى نیاورد.
مشکینى- با ایشان اختلافى دارد ایشان تتمیم را بر اصلاح مقدم داشتند.
نایب رئیس (خامنه‏اى)- خیلى خوب پس پیشنهادتان به طور دقیق مجمع ...
مشکینى- مجمع بررسى اصلاح و تتمیم قانون اساسى.
نایب رئیس (خامنه‏اى)- آقایانى که با این عبارتى که جناب آقاى مشکینى فرمودند موافق‏اند دستشان را بلند کنند (عده کمى موافق بودند) تصویب نشد.
منشى (یزدى)- فقط پیشنهاد آقاى حبیبى هست «مجمع بررسى اصلاحیه قانون اساسى جمهورى اسلامى ایران»
سید هادى خامنه‏اى- من پیشنهادى دارم که این پیشنهاد را کامل مى‏کند.
نایب رئیس (خامنه‏اى)- خوب عیب ندارد اگر کامل مى‏کند آن را بگویید.
سید هادى خامنه‏اى- پیشنهاد بنده «مجمع بررسى و تصویب اصلاحیه قانون اساسى» است حالا مى‏خواهیم از کلمه «تتمیم» اجتناب کنیم، چرا؟ به خاطر این‏که همان‏طورى که بعضى از آقایان هم تذکر مى‏دهند این موجب حساسیت و توقع گروه‏هاى اقلیت و اهل تسنن مى‏شود که از اول بررسى قانون اساسى منتظر دوران «تتمیم» هستند نام متمم یک مقدارى حساس هست.
بنابراین مى‏توانیم اصلاحیه بگوییم و تصویب تنها هم کافى نیست چون اینجا به هر حال بررسى مى‏شود «مجمع بررسى و تصویب اصلاحیه قانون اساسى» اختصار هم تا حدودى رعایت مى‏شود.
نایب رئیس (خامنه‏اى)- آقاى حبیبى شما با این نظر موافقید؟
نجفقلى حبیبى- اجازه بفرمایید توضیح بدهم.
Majlis:2 Volume:1 Sessions:1-14 Page:97
نایب رئیس (هاشمى رفسنجانى)- نه دیگر بحث ما همین است.
نایب رئیس (خامنه‏اى)- ما همین بحث را مى‏کنیم، ایشان پیشنهاد شما را تکمیل کردند.
نجفقلى حبیبى- تصویب را در عنوان ننویسیم چون باید به تصویب نهایى ملت برسد.
نایب رئیس (خامنه‏اى)- اینجا که تصویب نهایى ننوشته‏ایم. در مجمع بررسى بالاخره یک تصویبى که مى‏شود این را شما به عنوان عبارت خودتان قبول ندارید؟
نجفقلى حبیبى- چرا، به رأى بگذارید.
نایب رئیس (خامنه‏اى)- پس این را به عنوان پیشنهاد آقاى حبیبى و با همین اضافه‏اى که حالا شد به رأى مى‏گذاریم. «مجمع بررسى و تصویب اصلاحیه قانون اساسى» آقایانى که موافق هستند دستشان را بلند کنند (عده کمى دست بلند کردند) تصویب نشد خواهش مى‏کنم یک قدرى آقایان سخت‏گیرى نکنند.
منشى (یزدى)- پیشنهاد بعد از آقاى گیلانى هست «شوراى تتمیم و تحریر قانون اساسى».
نایب رئیس (خامنه‏اى)- آقاى گیلانى بفرمایید.
محمد محمدى گیلانى- عرض بنده این هست که این کارى که ما در اینجا انجام مى‏دهیم یک مقدارش تحریر و آزاد کردن قانون اساسى از بعضى از زوائد است مثلًا لفظ ملى را مى‏خواهید بردارید یک مقدارش هم که مربوط به تکمیل نقض قانون اساسى متمم قانون اساسى است روى این دو جهت عرض کردم تتمیم و تحریر قانون اساسى.
خامنه‏اى- خیلى خوب، آقایانى که با این پیشنهاد موافق هستند «شوراى تتمیم و تحریر قانون اساسى» دستشان را بلند کنند (عده کمى موافقت کردند) تصویب نشد.
منشى (یزدى)- پیشنهاد بعد، از جناب آقاى هاشمى هست «شوراى بازنگرى قانون اساسى».
اکبر هاشمى رفسنجانى- کلم مجمع را، حالا ما یک کمى مد کردیم. شورا یک چیزى است که توى اصطلاحات بین المللى هم جا دارد کلم مطلوبى است، بازنگرى شامل اصلاح است شامل تکمیل هست، تتمیم هست بعد هم مسأله تصویب هم اینجا مطرح نمى‏شود ما هم واقعاً غیر از بازنگرى کارى نداریم بازنگرى مى‏کنیم حضرت امام هستند که به رأى عمومى مى‏گذارند مردم هم تصویب مى‏کنند، ظاهراً آن جور خواهد شد بنابراین هیچ اشکالى توى کار نمى‏آید، البته من روى کلم شورا تکیه ندارم پیشنهاد اولى من شورا هست اگر آقایان به خاطر کلم شورا نخواهند رأى بدهند مجمع را هم مى‏توانید جدا رأى بگیرید یعنى دو تا قابل پیشنهاد است اول من شورا را پیشنهاد مى‏کنم اگر رأى نیاورد مجمع را پیشنهاد مى‏کنم ولى آن را فقط بازنگرى قانون اساسى.
امامى کاشانى- اصلًا محیط بررسى قانون در دنیا اسمش شورا است.
نایب رئیس (هاشمى رفسنجانى)- ببینید اول شورا را به رأى مى‏گذاریم آن وقت بازنگرى دیگر اصلاح و تتمیم و اینها توى آن نباشد بازنگرى شامل اصلاح و تتمیم هم هست بعداً اسمش را توى تاریخ پیدا مى‏کنیم آن وقت اگر متمم نوشتیم متمم مى‏گویند اگر اصلاحیه نوشتیم اصلاحیه مى‏گویند.
Majlis:2 Volume:1 Sessions:1-14 Page:98
نایب رئیس (خامنه‏اى)- خیلى خوب، پس پیشنهاد «شوراى بازنگرى قانون اساسى» را به رأى مى‏گذاریم آقایانى که موافق‏اند دستشان را بلند بکنند (اکثر موافقت کردند) تصویب شد اسم جلسه «شوراى بازنگرى قانون اساسى» شد.
منشى (حبیبى)- آن وقت در متن هم همه جا شورا مى‏گوییم.
نایب رئیس (خامنه‏اى)- بنابراین همه جا در متن به جاى «هیأت» در این آیین‏نامه «شورا» خواهد آمد آقاى، آسید هادى تذکر بدهید.
سید هادى خامنه‏اى- در آن مواد اول خوب است گنجانده بشود على الرسم که بعد از این ما این کلمه را شورا به تنهایى تعبیر خواهیم کرد.
نایب رئیس (خامنه‏اى)- بله در آن ماد اول مى‏شود گفت.
سید هادى خامنه‏اى- به اختصار این را ما شورا خواهیم گفت.
نایب رئیس (خامنه‏اى)- که در این آیین‏نامه شورا نامیده مى‏شود این‏جورى در ماد اول مى‏آید.
خیلى خوب فصل دوم را آقاى حبیبى بفرمایید.
منشى (حسن حبیبى)- فصل دوم-
ترتیب مذاکرات در کمیسیون‏ها و جلسات عمومى.
مبحث اول- مرحل اول مذاکرات:
الف- مذاکرات کمیسیون‏ها.
ماد 14- هیأت رئیسه آن قسمت از اصول قانون اساسى را که در محدود مسائل مورد بحث منظور نظر حضرت امام مدّ ظله العالى قرار دارد تعیین و پس از تأیید جلس عمومى بخش‏هاى مربوط به هر کمیسیون را به آن کمیسیون ارجاع مى‏نماید.
تبصره- چنان‏چه مقتضى باشد که بعضى از اصول در دو کمیسیون به عنوان کمیسیون‏ها اصلى و فرعى مورد بحث قرار گیرد هیأت رئیسه کمیسیون فرعى را تعیین و اصول مربوط را به آن کمیسیون نیز ارسال مى‏نماید.
جنتى- در ماد 13 بحث نکردید؟
نایب رئیس (خامنه‏اى)- ما ماد 12 و 13 را بحث کردیم و رأى گرفتیم، همان وقتى که جناب‏عالى راجع به اسم صحبت کردید گفتیم حالا بحث اسم نیست همان موقع ماد 13 داشت بحث مى‏شد.
منشى (یزدى)- آقاى خامنه‏اى، آقاى هاشمى مخالف هستند اگر کسى هم موافق صحبت مى‏کند آقاى بیات هستند.
نایب رئیس (هاشمى رفسنجانى)- من مى‏گویم که این کار، کار خیلى روشنى نیست که هیأت رئیسه بنشینند اصول را تعیین کنند بگویند که این اصول را این کمیسیون رسیدگى کند این اصول را آن کمیسیون رسیدگى کند «اصول» معلوم است وقتى که ما تقسیم موضوعى کردیم اصول مربوط به «قضا» یا «اجرایى» یا «مجلس» یا آنهایى که کردیم هر کمیسیونى بگردد اصول مورد نظر خودش را هر چه دارد ما مى‏گوییم در سراسر قانون یک‏
Majlis:2 Volume:1 Sessions:1-14 Page:99
تغییراتى بخواهد بکند وقتى که یک چیزى را عوض کرد ممکن است در اصل اول یا دوم هم یک کلمه‏اى باید براساس این اصلاح بشود بنابراین ما موضوعات را تقسیم کردیم، کمیسیون‏ها اصول مربوط به خودشان پیدا کنند بحث کنند حالا اگر تکرارى هم کردند ضررى ندارد چون اینها بعداً تو مجلس مى‏آید اینجا بحث مى‏شود بعداً هیأت رئیسه یک کمیسیون هماهنگ کننده‏اى بنا هست درست بکند ما خودمان یکى از کارهایى که مى‏کنیم این است که یک گروهى را تعیین بکنیم که کار کمیسیون‏ها را هماهنگ کند طبعاً مى‏رسد مى‏گوید اینجایى که شما دارید کار مى‏کنید این مربوط به آنجا مى‏شود حالا اگر تو گزارش هم یک چیزى آمد باز اینجا قابل کنترل است این کار مشکلى است که شما به عهد هیأت رئیسه بگذارید که الان اصول را یکى یکى مشخص کند بگوید این چند تا مال شما، این چند تا مال شما. ممکن است در خیلى اصول بخواهند ...
نایب رئیس (خامنه‏اى)- پس پیشنهاد حذف این ماده را شما مى‏گویید.
هاشمى رفسنجانى- بله من مى‏گویم اصلًا این ماده لازم نیست.
خامنه‏اى- من اضافه کنم علاوه بر این‏که حالا هیأت رئیسه برایش یک کار زائدى است نوشته شده پس از تأیید جلس عمومى، یعنى ما باز اصول را در جلس عمومى بیاوریم بحث بشود موافق و مخالف یک عده بگویند این اصل هست یک عده بگویند آن اصل نیست به نظر من یک کار بسیار طولانى را به گردن این شورا گذاشتن است حذف ماد 14 را از اول تا آخرش را به رأى مى‏گذارم آقایانى که موافق هستند دستشان را بلند بکنند (اکثر موافقت کردند) تصویب شد که این ماده حذف شود ماد 15 را بخوانید.
منشى (حسن حبیبى)- ماد 15- مذاکره در کمیسیون باید در محدود اصولى باشد که به کمیسیون ارجاع شده است رئیس جلسه موظف است از انجام هرگونه بحث خارج از دستور کمیسیون اکیداً جلوگیرى نماید.
مشکینى- این رأى نمى‏آورد.
نایب رئیس (خامنه‏اى)- بله این رأى نمى‏آورد.
ى زدى- این تابع آن هست.
هاشمى رفسنجانى- این یک چیز اضافه هم دارد، یک نقط اضافه‏اى هم من دارم براى حذف این و آن این‏که این هم که ما در کمیسیون محدود کند رئیس جلسه بگوید دربار هیچى بحث نکنید این چه کارى است؟ خوب افراد صاحب نظرى که مى‏خواهند تو جلسه رأى بدهند چه اشکال دارد حالا آنجا یک بحث دیگرى هم مطرح کنند مطلبى به تناسب پیش مى‏آید و اینجا ما تو این جلسه رئیس را مقید کنیم که دیگر هیچ کس تو جلسه حرف نزند! این کار نادرستى است این هم اصلًا زائد است خود آقایان بخش مربوط به خودشان را انتخاب مى‏کنند درباره‏اش بحث مى‏کنند.
مشکینى- من مخالفم.
نایب رئیس (خامنه‏اى)- مخالفت‏تان را بفرمایید.
رئیس (مشکینى)- عملًا شما هر کارى در جلسه‏تان مى‏خواهید عاقلانه انجام بدهید ولى در خارج شما باید یک قانونى داشته باشید که کسى از خارج ناظر باشد ببیند که اینها
Majlis:2 Volume:1 Sessions:1-14 Page:100
جلسه‏شان قانون دارد محدودیت دارد موظفند مى‏گویند مطالبى ... این منافات ندارد با این‏که در خارج چه عمل بکنید این باید باشد که از خارج بفهمند شما آدم موظفى هستید.
نایب رئیس (خامنه‏اى)- خوب اگر این بود مجبوریم همین جور عمل کنیم این نمى‏شود که ما ماده را تصویب بکنیم بعد هر جور خواستیم عمل بکنیم.
نایب رئیس (هاشمى رفسنجانى)- کمونیست‏ها هم این کار را نمى‏کنند در مجلس‏شان که بگویند ...
نایب رئیس (خامنه‏اى)- خوب پس حذف این ماده را من به رأى مى‏گذارم آقایانى که با حذف ماد 15 موافق‏اند دستشان را بلند کنند (اکثر موافقت کردند) تصویب شد ماد 16 را بخوانید.
منشى (حسن حبیبى)- ماد 16- مذاکرات کمیسیون‏ها دربار اصول مطروحه براساس نظرات اعضاء کمیسیون، اعضاى شورا و صاحب نظران انجام مى‏یابد پیشنهادها و نظرهاى اعضاى شورا ابتدا مورد بحث قرار مى‏گیرد.
نایب رئیس (خامنه‏اى)- اعضاء کمیسیون، اعضاء شورا یعنى چه؟
منشى (یزدى)- اگر اجازه بدهید کمى توضیح داده بشود.
نایب رئیس (خامنه‏اى)- خوب مى‏خواهید این را جناب‏عالى توضیح بدهید.
محمد یزدى- مقصود از این ماده این هست که مباحثى که در کمیسیون‏ها انجام مى‏گیرد خود به خود چیزى که موضوع بحث قرار مى‏گیرد اول پیشنهاد اعضاى خود کمیسیون هست 6 نفر که در یک کمیسیون مشغول بحث هستند پیشنهادهایى که خود اعضاء دارند آنها اول بحث بشود بعد پیشنهادهایى که سایر اعضاء شورا دارند یعنى جمع بیست و پنج نفرى آنها از اولویت دوم برخوردار هست که مطرح بشود و بحث بشود بعد پیشنهادهایى که از خارج مى‏رسد چون خود به خود یک کمیسیون وقتى مشغول کار مى‏شود داراى پیشنهادهاى مختلفى هست از اعضاء و از اعضاء بیست و پنج نفره و از بیرون ممکن است که رئیس کمیسیون یکى از برحسب غیر مرتب اگر باشد و چیزى در اینجا ذکر نشود یکى از پیشنهادهایى که از بیرون رسیده است به نظرشان ابتداء خوب بیاید به بحث بگذارند مدت‏ها رویش بحث بکنند و نظر کسانى که عضو هستند یا از بیست و پنج نفر هستند مؤخر قرار بگیرد یک ترتیب اولویتى براى این نظرات قائل شدند که حق تقدم داشته باشد.
چند نفر از آقایان- پیشنهاد حذف داریم.
نایب رئیس (خامنه‏اى)- پیشنهاد حذف رسیده، آن را مطرح مى‏کنیم، یک موافق و یک مخالف حذف صحبت کنند جناب آقاى یزدى بفرمایید یک موافق و یک مخالف صحبت کنند.
منشى (یزدى)- چون هر سه با هم دست بلند کردند نمى‏دانم کدام یک از آقایان مخالفند و کدام موافق.
امامى کاشانى- اول من دست بلندکردم.
نایب رئیس (خامنه‏اى)- پیشنهاد خودتان مطرح است و طبعاً موافق هستید به هر حال توضیح بفرمایید.
Majlis:2 Volume:1 Sessions:1-14 Page:101
امامى کاشانى- من مى‏خواستم عرض کنم که اولًا در این ماده کلمه «اصول مطروحه مطرح است که اصلًا مطروحه مربوط است به مواد قبلى که آنها حذف شد، اصلًا هر کسى این ماده را نگاه کند گیج مى‏شود که اینجا چى هست؟ این کلم «اصول مطروحه» و بعد هم آن حرف بعدیش را من به نظرم مى‏رسد که این ضرورتى ندارد که حالا عرض مى‏کنم و به هر حال اشکال بعد این‏که ممکن است یکى از اعضاء این کمیسیون دیر برسد اگر دیر برسد مى‏گویند دیگر شما حق حرف زدن ندارید آنجا خود کمیسیون نگاه مى‏کنند حرف‏ها را نگاه مى‏کنند آن اول بزند این یک قید و قیود این‏جورى دلیل ندارد ما خودمان را محدود بکنیم.
منشى (یزدى)- جناب آقاى عمید مخالف حذف هستند. توضیح بفرمایید.
عباسعلى عمید زنجانى- بالاخره مذاکرات کمیسیون‏ها باید مشخص باشد که چه نحوه هست طرح مسائل اشکالى ندارد ولى وقتى نوبت به پیشنهاد مى‏رسد باید معلوم باشد که چه نوع پیشنهادهایى به رأى گذاشتنى هست مسلم است که اعضاء کمیسیون یک نوع اولویتى دارند و اولویت دوم با اعضاء شورا هست و در صورتى که پیشنهاد از این دو سو نباشد نوبت مى‏رسد به صاحب نظرانى که در کمیسیون حضور دارند والا پیشنهاد را رها کردن همین‏طور بدون این‏که ضابطه‏اى داشته باشد کمیسیون را مختل مى‏کند و کمیسیون به جایى نمى‏رسد بالاخره معلوم باشد که چه نوع پیشنهادهایى قابل رأى است.
نایب رئیس (خامنه‏اى)- خیلى خوب پس موافق و مخالف دربار حذف ماد 16 صحبت کردند به رأى مى‏گذاریم آقاى امامى خودشان به عنوان موافق صحبت کردند نیازى نیست که آقاى بیات هم به عنوان موافق صحبت کنند.
منشى (یزدى)- نه دیگر خودشان صحبت کردند، مطلب روشن است.
نایب رئیس (خامنه‏اى)- بله، آقایانى که موافق با حذف ماد 16 هستند دستشان را بلند بکنند (اکثر موافقت کردند) تصویب شد ماد 17 را بخوانید.
 (به شرح زیر خوانده شد)
ماد 17- پس از بحث و بررسى مسائل در کمیسیون‏ها گزارش مباحث در دو قسمت، دلایل توجیهى به طور مشروح و پیش‏نویس اصول پیشنهادى حداکثر 10 روز پس از تشکیل هر کمیسیون براى هیأت رئیس شورا فرستاده مى‏شود هیأت رئیسه بلافاصله دستور تکثیر و توزیع گزارش‏ها را خواهد داد.
منشى (یزدى)- آقاى موسوى فرمایشى دارید بفرمایید.
سید محمد موسوى خوئینى‏ها- من اینجا فقط یک عرضى دارم که ما کمیسیون‏ها را همان‏طور که صحیحش هم بود محدود نکردیم در نحو بحث آزاد گذاشتیم اما در گزارشى که براى جلس عمومى مى‏خواهند بیاورند باید مقیدشان کنیم فقط در ارتباط با موضوعى که در وظیف آن کمیسیون هست گزارش بیاورد پس این را باید در اینجا قید بکنیم که گزارشى که کمیسیون براى جلسه مى‏آورد فقط در محدود آن مسؤولیتى است که بر عهد آن کمیسیون است.
نایب رئیس (خامنه‏اى)- خیلى خوب این یک اضافى است. یک عبارتى شما مى‏خواهید یک جایى از این ماده را اضافه کنید؟
منشى (حبیبى)- در محدود مسائل مورد بحث منظور نظر حضرت امام.
Majlis:2 Volume:1 Sessions:1-14 Page:102
نایب رئیس (خامنه‏اى)- نه در محدود وظیفه کمیسیون.
حبیبى- گزارش فرموده است در محدود وظیف کمیسیون.
خامنه‏اى- خیلى خوب، پس با این عبارت تصویب مى‏شود مثل این‏که آقایان نظرى ندارند.
احمد آذرى قمى- این زیادى است معلوم است کمیسیون‏ها در موضوع مربوط باید گزارش بدهند.
خامنه‏اى- آن حذف شد، آن ماده‏اى که مقیدشان مى‏کرد آن ماده حذف شد.
آذرى قمى- الان این زیادى است، از همین عبارت مى‏شود استفاده کرد دو قسمت دارد دلایل توجیهى و پیش‏نویس اصول پیشنهادى.
خامنه‏اى- حالا اگر اجازه بدهید یک کلم در حد وظیفه کمیسیون اضافه بشود بهتر نیست از این‏که رأى‏گیرى بکنیم و موافق و مخالف و اینها صحبت کنند؟ چون هر زیادى اشکالى ندارد بودنش مثلًا ...
منشى (یزدى)- اصول پیشنهادى در حد وظیف کمیسیون است.
خامنه‏اى- در حد وظیفه چون اگر بخواهیم باز موافق و مخالف ... این ماد 17 با همین اضاف آقاى خوئینى‏ها (تصویب شد) ملاحظه کنید ماده‏اى که تصویب شد این است: «پس از بحث و بررسى مسائل در کمیسیون‏ها گزارش مباحث در دو قسمت دلایل توجیهى در محدود وظیف آن کمیسیون یا هر کمیسیون. به طور مشروح و پیش‏نویس اصول تا آخر ماده».
ابراهیم امینى- در حد ده روزش را من مخالفم.
نایب رئیس (خامنه‏اى)- 10 روز را شما مخالفید؟
امینى- نمى‏شود وقت تعیین کرد ده روز یا کمتر یا زیادتر چون ممکن است موضوعات بیشتر وقت بگیرد ...
نایب رئیس (خامنه‏اى)- خیلى خوب، حذف کلمه حداکثر 10 روز شما مى‏گویید.
هاشمى رفسنجانى- عبور کردیم دیگر، گذشتیم.
خامنه‏اى- ما چون رأى نگرفتیم تصویب شد حالا مطرح شده بگذارید من رأى بگیرم ایشان مى‏گویند کلم حداکثر 10 روز حذف بشود آقایانى که موافق‏اند دستشان را بلند بکنند (عده کمى موافق بودند) تصویب نشد.
امینى- اجازه بدهید توضیح بدهم.
خامنه‏اى- رأى نیاورد نمى‏خواهد دیگر، این یک کلمه را ما بخواهیم بحث بکنیم که آقاى امینى نمى‏شود.
نایب رئیس (هاشمى رفسنجانى)- خوب ما این قدر وقت نداریم آقاى امینى این 2- 3 بار است یک بار باید اینجا بیاید دوباره شور دوم برود 10 روز هم دوباره بیاید نمى‏دانم اصلًا آن دو ماهى که امام گفتند اگر کمتر از 10 روز بیشتر بگوییم به هیچى نمى‏رسیم ماد 18 را مطرح کنید.
 (به شرح زیر خوانده شد)
 (ب)- مذاکرات جلسات عمومى.
Majlis:2 Volume:1 Sessions:1-14 Page:103
ماد 18- هیأت رئیسه گزارش‏هاى رسیده را به ترتیب تاریخ وصول در دستور کار شورا مى‏گذارد گزارش‏هایى قابل طرح در شورا است که حداقل 48 ساعت قبل طبع وتوزیع شده باشد.
حسین هاشمیان- من پیشنهاد مى‏کنم 48 ساعت را 24 ساعت بکنید چون وقت کم داریم در 24 ساعت مى‏توانند مطالعه و بررسى کنند.
نایب رئیس (خامنه‏اى)- خیلى خوب، آقایان توجه کنند حداقل 48 ساعت را ایشان مى‏گویند تبدیل به حداقل 24 ساعت بشود بحث هم ندارد آقایانى که موافق‏اند که 48 ساعت تبدیل به 24 ساعت بشود دستشان را بلند بکنند (اکثر موافقت کردند) تصویب شد ماد 19 را بخوانید.
 (به شرح زیر خوانده شد)
ماد 19- هنگام طرح گزارش هر کمیسیون ابتدا دربار کلیات گزارش، نقاط قوت و ضعف و نقائص و امتیازات و نیز مبانى پیشنهاد کمیسیون به ترتیب زیر مذاکره مى‏شود:
نخست مخبر کمیسیون توضیحات لازم را به اطلاع اعضاء مى‏رساند سپس مخالفان و موافقان متناوباً دربار گزارش به بحث مى‏پردازند و پس از پایان سخنان کلى مخالفان و موافقان، مخبر کمیسیون در پاسخ، توضیحات لازم را خواهد داد آن‏گاه نسبت به اصل گزارش رأى‏گیرى به عمل مى‏آید هر گاه رأى موافق داده شد گزارش براى بررسى مرحل دوم به کمیسیون ارسال مى‏شود. وقت مخبر براى توضیحات ابتدایى و نهایى جمعاً 40 دقیقه است مجموع مخالفان و مجموع موافقان نیز 40 دقیقه وقت دارند هر یک از مخالفان و موافقان حداکثر مى‏تواند 10 دقیقه صحبت کند.
تبصره- رأى‏گیرى علنى و با بلند کردن دست خواهد بود جز در مواردى که 10 نفر تقاضاى رأى مخفى نمایند.
امینى- من با ذیل آن مخالفم.
منشى (یزدى)- آقاى امینى بفرمایید.
ابراهیم امینى- پیشنهاد من این است که چون این مسائل، مسائل دشوار و مهمى است و گاهى وقت‏ها احتیاج هست به این‏که بیشتر صحبت بشود این‏که مقیدش بکنیم به این مقدار معین (10 دقیقه یا 5 دقیقه) در واقع در یک مسائل دشوار نمى‏تواند براى ما کافى باشد مسائل ساده ممکن است این‏جور باشد پیشنهاد من این است که این اختیار با هیأت رئیسه جلسه باشد که اگر لازم دانستند اجازه بدهند بیشتر صحبت کنند مخصوصاً در این مسائل که درست نیست که 10 دقیقه و 5 دقیقه ما مى‏خواهیم در مسائل اساسى تصمیم‏گیرى بکنیم.
منشى (یزدى)- آقاى هاشمیان بفرمایید.
حسین هاشمیان- اضافه کردن وقت به پیشنهاد آقاى رئیس و تصویب جلسه باشد.
هاشمى رفسنجانى- اگر کسى مخالف است صحبت بکند من موافق صحبت مى‏کنم.
نایب رئیس (خامنه‏اى)- پیشنهاد آقاى امینى این است که وقت موافق یا مخالف یا هر یک از موافقین و مخالفین بتواند با نظر هیأت رئیسه یا با نظر رئیس، افزایش پیدا بکند این مخالف دارد؟
Majlis:2 Volume:1 Sessions:1-14 Page:104
منشى (یزدى)- ما به این صورت مخالف هستیم.
نایب رئیس (خامنه‏اى)- خوب جناب‏عالى مخالف هستید آقاى هاشمى هم موافق‏اند.
محمد یزدى- پیشنهادها را من اینجا یادداشت کرده‏ام اجازه بفرمایید ما به عنوان دفاع هر چه که اینجا نوشته شده است عرض مى‏کنیم عنایت بفرمایید اگر اصلًا مضبوط نباشد یعنى نه بحث وقت مضبوط داشته باشد و نه ناطق وقت مضبوط داشته باشد این به نظر مى‏رسد که کار درستى نیست یعنى به جایى نمى‏رسیم و وقت گاهى تضییع مى‏شود رئیس هم نمى‏تواند کنترل بکند چون حق ندارد نمى‏تواند بگوید دیگر کافى است باید طبق آیین‏نامه عمل کند رئیس نمى‏تواند به بنده بگوید که دیگر صحبت نکن باید آیین‏نامه به آن اجازه بدهد که در یک شرایطى بگوید دیگر صحبت نکن بنابراین بحث اجمالًا باید مضبوط باشد پیشنهاد شده است که کل بحث دو ساعت وقت داشته باشد ممکن است بفرمایید وقت کم است یا زیاد است اما اصلًا مضبوط نباشد ما قبول نداریم به همین دلیلى که عرض کردم نسبت به ناطق هم بنده به عنوان مخالف یا به عنوان موافق یا مخبر وقت گرفتم دارم صحبت مى‏کنم چیزهایى به ذهنم رسیده است همین جور صحبت کنم باز هیچ مضبوط نباشد ممکن است تمام وقت 40 دقیقه‏اى که دارد بنده به تنهایى بگیرم این باز مفید نیست بنابراین مضبوط بودن فى الجمله باید باشد بعد بفرمایید احیاناً ممکن است بحث طرف تمام نشده است یا نکت جالبى دارد که باید توضیح بدهد اینجا بفرمایید رئیس حق داشته باشد وقت اضافه بدهد ولى با این‏که اصلًا مضبوط نباشد ما شدیداً مخالف هستیم.
نایب رئیس (خامنه‏اى)- خوب پیشنهاد آقاى امینى این نبود که اصلًا مضبوط نباشد.
ى زدى- چرا ایشان مى‏فرمایند که وقت در اختیار رئیس باشد، هم وقت بحث و هم وقت فرد ما با این مخالف هستیم.
نایب رئیس (خامنه‏اى)- فکر مى‏کنم آقاى امینى پیشنهادشان این بود که، رئیس مى‏تواند اضافه کند.
ى زدى- با حفظ این فرد ما موافقیم.
نایب رئیس (خامنه‏اى)- آقاى هاشمى موافق هستند، بفرمایید.
هاشمى رفسنجانى- اجازه بدهید من صحبت کنم موافق با این پیشنهاد شما را مشخص بکنیم با آن‏جورى که میل دارید. ببینید ما یک تجربه‏اى که در مجلس داریم اگر اصلًا زمان تعیین نکنیم این یک بى‏نظمى عجیبى درست مى‏کند یکى نیم ساعت صحبت مى‏کند موافق کمتر بدون زمان نمى‏شود زمان قطعاً باید باشد این‏که به رئیس هم بگوییم از پیش خود بتواند نسبت به افراد یا هر مخالف یا موافق کم و زیاد بکند براى رئیس دشوارى درست مى‏کند، فشار درست مى‏کند این هم مشکل درست مى‏کند ما در مجلس این را حل کرده‏ایم الان هیچ مشکلى به این صورت نداریم ما گفتیم در مواردى که احساس بشود که بحث خام است و نیاز به بحث بیشتر هست با پیشنهاد رئیس و تصویب جلسه. ما آنجا یک حدى تعیین کرده‏ایم اینجا هم مى‏گوییم تا دو برابر قابل افزایش است یعنى ما الان سه تا چهل دقیقه گفتیم سه تا چهل دقیقه صد و بیست دقیقه مى‏شود براى هر گزارش کمیسیونى، اگر خواستیم اضافه بکنیم مثلا یک وقت مى‏گویند که ده دقیقه اضافه بشود براى مخالف و موافق، مخبر. یک بار مى‏گویند نیم ساعت‏
Majlis:2 Volume:1 Sessions:1-14 Page:105
اضافه بشود یک بار مى‏گویند یک ساعت اضافه بشود پیشنهاد را مشخصاً رئیس مى‏دهد مى‏گوید من مى‏گویم نیم ساعت به وقت اضافه بشود مجلس هم اگر دید احتیاج به استماع دارد تصویب مى‏کند اگر نه اکثریت دیدند نه نیازى نیست حالا رئیس ممکن است ابهام داشته باشد مجلس ابهام ندارد تصویب نمى‏کند و معنایش این است که احتیاج به توضیح ندارد پس آقاى امینى هم پیشنهادشان اگر این‏جورى بشود من به صورت یک تبصره نوشته‏ام:
 «در صورت احساس نیاز به بحث بیشتر مدت صحبت این ماده با پیشنهاد رئیس و تصویب جلسه تا دو برابر قابل افزایش است» (تا سقف 2 برابر) دو تا 120 دقیقه مى‏شود 240 دقیقه.
نایب رئیس (خامنه‏اى)- خوب، موافق و مخالف صحبت کردند.
عبدالله نورى- جناب خامنه‏اى اصل این موضوع حرف دارد، 40 دقیقه خیلى کم است یعنى شما 40 دقیقه براى گزارش یک کمیسیونى که آمده مسأله رهبرى را مى‏خواهد توضیح بدهد وقت گذاشته‏اید؟
نایب رئیس (خامنه‏اى)- خوب همین را بحث کردیم دیگر شما اگر موافق نیستید رأى نمى‏دهید دیگر.
نورى- اصل 40 دقیقه بسیار کم است.
نایب رئیس (هاشمى)- خیلى خوب شما اگر اصلش را زیاد کردید تا دو برابرش هم زیاد مى‏شود. پیشنهاد آقاى امینى را رأى گرفتیم دوباره برنگردیم به این.
نایب رئیس (خامنه‏اى)- بگذارید آقایان پیشنهاد آقاى امینى را به همین ترتیبى که آقاى هاشمى خواندند به رأى بگذاریم آقایانى که موافق هستند دستشان را بلند کنند (اکثر دست بلند کردند) تصویب شد. پس این تبصره را اضافه مى‏کنیم به این ماده البته در ماده هنوز جاى بحث باقى است اگر کسى نظر دارد، مثل این‏که آقاى نورى فرمایشى دارند؟ بفرمایید.
عبدالله نورى- بسم الله الرحمن الرحیم. در این ماد 18 مطلبى که مطرح شده این است که گزارش کمیسیون این نیست که مى‏خواهد نسبت به یکى از اصول قانون اساسى بحث بشود که در یک کمیسیون مثلًا ده تا اصل مورد بحث است، یک مورد را ما آوردیم گزارش بدهیم، ممکن است آن هم باشد ولى در این ماده‏اى که الان مورد بحث است گزارش کلى کمیسیون مطرح است یعنى کمیسیون رهبرى آمده در جلس اینجا مى‏خواهد گزارش کار ده روزه‏اش را بدهد گزارش کار ده روزه‏اش که اینجا مى‏خواهد داده بشود بحث این است که از اول تا آخر کمیسیون حق دارد 40 دقیقه بحث بکند، با پیشنهادى که الان مطرح شد مى‏تواند حداکثر دو برابر بشود یعنى اصلًا خود این ساعتى که دارد بحث مى‏شود و گفته مى‏شود حداقل براى خود من قابل فهم نیست کمیسیون اجرایى مى‏خواهد بیاید کلیه مباحثش را بحث بکند 40 دقیقه، بار اول 20 دقیقه مى‏تواند گزارش بدهد در آخر 20 دقیقه. چهار نفر هم چهار تا ده دقیقه مى‏توانند صحبت کنند اصل این‏که گذاشته شده اینجا به نظر من باید اصلاح بشود.
نایب رئیس (خامنه‏اى)- پیشنهادى دارید شما آقاى نورى؟
عبدالله نورى- حداقل 5 برابر بشود.
نایب رئیس (خامنه‏اى)- ى عنى مى‏گویید مدت افزایش پیدا بکند؟ (نورى- بله) خیلى خوب.
Majlis:2 Volume:1 Sessions:1-14 Page:106
منشى (یزدى)- آقاى نورى شما پیشنهاد مشخصى دارید؟ یعنى یک وقت مى‏فرمایند با این مخالفید، این باید حذف بشود، این باید برداشته بشود؟ پیشنهادتان چى هست؟ مشخصاً بفرمایید.
عبدالله نورى- دو ساعت براى کمیسیونى که مى‏خواهد گزارش بدهد.
منشى (یزدى)- (موافقین و مخالفین) پیشنهاد این است.
محمد دانش‏زاده مؤمن- عرض کنم بنده هم به عنوان تکمیل و تأیید پیشنهاد جناب آقاى نورى نظرم این است که به جاى این‏که گفته شده مخبر کمیسیون توضیحات لازم را نسبت به مجموع گزارش در نظر گرفته شده در مورد هر اصلى از اصول پیشنهادى کمیسیون این‏طورى که تصویب شد انجام بشود و الا ممکن است که ده تا اصل باشد و واقعاً شاید این وقت براى خواندن خود اصل هم کافى نباشد چه رسد به این‏که براى کلیاتش هم رأى‏گیرى بشود لذا پیشنهاد مشخص بنده این است که نسبت به هر اصلى، این وقتى که تعیین شد، باشد.
اکبر هاشمى رفسنجانى- من به عنوان موافق آقاى نورى صحبت مى‏کنم البته آقاى مؤمن مخالفت نکردند نسبت به هر اصل که بخواهیم بگوییم این‏که نمى‏شود مثلًا قو مجریه وقتى که بخواهد اصلاح کند 20 تا اصل را در آن مى‏خواهد تغییر بدهد آن‏که بعضى وقت‏ها اصلاح در یک اصل یک کلمه است یک اصل گاهى اصلًا بحث ندارد، اصل مطلب بحث دارد اگر اصل مطلب را پذیرفتیم آن موقع همه دیگر قبول دارند که هر اصلى جداگانه دیگر این باید عوض بشود بنابراین ما روى اصل بحث نداریم این‏که وقت با 40 دقیقه کافى نیست، یقیناً همین‏طور است چون ما در جلسه عمومى فقط باید گزارش کمیسیون را رد کنیم و تصویب کنیم دیگر کارى در شور اول نداریم کمیسیون ده روز کار کرده، آورده اینجا، ما سه تا 40 دقیقه یعنى یک ساعت و بیست دقیقه بنشینیم بحث کنیم تمام شد اصل کارمان اینجاست (خامنه‏اى- دو ساعت مى‏شود) یعنى دوساعت یک بحثى که ممکن است یکى از مباحث مهم کشور باشد در ده، پانزده اصل هم تغییر داده باشد بگوییم دو ساعت وقت هست این واقعاً قابل قبول نیست خوب اگر بحث نداشت کمیسیون خلاصه گزارش داد مخالف و موافق هم نبود ما مشکلى نداریم خوب بحث نمى‏کنیم اما قطعاً باید سقف را بالا بیاوریم دو ساعتى که آقاى نورى گفتند یعنى 120 دقیقه براى هر یکى یک چیز قابل قبولى به نظر مى‏رسد حداقل 100 دقیقه بگذاریم سه تا 100 دقیقه مجموعاً مى‏شود 300 دقیقه ما بیشتر از چهار تا کمیسیون هم که نداریم، چهار تا گزارش خواهیم داشت جلسات عمومى ما چهار تا 300 دقیقه است در شور اول، شور دوم البته بحث جداگانه‏اى دارد به نظر مى‏رسد که این مقدار لازم هست حالا یا دو ساعت یا 100 دقیقه را براى هم در نظر بگیریم اگر هم دیدیم واقعاً بعد از 100 دقیقه هم بیشتر رأى لازم دارد تمدید بکنیم که دوباره بتوانیم 100 دقیقه را سقف اولى باید قرار بدهیم.
محمد یزدى- اگر مخالفت آقاى مؤمن را مخالفت نمى‏دانید من به عنوان مخالف چند کلمه‏اى صحبت بکنم.
نایب رئیس (هاشمى رفسنجانى)- نه عیب ندارد بفرمایید صحبت کنید.
محمد یزدى- عرض کنم تصور جناب آقاى نورى و همین‏طور جناب آقاى هاشمى این هست که کل کار یک کمیسیون در یک گزارش آمده. این خیلى بدیهى است که دو ساعت کافى‏
Majlis:2 Volume:1 Sessions:1-14 Page:107
نیست خیلى روشن است ولى مطمئناً تهیه کنندگان این پیشنهاد این نیست که کل کار کمیسیون در یک جلسه آمده است و 40 دقیقه او توضیح داده است دو تا 40 دقیقه هم موافق و مخالف صحبت کرده است بلکه کمیسیون کارى که انجام مى‏دهد در نوبت‏هاى مختلف گزارش مى‏آورد در هر نوبت یک قسمتى را یک مطلبى دارد نه کل محصول کارش را. در یک جمله که نیاورده است کل محصولش را چون این‏جور هست این قسمت، قسمت‏ها منظور است که تعبیر جناب آقاى مؤمن این شد که راجع به هر اصلى، ممکن است راجع به هر اصلى نباشد ولى مجموع اصول تمرکز مدیریت قو مجریه را در پنج تا مطلب تنظیم کرده‏اند مطلب اولشان را آورده‏اند کلیات هم هست و یا کلیاتى که آورده‏اند راجع به یک قسمتش هست یا پیشنهاد یک قسمتش است چون مسأله این هست پیشنهاد شده که دو ساعت وقت. الان با تبصره‏اى هم که اضافه شد پیشنهاد جناب آقاى هاشمى مى‏شود چهار ساعت وقت. و من به نظرم مى‏رسد که چهار ساعت وقت براى یک قسمت از بحث کافى است البته براى کل بحث یک کمیسیون معلوم است که کافى نیست اگر عبارت کافى نیست عبارت را روشن‏تر بکنند. خلاصه ما هم قبول داریم فرمایش آقاى نورى را که اگر مقصود کل بحث است کافى نیست ولى اگر مقصود قسمت، قسمت‏ها است دو ساعت را کافى مى‏دانیم که تبدیل به چهار ساعت مى‏شود.
نایب رئیس (خامنه‏اى)- خوب پیشنهاد آقاى نورى ...
نایب رئیس (هاشمى رفسنجانى)- اجازه بدهید آقاى خامنه‏اى یک تذکرى بدهیم. این‏که آقایان مى‏گویند کمیسیون بخش بخش بدهد این‏که یک چیز عجیب و غریبى مى‏شود یعنى یک کمیسیون مأموریت دارد دربار امور قضائى گزارش بیاورد آن هر روزى بخواهد یک تکه‏اى بیاورد که 40 دقیقه و اینها معلوم نیست بخواهد اصلًا یک بحث به هم ریخته‏اى است این اصلًا قابل بحث نیست ما چه چیزى را تصویب کنیم؟ ما باید تکلیف این را در یک جایى تعیین بکنیم یعنى الان ما این را که ارجاع کردیم به کمیسیون، کمیسیون باید در گزارش شور اولش مجموع اصول مربوط به خودش را بیاورد.
منشى (یزدى)- پس همین جورى که آقاى امینى فرمودند اگر این‏جور باشد ده روز واقعاً کم هست.
نایب رئیس (هاشمى رفسنجانى)- ى ک تبصره‏اى اضافه مى‏کنید قابل تمدید است آن را ما در مجلس هم همین کار را کردیم ما در مجلس گفتیم یک ماه، قابل تمدید است هیأت رئیسه بررسى مى‏کنند قابل تمدید است ولى اصلًا شیو بحث این‏جورى نمى‏شود که بگوییم جداگانه بیاورند این بحث به هم مى‏پاشد اصلًا نمى‏شود یک جورى را حالا تصویب مى‏کنیم مى‏رود دوباره باید مجموعه وظایف کمیسیون یک گزارش دارد باید این‏جور در بیاید مى‏خواهید قبلًا روى این بحث بکنید ما تکلیف‏مان روشن بشود این‏جور که نمى‏شود جداگانه.
منشى (محمد یزدى)- اگر این را روشن کنید وقت کمیسیون را هم روشن کنید.
نایب رئیس (هاشمى رفسنجانى)- البته آنجایى که مثلًا مجمع تشخیص مصلحت و رهبرى آن قابل تفکیک است یا گفتیم مثلًا نام مجلس و تغییر قانون اساسى اینها موضوعات از هم جدایى است هر موضوعى یک گزارش بیشتر نمى‏تواند داشته باشد.
منشى (محمد یزدى)- پس اجازه بدهید یک مقدار روى همین مسائل بحث بشود
Majlis:2 Volume:1 Sessions:1-14 Page:108
یک گزارش هست یا مى‏تواند چند گزارش باشد که بعد روى مصوبه‏هاى قبلى هم اثر مى‏گذارد چون بحث این است آقاى موسوى روى این مسأله اگر نظرى دارند بفرمایند.
سید محمد موسوى خوئینى‏ها- بله عرض کنم که در ارتباط با هر یک از این موضوعاتى که براى چهار کمیسیون تعیین شد (البته آن سه کمیسیون) آن کمیسیون چهارم که بقى مسائل بود آنجا مسائل انصافاً قابل تفکیک هست اما در آن سه کمیسیون دیگر مثلًا بحث رهبرى، بحث تمرکز قو مجریه باید یک جا کمیسیون گزارشش را بیاورد یعنى در کمیسیون جوانب اصل بحث را بررسى کنند اصول مربوط به آن را به عنوان پیشنهاد اولیه تنظیم بکنند بعد گزارش اصل این تمرکز در قو مجریه را بیاورد در جلسه علنى ارائه بدهد که دلایل این‏که وضعیت موجود در قانون اساسى یک وضعیت مطلوبى نیست چه بوده و بعد. بنابراین دلائل کمیسیون به تمرکز رسیده چه نوع تمرکزى را ما در کمیسیون پذیرفته‏ایم و براى این تمرکز پیشنهاد تغییر این اصول را به این ترتیب داریم باید مجموعه آن‏چه را که در ارتباط با تمرکز در قو مجریه است یک جا گزارش بدهد هر اصلى به تنهایى بدون ارتباط با اصول دیگر در این بحث قابل استفاده نیست، حتى ما این مشکل را داریم که من احتمال مى‏دهم از دو شورى هم کار بگذرد یعنى چه بسا هماهنگ با تغییر در اصول رهبرى باید در اصول قو مجریه هم حرف‏هایى بزنیم صرف این‏که مثلا در قو مجریه به یک تمرکزى برسیم اما بدون این‏که ما در ارتباط با رهبرى به یک تصمیمى رسیده باشیم یا همچنین در مسائل دیگر چه بسا از دو شورى هم کار مى‏گذرد بنابراین هر کمیسیونى در رابطه با موضوع کار خودش یک گزارش شور اول به جلسه علنى ارائه بدهد و کلیات بحث به نحوى باشد که جامع همه مسائل آن بحث باشد و اما این‏که گفته شد وقت کم است ظاهرش این است که براى چنین کارى 20 دقیقه وقت به هیچ وجهى کافى نیست اما من تصور مى‏کنم صد دقیقه و یا دو ساعت گزارش دادن و بحث کردن به طورى که اصلًا حوصله جلسه را تمام کند و کسى حال شنیدن نداشته باشد این هم براى آن گزارشگر و گزارشى که مى‏دهد مضر است به همین ترتیبى که پیشنهاد شد و تصویب شد رئیس مى‏تواند این وقت را به دو برابر افزایش بدهد یک بار دیگر هم اگر برایش اختیار بگذاریم که گزارشگر گزارش خودش را مى‏دهد 20 دقیقه را مى‏کنیم 30 دقیقه، نیم ساعت حرف زدن براى حرف حسابى کاملًا وقت کافى است نیم ساعت حرف مى‏زند اگر جلسه تشخیص داد نیم ساعت کم است مى‏گویند نیم ساعت دیگر هم صحبت کند مى‏شود یک ساعت اگر گفت کم است نیم ساعت دیگر اضافه مى‏شود، مى‏شود یک ساعت و نیم. اما اگر از اول بگذاریم صد دقیقه، طبیعى است که این گزارشگر هم هر چقدر دلش بخواهد هى توضیحات مى‏دهد و تفسیر به لاطائل. بنابراین اجازه بدهیم در آن تبصره‏اى که تصویب شد رئیس وقت را تمدید کند 30 دقیقه هم به جاى 20 دقیقه باشد، آن وقت به جاى 40 دقیقه در واقع مى‏شود یک ساعت با این ترتیب من فکر مى‏کنم مشکل حل بشود.
منشى (یزدى)- آقاى نورى نظرى دارید بفرمایید.
عبدالله نورى- بسم الله الرحمن الرحیم. با توجه به این‏که اصل بحث ظاهراً در جلسات عمومى ماست و کمیسیون‏ها مقدمه است براى این‏که اینجا مباحث باز بشود قطعاً وقت باید اضافه بشود اضافه بر این‏که مطلبى که برادران اشاره مى‏فرمایند درباره صد دقیقه وقت، هیچ کس‏
Majlis:2 Volume:1 Sessions:1-14 Page:109
مجبور نیست صد دقیقه وقت را صحبت بکند بحث حداکثر وقتى است که ما مى‏خواهیم براى خودمان یک محدودیتى قائل بشویم والا همین الان در مجلس هم این‏طور نیست وقتى گفتند 75 دقیقه معنى‏اش این باشد که تا دقیقه آخر را مجبور است اگر حرف هم ندارد، حرف بزند بحث در این است که ما اینجا مى‏خواهیم دست و پاى خودمان را ببنیدیم در یک محدوده‏اى که بیشتر از آن کانه نتوانیم حرف بزنیم چرا؟ از آن طرف مطلبى که جناب آقاى موسوى خوئینى‏ها مطرح مى‏کنند راجع به مخبر کمیسیون یا گزارش کمیسسیون در رابطه با مخبر کمیسیون ممکن است معنا داشته باشد ولى در ارتباط با مخالف و موافق این‏جور نیست ما اینجا محدود کردیم بحث را به سه نفر موافق و مخالف ...
منشى (یزدى)- آقاى نورى عذر مى‏خواهم بحث الان دربار این هست که نظر آیا این است که کمیسیون یک جا باید آن محصول کارش را بدهد یا مى‏تواند در چند قسمت بدهد اگر یک‏جا باشد آن وقت بعد آن مسأله است چون بیشتر این بحث بود.
عبدالله نورى- در رابطه با گزارش کمیسیون که حضرت‏عالى اشاره فرمودید الان واقعاً براى خود من هیچ روشن نیست که چگونه مى‏تواند موضوع رهبرى گزارشش تفکیک بشود؟ حالا منهاى بحث تشخیص مصلحت، موضوع رهبرى در یک بحث جامع از یک‏جایى باید شروع بشود، به یک جایى ختم بشود یک دید گاه مشخصى را کمیسیون براى جلسه بیاید گزارش بدهد که ما برداشتمان این است که در آتیه این‏جور بشود، مجلس مى‏پذیرد یا نمى‏پذیرد. بنابراین وقت به نظر من باید اضافه بشود.
نایب رئیس (هاشمى رفسنجانى)- آقایان توجه بفرمایید الان موضوع بحث این بود که آقاى موسوى (منهم همین نظرم بود) گفتند که باید گزارش کمیسیون یک جا باشد حالا اگر کسى مخالف این است صحبت کند آقاى نورى رفتند روى بحث دیگرى، کسى مخالف این هست که گزارش کمیسیون یک جا باشد؟
نایب رئیس (خامنه‏اى)- من مخالفم. ببینید اگر چنان‏چه کمیسیون کارش را تمام کند، جمع وجور کند، یک جا بیاورد مطلب را عرضه کند درجلسه عمومى این البته چیز خوبى است، مخالف نیستیم با این‏که در صورتى که این کار ممکن باشد این انجام بگیرد اما این‏که گفته بشود که مطالب چه در زمینه رهبرى و چه در غیر زمینه‏ها قابل تفکیک نیست نه قابل تفکیک است کاملا. مثلا فرض کنید در مورد قو مجریه که من یک قدرى در بار آن بیشتر فکر کرده‏ام، اصل تمرکزکه پذیرفته شده است تمرکز دو نوع تصور کلى دارد این‏که ریاست جمهورى حذف بشود یا این‏که نخست وزیرى حذف بشود، این یک بحث قابل ارائه کردن است ممکن است که کمیسیون یک روز، دو روز صرف وقت کند براى این‏که جوانب قضیه را بسنجد ببیند مصلحت این است که مثلا پست نخست وزیرى حذف بشود یا نه نخست وزیرى مثلا با رأى مردم و چه بشود، رئیس کشور، رئیس جمهورى یا حذف بشود یا شکل تشریفاتى پیدا کند خوب این خودش یک مسأله است بعد از این‏که یکى از این دو تا مشخص شد مثلا فرض کنید رسیدیم به اینجا که خیر بایستى پست ریاست جمهورى مثلا بماند، نخست وزیرى حذف بشود خوب کیفیت ادار کشور و ادار دولت به وسیله رئیس جمهور سه چهار شق و سه چهار شکل دارد هم اینها هم قابل بحث است هم اینها هم قابل تصمیم گیرى در
Majlis:2 Volume:1 Sessions:1-14 Page:110
اینجا است به عنوان شور اول من مى‏گویم که شما محدود نکنید کمیسیون‏ها را که الا و لابد مطلبتان باید تمام کنید و یک جا کنید بیاورید اینجا نه ممکن است که آن کار طولانى بشود، ایجاب کند کیفیت گذارن بحث که بخشى از قضیه که یک جنب اولیه است و مقدمیت نسبت به بخش‏هاى بعدى دارد این بیاید اینجا و بحث بشود و تصمیم گیرى بشود بنابراین مى‏شود تصور کرد هم بحث یک جا هم نیاید من خیال مى‏کنم که پیشنهاد آقاى خوئینى‏ها پیشنهاد خوبى است با هر دو شکل مى‏سازد 40 دقیقه واقعا ممکن است وقت کمى باشد راست مى‏گویند احتمالا براى بحث‏هاى بخشى هم ممکن است که 40 دقیقه کم باشد 40 دقیقه را ما افزایش بدهیم یعنى بگوییم که حداکثر دو تا 20 دقیقه بوده، دوتا 30 دقیقه بشود یا بشود یک ساعت مثلا ...
منشى (محمد یزدى)- حالا به هر حال از اول کمیسیون را موظف نمى‏کنید که یک جا یا چند نوبت بیاورد.
نایب رئیس (خامنه‏اى)- بله من مخالفم که کمیسیون را موظف کنیم بگوییم حتما بایستى یک جا بیاورد نه، ممکن است که ...
منشى (محمدیزدى)- اجازه بفرمایید اول این بحث را به یک جایى برسانیم.
نایب رئیس (خامنه‏اى)- بله خیلى خوب، حرفى نیست من عرض مى‏کنم خلاصه این‏که کمیسیون بتواند یک جا بیاورد ممکن است که نه مصلحت ایجاب کند که به تدریج بیاید و از زمان استفاده بشود.
منشى (محمد یزدى)- حالا یک جا بودن و چند قسمت بودن را به رأى بگذارید.
نایب رئیس (خامنه‏اى)- این را مى‏خواهید رأى بگیریم.
نایب رئیس (هاشمى)- وقت شما تمام شد.
نایب رئیس (خامنه‏اى)- آقایان نظرى اگر دارند بگویند باز هم بگوییدبحث را ...
محمدیزدى- اجازه مى‏دهید من هم دوسه کلمه‏اى عرض بکنم؟
نایب رئیس (خامنه‏اى)- بفرمایید، بله.
محمدیزدى- عرض کنم که من هم تصور مى‏کنم که تقریبا همان چیزى که در ذهنمان متمرکز بود همان هست یعنى این‏که کمیسیون را موظف بکنیم کل کارش یک‏جا بیاورد این یک تکلیف خیلى سنگینى است و حتى در همان مسأله رهبرى هم باز همینجور هست تا چه رسد به مسائل دیگر. یعنى رهبرى هم چند شکل قابل تصور هست که ممکن است کمیسیون اول به یک جهت شکلش را برسد، فرضا در شکل شورایى یک بحث دارد به یک جایى مى‏رسد، بعد در شکل فردى هم ممکن است به یک‏جایى برسد اگر به شورایى رسید تازه چند قسم هست ترکیب شورا هست ریاست و اداره شورا هست نحوه کارش هست اگر به شکل فرد رسید باز بحثى دارد بعد از این‏که چه شورایى و چه فردى شعاع اختیاراتش مى‏تواند مورد بحث باشد یعنى این اختیاراتى را که هست ممکن هست کم و زیاد بکند بنابراین حتى در مسأله رهبرى هم که تصور مى‏شود یک بحث یک‏جا هست و در یک گزارش باید بیاید ما مطمئن هستیم که این‏جورى نیست و مى‏تواند چند قسمت باشد و جداجدا بیاید و بررسى بشود بنابراین این‏که گفته بشود یک‏جا کمیسیون موظف باشد ما مخالف هستیم. نوبت آقاى عمید است، آقاى عمید بفرمایید.
Majlis:2 Volume:1 Sessions:1-14 Page:111
عباسعلى عمید زنجانى- روى عناوینى که مطرح شده «بررسى» تدوین، تتمیم و اصلاح» اگر دقت بشود خواه ناخواه روى اصول قانون اساسى است جناب آقاى هاشمى این را مفروق گرفته‏اند که اصول را بگذاریم کنار در صورتى که هر چه بحث هست یا روى اصول موجود در قانون اساسى است یا روى اصولى است پیشنهاد مى‏شود به عنوان تتمیم و تکمیل. بنابراین اگر معیار اصل باشد یک معیار طبیعى و روال عادى خواهد بودکمیسیون وقتى کلیه مذاکرات و محصول مذاکراتش را در زمینه یک اصل، اصل اصلاح شده یا اصل پیشنهادى به عنوان متمم تمام کرد آن اصل را عرضه مى‏کند به شورا و جلسه عمومى، آنجا است که به نظر مى‏رسد 40 دقیقه به عنوان قابل تمدید کافى به نظر مى‏رسد و مخصوصا با آن پیشنهادى که تصویب شد ...
نایب رئیس (هاشمى)- آقایان اصلا وارد بحث وقت نشوند، بحث وقت الان مطرح نیست.
منشى (محمد یزدى)- بالاخره کمیسیون یک‏جا بدهد کارش را یا در چند نوبت؟
عمید زنجانى- اصل، اصل.
منشى (محمد یزدى)- پس شما هم مى‏فرمایید چند قسمت آقاى بیات شما نظرتان را بفرمایید.
اسدالله بیات- بسم الله الرحمن الرحیم. من معتقدم اصلا یک جا گزارش دادن در شور اول بسیار بعید است! حالا نمى‏گویم متعذر و محال واقعا بعید است چون واقع قضیه این است که در جلسه اول هم تصویب شد بحث در اینجا خواهى نخواهى دو شورى خواهد شدو در دو شورى است که در قالب الفاظ در مى‏اید، در قالب اصول در مى‏آید بعد پیشنهادها مطرح مى‏شود، همه اینها مطرح مى‏شود یقینا ما در آنجا وقت زیادى هم خواهیم داشت الان بحث ما در شور اول به عنوان کلیات است، کلیات قضیه هم طبیعى است که آن صحبتى که جناى آقاى نورى مى‏گویند 2 ساعت و اینها واقعا براى کلیات زیاد است چون کلیات قضیه نوعى ایده ارائه دادن است، نوعى تز ارائه دادن است و در اینجا لازم نیست که به طور کلى طرف شش ساعت بحث بکند چون موافق دوساعت، مخالف هم دو ساعت، مخبر هم دوساعت، شش ساعت بحث بکنند یعنى دو روز مفصل در رابطه با یک موضوع بحث کردن این فوق العاده اضافى است به نظر من در شور اول همان مقدار که جناب آقاى موسوى خوئینى‏ها فرمودند کافى است چون بحث کلیات است و من هم موافقم.
منشى (محمد یزدى)- حالا باز در وقت صحبت نفرمایید، در همین که کمیسیون چکار بکند نظرتان را بگویید.
اسدالله بیات- من مى‏گویم امکان ندارد در شور اول انسان بیاید همین‏طور یک‏جا مسائل را بگوید چون مدون نمى‏شود طبیعى است که خواهى نخواهى فصل، فصل خواهد بود و فروض مختلف به صورت‏هاى گوناگون مطرح خواهد شد.
نایب رئیس (هاشمى رفسنحانى)- من واقعا تعجب مى‏کنم از آقایانى که در مجلس شیو بحث را دیده‏اند این‏جورى مى‏گویند اصلا این کار ما را مى‏اندازد به یک وادى که‏
Majlis:2 Volume:1 Sessions:1-14 Page:112
هیچوقت نمى‏توانیم از آن در بیاییم. تصورش را هم آقایان نکرده‏اند که چه جور مى‏شود حالا من مثلا قو مجریه را مى‏گویم یا همان رهبرى را مى‏گویم همه را مى‏شود همینجورى فرض کنیم، ما اگر بخواهیم بخشى از این را بیاوریم همان کلیاتى که شما مى‏گویید مثلا بگوییم که رئیس جمهور هست و نخست وزیر به یک شکلى هست یا نیست. همه اصول در رابطه با این تحت تأثیر قرار مى‏گیرد یعنى این‏که به مجلس چگونه معرفى کنیم، اینجا تحت تأثیر قرار گرفته، این‏که عزل چگونه بشود این تحت تأثیر قرار گرفته، این‏که استیضاح بکنند تحت تأثیر قرارگرفته، این‏که هر چیزى که مربوط به قو مجریه است در رابطه با این کلیت است شما اگر گفتید شوراى‏عالى قضایى نداریم، یک رئیس قضائى داریم کل اصول به این مربوط مى‏شود شما اگر مى‏توانید بخشى از آن اصول را نیاورید اگر نیاورید در بحث اول اصلا اظهارنظر نمى‏شود بکنیم بعد که آوردید دفعه دوم که بخش دوم را گزارش دادید متناقص با آن‏چه که اینجا تصویب شده باشد، شما یک چیزى اینجا تصویب مى‏کنید آخر در مجلس شما مى‏بینید ما چکار مى‏کنیم ما مثلا یک لایحه 100 ماده‏اى را که مى‏اوریم هر ماده‏اش ممکن است در کلیات موثر باشد وقتى که ما مجموعه این لایحه را نگاه مى‏کنیم اگر یک ماده‏اش را برداریم ممکن است روى 30 تا ماده اثر بگذارد این‏طور نیست که ما بتوانیم اظهار نظر بکنیم دربار یک مجموعه بدون این‏که بخش‏هاى مختلفش را دیده باشیم اصلا تصور بکنید شما چه جور مى‏خواهید اصولى از قانون اساسى را بیاورید اینجا ولى بحث رهبرى و اختیارات رهبرى را نیاورید یعنى اول بیاییم بگوییم در رهبرى مرجعیت مثلا شرط نیست این مربوط به اختیاراتش هست یعنى الان مى‏خواهید به این چه اختیاراتى بدهید؟ شما بیایید مرجعیت را حذف کنید یک اختیارات عظیمى هم براى قانون بعدا در این بیاورید اصلا نمى‏شود دربار این صحبت کرد آنهایى که اینجا رأى داده‏اند بعدل رأى شان را پس مى‏گیرند بنابراین آن‏وقت این جلسه با آن جلسه متناقص مى‏شود این مصوبه بعدى نمى‏خواند شما اگر مى‏گویید کمیسیون‏ها نمى‏رسند ما باید فرض کنیم خیلى خوب یک ماه هم طول مى‏کشد، یک ماه هم صبر کنیم تا این کمیسیون کارش را تمام بکند مجموعه را با هم ببیند این مجموعه را بعدا حتى هیأت رئیسه هم نظارت بکند، این مجموعه با آن مصوبه کمیسیون هم دیده بشود متناقص نباشد دراین مجلس که مى‏آید ما مى‏خواهیم بحث بکنیم، مجموعه را مى‏توانیم بحث بکنیم یک وقت بگویید مثلا رئیس جمهور نه ولى یک چیزهایى بعدا مى‏خواهید تصویب کنید که با این متناقص است مى‏افتیم در یک سلسله بحث‏هایى که به هیچوجه به هیچ جا نمى‏رسیم فقط مى‏توانیم اینجا تفکیک کنیم هشت موضوعى را که امام جدا کرده‏اند یعنى هشت موضوع مى‏تواند هشت تا گزارش باشد. هر گزارشى باید با همه جزئیاتش به صورت یک لایحه همان‏طورى که مالایحه را مى‏نویسیم با اصول مربوطش تنظیم بشود اصول اصلاح بشود بیاید اینجا آن‏وقت مجموعه بحث بشود بفهمیم که از آن چه در مى‏آید اصلا ما نمى‏توانیم اینجا بحث کنیم اصلا بحث «زمان» نیست من خیال مى‏کنم اگر شما تصور مى‏کنید تجزیه این هشت موضوعى که امام تعیین کرده‏اند به صورت گزارش متفرق و کمیسیون این‏جور به نتیجه مى‏رسد من مطمئنم به نتیجه نمى‏رسد یعنى بعد از چند هفته وقت مصرف کردن برمى گردید مى‏گویید مجموعه را یک بار بررسى بکنیم ممکن است مجموعه را که ببینیم ما مخالفیم با این که «شوراى عالى قضایى» شورا نباشد ممکن است مجموعه را ببینیم ما با همین شکل قو مجریه موافقیم مجموعه را ببینیم چه از آب در
Majlis:2 Volume:1 Sessions:1-14 Page:113
مى آید این را باید با هم ببینیم روح قضیه، اصول با هم باشد من هیچ یک ذره هم تردید ندارم که ما مى‏افتیم در خنسى که نمى‏توانیم در بیاییم زمان مسأله مهمى نیست ما به خاطر زمان افتادیم به این بحث. زمان حالا کم و زیاد کردنش بحث خام مى‏شود، پخته مى‏شود مجلس گفت اضافه کنید اضافه مى‏کنیم ما خیلى گیر زمان نیستیم اینجا اصل کار ما این است.
نایب رئیس (خامنه‏اى)- آقاى موسوى خوئینى‏ها مثل این‏که وقت گرفته‏اند. آقاى موسوى شما مى‏خواهید صحبت بفرمایید؟ (موسوى خوئینى‏ها- اگر اجازه بفرمایید) اگر مى‏خواهید صحبت کنید، صحبت کنید بحث مهمى است.
سید محمد موسوى خوئینى‏ها- مطالب را آقاى هاشمى مفصل توضیح فرمودند. من اضافه مى‏کنم بر این‏که اصلا یکى از فلسفه‏هاى تشکیل کمیسیون‏ها این است که در ارتباط با هر موضوع برود طرح پیشنهادى بیاورد والا اگر بنا باشد که کمیسیون طرحى به این جلسه علنى ارائه ندهد پس همین الان شروع کنیم به بحث کردن معلوم نیست از کجا شروع کنیم به کجا ختمش کنیم خود کمیسیون باید برود طرح تهیه کند و من البته بعد متوجه شدم آن ده روزى که گفتید منطقى نبود از این جهت که هم کمیسیون‏ها بمحض انتخاب اعضاء بلافاصله تشکیل مى‏شود همه هم ظرف ده روز گزارششان را بیاورند خوب چهار تا گزارش جمع مى‏شود کنار هم ما که یک‏جا نمى‏توانیم اینها را به بحث بگذاریم اما من به نظرم مى‏رسد بعضى از این کمیسیون‏ها کارشان را سریع ارائه خواهند داد من حالا باز به تناسب آشنا بودن در بخش قو قضائیه روى آن کار کرده‏ام قبلا در شوراى‏عالى قضایى هم رویش بحث کرده‏ایم تقریبا طرح ما روشن است من خیال مى‏کنم خیلى هم پیچیدگى ندارد شاید مى‏شود گفت آن کمیسیون مربوط به قو قضائیه واقعا ظرف ده روز به راحتى مى‏تواند طرحش را بیاورد و طرح جامع هم بیاورد، یعنى تمام اصول مربوط به قو قضائیه را ارائه بدهد ممکن است حالا سایرکمیسیون‏ها یکقدرى کارشان بیشتر باشد بنده هم عرضم این است که اگر این جهت را مشخص نکنیم مى‏افتیم توى دریایى از بحث که هیچ معلوم نیست چطورى مى‏خواهیم بیرون بیاییم.
نایب رئیس (خامنه‏اى)- منهم در این زمینه یک جمله‏اى عرض بکنم شاید بحث‏ها با هم فرق کند حالا چون آقاى خوئینى‏ها راجع به قو قضائیه اظهار نظر کردند. لابد روى مسأله فکر کرده‏اند من از آن جهت مى‏گویم والا در مسائلى مثل قو مجریه و رهبرى که یکقدرى ما تامل کردیم فکر کردیم به هیچ وجه آنجور که آقاى هاشمى مى‏فرمایند مسأله نیست ببینید بحث، یک زمینه کلى دارد براساس آن زمینه یک طرحى به وجود مى‏آید، براساس آن طرح جزئیاتى مشخص مى‏شود آخرین مرحله، تدوین اصول است اولین مرحله به تعبیر آقاى بیات تدوین ایده‏ها است بین این دو هم مى‏تواند دو، سه مرحله فاصله بشود ترتیب بحث به نظر مى‏رسد این‏جورى است حالا در خود کمیسیون‏ها هم این‏جور است در رابطه با میان کمیسیون‏ها و این شوراى عمومى هم همینجور خواهد بود جلسات عمومى مثلا فرض کنید راجع به قو مجریه یا حالا همین‏طور که من مثال زدم ما بخواهیم بحث بکنیم اول فکر کنیم ببینیم که یعنى قاعدتا خود کمیسیون باید این جورى بحث بکند اصلا مناسب این است از دو نفر رئیسى که عملا قو مجریه دارد یعنى دو نفر رئیسى که موثر در قو مجریه‏اند طبق قانون اساسى کنونى مصلحت این است که اختیارات کدامیک از آنها حذف کنیم و به دیگرى بدهیم. این خودش یک‏
Majlis:2 Volume:1 Sessions:1-14 Page:114
بحث مستقلى است خوب بلى، البته اگر ما آمدیم نخست وزیر را حذف کردیم چند تا از اصول بعدا تغیییر پیدا خواهد کرد، این‏که آقاى هاشمى به عنوان یک محظور ذکر مى‏کنند، هیچ محظورى نیست بعد که آن اصول را آوردیم اینجا بلکه در خود کمیسیون آن اصول را براساس ترجیح ابقاء رئیس جمهور و حذف نخست وزیر تغییر خواهیم داد این‏که کفربالله العظیم لازم نمى‏آید که! اصلا براى همین کار داریم عمل مى‏کنیم یا برعکس ترجیح دادیم که نخیر، مصلحت این است که پست نخست وزیر به این دلایل باقى بماند و پست رئیس جمهور یا حذف بشود یا کمرنگ بشود و اختیاراتش گرفته بشود این یک مسأله است، این مسأله خودش قابل بحث است.
من عرض مى‏کنم این مسأله را اگر بخواهیم در کمیسیون بحث کنیم یا گزارش آن را بدهیم به مجلس خیال مى‏کنم یکى دوساعت بحث لازم داشته باشد با توجه به جوانب اصل خوب، حالا آمدیم فرض کنید ترجیح دادیم یک طرف را، مثلا گفتیم که رئیس جمهور اختیارات نخست وزیر را داشته باشد، باز چند تا بحث دیگر اینجا پیش مى‏اید، البته هنوز نوبت اصول نیامده است یک بحث این است که اصلا نظام، نخست وزیر داشته باشد ولو بدون اختیارات کنونى که در قانون اساسى برایش معین شده یا اصلا نخست وزیر نمى‏خواهد، هر دوجورش را داریم یک جاهایى در بعضى از دولت‏ها نخست وزیر ندارند، در بعضى جاها نخست وزیر دارند با یک اختیارات محدودى. این‏هم یک بحث قابل بررسى است.
اگر فرض کردیم که بکلى نخست وزیر نخواهیم داشت، آن وقت یک نوع تغییر و تأثیرى را در اصولى که مربوط به قو مجریه هست به وجود بیاوریم اگر گفتیم نه، نخست وزیر باشد منتها به این کیفیت انتخاب بشود یا این اختیارات را داشته باشد آن طبعا روى اصول دیگرى اثر خواهد گذاشت هر کدام از اینها را که ما وارد بحث شدیم مى‏توانیم آن بحث را بیاوریم در اینجا یعنى بعد ازآن که در کمیسون پخته شد و تمام شد آن بحث را بیاوریم اینجا، تصمیم بگیریم و تمام بشود این‏که ایشان مى‏گویند جلسه برمیگردد، چرا برگردد جلسه؟ جلسه از اول از کلى‏تر دارد به جزئى‏تر نزدیک مى‏شود.
اگر از جزئیات ما شروع مى‏کردیم، بله تناقص به وجود مى‏آمد، ممکن بود تناقض به وجود بیاید اما وقتى که از اعم و از کلى‏تر داریم شروع مى‏کنیم وهى دایره را تنگ مى‏کنیم و به جزئیات داریم مى‏رسیم چه لزومى دارد که ما تصور کنیم که دچار تناقض خواهیم شد؟
ما این کلى را مشخص کردیم معلوم شد بایستى رئیس جمهور باشد، معلوم شد بایستى نخست وزیر مثلا داشته باشد، معلوم شد نخست وزیر بایستى این اختیارات را داشته باشد، نداشته باشد اینها که مشخص شد آن وقت کمیسیون با خیال راحت، با اطمینان خاطر مى‏رود اصول را، اصولى که مربوط به این دو پست هست طبق این ایده‏اى که مجمع عمومى به او داده تغییر مى‏دهد، دانه، دانه اصول را در مجلس مطرح مى‏کنند ممکن است پنج تا، شش تا، ده تا اصل در یک جلسه مثل این موادى که داریم تصویب مى‏کنیم عبارتش خوانده بشود، اصلاح بشود، تصویب بشود و تمام بشود برود بنابراین به نظر من این حرف غیر قابل قبولى است که ما کمیسیون‏ها را مجبور کنیم که نخیر شما مجبورید بنشینید از اول تا آخر مسأله را تمام بکنید، بحث کنید بیاورید اینجا. پس چرا دوشورى باشد؟ این دیگر یک شورى است،
Majlis:2 Volume:1 Sessions:1-14 Page:115
تمام مى‏شود مى‏رود. هیچ لزومى ندارد که ما این کمیسیون را الزام بکنیم بله یک کمیسیون ممکن است که هم مطلبش را یک جا بیاورد، مثلا فرض کنید کمیسیون مربوط به صدا و سیما یا اسم مجلس یا از این قبیل چیزها معلوم نیست که خیلى مطلب زیادى داشته باشند که بارها لازم باشد بیایند به این مجمع مراجعه کنند لکن بعضى از کمیسیون‏ها بلاشک مطلبشان را یک‏جا نمى‏توانند بیاورند توى مجلس نمى‏شود اصلا جمع وجورش بکنند من به عکس مى‏خواهم بگویم اگر مطلب را یک‏جا بیاورند توى مجلس نمى‏توانیم جمع و جورش بکنیم باید مطلب را مرحله بندى کنیم، طبقه بندى کنیم، طبقه بیاوریم اینجا تصویب شده، تمام شده بگذاریم کنار، برسیم به مرحله بعدى و طبقه بندى.
غیر از این اگر باشد به نظر من اصلا برخى از بخش‏هاى مهم مثل قو مجریه، قو قضائیه ممکن نیست بحثش به جایى برسد.
منشى (یزدى)- آقاى نورى شما مطلبى اگر دارید بفرمایید.
عبدالله نورى- بسم الله الرحمن الرحیم. من فکر مى‏کنم بحثى که دارد الان انجام مى‏شود عمدتا اگر ما روشن بکنیم که مباحثى که مى‏خواهد انجام بشود در یک کمیسیون موضوعات مختل در عرض هم است مطلبى که اشاره مى‏شود درست است ولى اگر موضوعات طولى است قطعا باید از اول آن کمیسیونى که گزارش کارش را مى‏دهد براى خودش یک چیز روشنى را ترسیم کرده باشد ما نمى‏خواهیم توى ریز مسائل آن چیزى که ترسیم کرده است تا نهایت کار آن جلو رفته باشد اگر ما آمدیم بحث را به صورت طولى مطرح کردیم که ظاهرا هم فکر نمى‏کنم در این جهتش بحث باشد همان مطلبى که آقایان در رابطه با رهبرى مطرح مى‏فرمایند یا در رابطه با نخست وزیرى و ریاست جمهورى این آغاز یک بحثى است که راه ما در رابطه با مواد مختلف و اصول مختلف باز مى‏کند الان وقتى که مى‏خواهد اینجا بحث بشود، در مجلس وقتى بخواهد چنین مطلبى مطرح بشود یک کمیسیونى نمى‏تواند بیاید بگوید اصلا من نرفته‏ام روى اصول کار کنم، من فقط نشسته‏ام بحث کرده‏ام که رئیس جمهور باشد یا نخست وزیر، بعد مى‏روم ببینم براساس اصول دیگر شاید حرفى هم که امروز مى‏زنم اشتباه در بیاید، با اصول دیگر گیر پیدا کند ف به نظر نمى‏رسد این صحیح باشد کلیاتى هم که در این بحث مطرح مى‏شود دقیقا این نوع کلیات است یعنى در مقوله رهبرى بحثى که اینجا مطرح مى‏شود تحت عنوان رهبر یا شوراى رهبرى باید چارچوب و اسکلت بندى کلى آن دیده شده باشد، در قو مجریه هم همین جور است بله آن‏که گفته مى‏شود به عنوان شور دوم یا حتى شور سوم ممکن است همین جا وقتى مطلب مطرح مى‏شود یک مطلبى مورد تأیید قرار نگیرد، جزئیات آن را آقایان نظرات مختلفى داشته باشند، قابل بحث وبررسى باشد حالا چه شوردوم، چه شور سوم بخواهد کار جلو برود به نظر مى‏رسد که گزارش اول مخصوصا در رابطه با کمیسیون‏هایى که موضوع مشخصى را دارند طولى باید انجام بشود، طولى که خواست انجام بشود ما هم قبول داریم که در طول هم وقتى بحث رئیس جمهور شد، بحث وزراء بحث کابینه، بحث ارتباطات رئیس جمهور و مباحث مختلفى حول وحوش این، به دنبال خواهد آمد ولى اینجا اصل همین بحث کلى باید روشن بشود بنابراین به نظر مى‏رسد که کلیات قضیه با یک چارچوب کلى باید بیاید ولو حالا ده روز هم بیشتر طول بکشد که ترسیم روشنى را داشته باشد وگرنه من مى‏ترسم که وقتى اینجا اشکالات از طرف آقایان مطرح مى‏شود مخبر کمیسیون در مقام‏
Majlis:2 Volume:1 Sessions:1-14 Page:116
جواب بگوید اجازه بدهید برویم ده روز دیگر کمیسیون داشته باشیم تا جواب اشکالات آقایان را بیاوریم والسلام.
منشى (یزدى)- جناب آقاى موسوى فرمایشى دارید بفرمایید.
عبدالکریم موسوى اردبیلى- من هم نظرم تأیید فرمایشات جناب آقاى هاشمى و آقاى موسوى و اینهاست، چیزى که آقاى خامنه‏اى مى‏فرمایند، البته ممکن هم هست در بعضى از بحث‏ها آن جور باشد ولى بحث‏هایى که منسجم و مرتبط بهم است اینها را اگر بخواهیم تجزیه کنیم ممکن است فکر اول ما و فکر آخر ما گاهى اصلا متضاد از آب در بیاید.
ما وقتى که مى‏خواهیم یک مسأله‏اى را مثلا آیا رهبرى لازم است یا لازم نیست یا رهبرى شورایى باشد یا فردى باشد ما تا توابع اینها را ندانیم، مفاسد اینها را ندانیم، اگر شورایى شد چه اشکالاتى پیش مى‏اید، اگر فردى شد چه اشکالاتى پیش مى‏اید، اگر اینها را ندانیم ما چطور مى‏توانیم تصمیم گیرى کنیم در یک مسأله‏اى که صدر و ذیلش براى ما روشن نیست؟
بعضى مسائل قابل تجزیه نیست، شاید سه تا از این مسائلى که اینجا هست و ممکن است از امهات هم باشند اینها قابل تجزیه نیستند خصوصا مسأله رهبرى تا آنجایى که من مى‏دانم مسأله تمرکز قو قضائیه، فکر مى‏کنم تمرکز قو اجرائیه هم همین‏طور باشد البته بعضى از متفرعات ممکن است پیش بیاید آن در اصل دیده نشود بعد بگویند بسیار خوب اما اصل را تصویب مى‏کنیم بعد وقتى رسیدیم به آن متفرعات ببینیم باید چکار بکنیم اما اگر اصل مسأله را که من مى‏خواهم ببینم که آیا فردى باشد یا شورایى یا اصلا باشد یا نباشد بدون این‏که بدانم اختیاراتش چه جورى هست، انتخابش چه جور خواهدشد، چه مفاسدى در شورایى پیش مى‏اید، چه اشکالاتى پیش مى‏آید؟ من درست کردن اصول را نمى‏گویم، اصل مطلب را روشن شدن، من هرچه فکر مى‏کنم نمى‏دانم آیا مى‏شود اینها را تجزیه کرد؟ به نظر من تجزیه اینها بسیار مشکل است، اصل روح قضیه، از اول تا آخر در یک جا دیده بشود در مسائل علمى دیگر هم همان جور است، مسائل گاهى حتى در متفرعاتش، دراصولش آدم یک تصمیمى مى‏گیرد به متفرعات که رسید مى‏اید مى‏بیند بعضى جاها اشکال پیدا کرد، از اصل فکرش دست برمى دارد، آن وقت چطور ما مى‏توانیم بگوییم در مسائل به این مهمى اینها قابل تجزیه است؟ ما تجزیه مى‏کنیم یک مقدارش را در جلس اول و یک مقدارش را در جلس دوم و من فکر مى‏کنم کمیسیون باید حداقل در اصول و در اصل مسائل باید یک جا نظرش را بیاورد بلى بعضى از متفرعات شاید ضررى نزند آن اگر بماند اشکالى ندارد.
نایب رئیس (سید على خامنه‏اى)- خوب بحث خوب و کاملى نسبتا به این قضیه انجام گرفت دو جور مى‏توانیم مشى بکنیم حالا آقایان ببینید چکار بکنیم خوب است: یکى این‏که ما رأى بگیریم براى این‏که کمیسیون‏ها موظف باشند (همین پیشنهاد آقاى هاشمى) که مضمون بحث را به طور کامل و یک جا ارائه کنند ولو 20 روز، یک ماه طول بکشد که اگر این رأى بیاورد طبعا میزان ساعات بایستى افزایش پیدا بکند اگر نه، این رأى نیاورد، توانستیم به تفکیک بیاوریم طبعا میزان ساعات کمتر خواهد بود. یکى این‏که این‏جور ما اینها را رأى بگیریم یکى این‏که نه، ما این را رأى نگیریم،
Majlis:2 Volume:1 Sessions:1-14 Page:117
ساعات را رأى بگیریم. چون این‏که ما بگوییم یک جا بیاورند یا با تفکیک بیاورند، من خیال مى‏کنم واقعیت‏ها خودش را برما تحمیل خواهد کرد این به رأى‏گیرى نیست که الان ما رأى هم بگیریم و یک چیزى هم به کمیسیون تکلیف بکنیم، آن‏چه که طبع قضیه هست، آن خودش انجام خواهد گرفت حالا هر جور که مى‏خواهید، همانجور عمل بکنید.
نایب رئیس (هاشمى رفسنجانى)- من پیشنهادم را مشخص مى‏کنم. پیشنهاد من این است که موضوعاتى که حضرت امام مشخص کردند هر موضوع، موضوع یک گزارش مستقل باشد آن مشکلى هم که شما مى‏گویید از نظر زمان، با آن اشاره‏اى که آقاى خوئینى‏ها کردند، حل مى‏شود ما موضوعاتى مثل صدا وسیما یا تغییر قانون اساسى یا فلان ... اینها را کمیسیون زودتر مى‏اورد، خوراک جلسه عمومى داده مى‏شود مثل قو مجریه مى‏ماند آخرین که شاید آن براى یک ماه هم برایش وقت بماند عملا در کار مشکلى پیدا نمى‏کنیم. پیشنهاد مشخص من این است هر موضوعى از موضوعاتى حضرت امام دادند، موضوع یک گزارش به جلسه علنى باشد و موضوع یک بحث باشد.
نایب رئیس (خامنه‏اى)- این موضوع یک گزارش که کافى نیست.
هاشمى- چرا؟
نایب رئیس (خامنه‏اى)- ى عنى در آن گزارش، کامل بیاید.
هاشمى رفسنجانى- بلى، یعنى هر یک از اینها به طور کامل در یک گزارش باید بیاید موضوع یک جا بحث بشود در شور اول. درشور دوم خوب وضع خاصى دارد، اینها مى‏اید آیه آیه ما جداگانه مى‏بینیم و جلو مى‏رویم و شور دوم مشکلى ندارد.
منشى (یزدى)- آقاى عمید یک یادداشتى در اینجا دارند، ممکن است تکمیل این پیشنهاد باشد اگر اجازه بدهید من مى‏خوانم نوشته‏اند (هاشمى- بخوانید ببینیم چه هست) آقاى عمید پیشنهاد تقریبا مى‏تواند تکمیلى باشد و در سه مرحله انجام بگیرد به این صورت: کمیسیون‏ها ابتدائا گزارش کلى طرح به صورت غیر مدون بیاید یعنى همان حالت کلى را ولى موضوع مثلا «تمرکز مدیریت قو اجرائى» این کلى.
در مرحله دوم گزارش کلى طرح مدون.
در صورت سوم گزارش کامل و مدون.
هاشمى رفسنجانى- نه، اجازه بدهید پیشنهاد من این است مشخصا، پیشنهاد خودم را مى‏گویم. پیشنهاد من این است که ...
عمید زنجانى- این که حذف شده تفکیک کیفى است، به جاى تفکیک کمى.
هاشمى رفسنجانى- حرف شما را فهمیدیم. من تجربه‏اى که در این مجلس دارم مى‏دانم که هیچیک از آنها به جایى نمى‏رسد آن کلیات بحث کردن، اگر مدون نداشته باشد بعد مشخص نباشد بالاخره قابل بحث نیست من پیشنهادم را مى‏گویم مشخصا این است:
هر کمیسیونى مثلا یک موضوع به آن دادیم، باید همان موضوعش را کامل گزارش بدهد کمیسیونى چهار موضوع به آن دادیم در چهار گزارش مى‏تواند این را بدهد و مى‏تواند در یک گزارش بدهد ما در اینجا هر یکى از آنها را در یک بحث جداگانه مطرح مى‏کنیم و جداگانه به کلیاتش رأى مى‏گیریم پیشنهاد من این است.
Majlis:2 Volume:1 Sessions:1-14 Page:118
نایب رئیس (خامنه‏اى)- آقایانى که با این پیشنهاد موافق‏اند دستشان را بلند کنند (اکثر موافقت کردند) تصویب شد. پس متن این را آقاى هاشمى، آن‏طور که نوشتید بدهید مى‏خواهیم بدهیم جزو آیین‏نامه بشود.
هاشمى- مى‏دهم، آن وقت، وقت هم براین اساس تنظیم مى‏کنیم.
امینى- ده روز را تغییرش بدهید.
هاشمى رفسنجانى- در 10 روز را ما مى‏توانیم گزارش بدهیم براى این‏که آن کمیسیونى که چهار موضوع دارد، سه موضوعش را در 2- 3 روز اول ما مى‏دهیم و کمیسیون قضائى مى‏گوید ما در ظرف 10 روز گزارش مى‏دهیم ممکن است مجریه طول بکشد شما فقط رهبرى را ...
مهدى کروبى- قابل تمدید باشد.
هاشمى رفسنجانى- ما قابل تمدید را مى‏نویسیم یعنى یک تبصره اضافه مى‏کنیم هیأت رئیسه مى‏توانند وقت را تمدید بکنند.
نایب رئیس (خامنه‏اى)- آقا بگذارید ما ساعت را مشخص بکنیم چون اینجا پیشنهاد خود شما براى هر موضوعى، 100 ساعت بود ... (هاشمى- براى هر موضوع، 100 دقیقه) معذرت مى‏خواهم من اینجا نوشته‏ام 100 ساعت، بلى براى هر موضوعى 100 دقیقه. پیشنهاد دو ساعت از آقاى نورى داشتیم، پیشنهاد 100 دقیقه از آقاى هاشمى و پیشنهاد یک ساعت از آقاى خوئینى‏ها ...
ى کى از آقایان- دوبار قابل تمدید باشد.
نایب رئیس (خامنه‏اى)- خوب حالا اصل آن زمان اولى را ما بحث مى‏کنیم.
نایب رئیس (هاشمى رفسنجانى)- پس اجازه بدهید من یک توضیح کوچکى بدهم ما که مى‏گوییم 100 دقیقه معنایش این است یعنى کمیسیون 100 دقیقه وقت دارد ف ممکن است نیم ساعتش را، 20 دقیقه‏اش را اول مى‏گوید، بقیه‏اش را معموملا ما کارمان این است ف ما براى جوابگویى مى‏گذاریم وقتى که در مجلس مخالفین و غیره ... حرف زدند آن تازه به موقعش مى‏رسد و مى‏اید جواب مى‏دهید مخالفین و مواقین دیگر ان طور که آقاى موسوى گفتند، خسته کننده نیست هر مخالفى 10 دقیقه یا یک ربع مى‏تواند صحبت بکند خوب ببینید در یک جمع ما اگر مسأله رهبرى مطرح بشود، حتما ده نفر از ما مایلیم که صحبت بکنیم یا به عنوان موافق مى‏خواهیم صحبت بکنیم و یا چیز دیگر ... ما 10 نفر صحبت بکنیم یعنى 100 دقیقه یعنى دیگر کمتر از این به نظر مى‏رسد در یک مجلسى، مسأله‏اى مثل رهبرى، یا مجریه و یا قضائیه ... حدود 10 دقیقه هم بخواهیم در موردى صحبت بکنیم، این‏طور نیست نه خسته کنند یک ساعت پشت سرهم است و فقط مى‏دانى هم هستاگر آقایان خوب حرفى نداشتند، خوب حرف نمى‏زنیم.
نایب رئیس (سید على خامنه‏اى)- خیلى خوب بگذارید همین پیشنهاد را به رأى بگذاریم البته این 100 دقیقه یعنى جاى هر چهلى که اینجا آمده 100 دقیقه (هاشمى- بلى، یعنى 3 تا 100 دقیقه) یعنى 40 دقیقه موافق، 40 دقیقه مخالف و 40 دقیقه هم کمیسیون بود هر کدام اینها به 100 دقیقه تبدیل مى‏شود.
هاشمى رفسنجانى- ى عنى 40 دقیقه بین موافقین تقسیم مى‏شود.
Majlis:2 Volume:1 Sessions:1-14 Page:119
نایب رئیس (خامنه‏اى)- مى‏شد و این‏جور بود و حالا همین 100 دقیقه ..
هاشمى- بلى ان 100 دقیقه بین آنها ...
نایب رئیس (خامنه‏اى)- ى عنى 300 دقیقه (5 ساعت) آقایانى که با این پیشنهاد موافق‏اند، دستشان را بلند کنند (اکثر دست بلند کردند) تصویب شد.
حسن حبیبى- هر کسى را چند دقیقه؟
نایب رئیس (خامنه‏اى)- هر کسى 10 دقیقه.
منشى (یزدى)- تمدید را هم مشخص کنید.
نایب رئیس (هاشمى رفسنجانى)- تمدید که تصویب شد و تمدید هم تا دو برابر یک بار تا دو برابر مى‏تواند البته این تا دو برابر که مى‏گوییم ...
منشى (یزدى)- به اندازه وقت، یک برابر اضافه بشود.
نایب رئیس (هاشمى)- بلى، یک برابر به اندازه وقت اضافه بشود ممکن است تا دو بار بکنیم.
نایب رئیس (خامنه‏اى)- ى عنى تا 600 دقیقه به این ترتیب مى‏تواند اضافه بشود.
نایب رئیس (هاشمى رفسنجانى)- «رهبرى» مى‏تواند اینجا 600 دقیقه وقت بگیرد.
نایب رئیس (خامنه‏اى)- بلى دیگر ده دقیقه خوب است و کم نیست خوب آقایانى توجه بفرمایند روى ماد 19 نظرى نیست یعنى بحث راجع به همین نکات بود که بحث شد اگر آقایان نظر دیگرى دارند بفرمایند، آقاى حبیبى بفرمایید.
نجفقلى حبیبى- رأى‏گیرى علنى با ورقه بشود و قیام و قعود نباشد.
هاشمى رفسنجانى- چه لزومى دارد؟
نایب رئیس (خامنه‏اى)- اینجا ما قیام و قعود را هم آقاى دکتر حبیبى وقتى مى‏خواندند، تبدیل به بلند کردن دست کردیم یعنى قیام و قعود تبدیل به بلند کردن دست شد.
نایب رئیس (هاشمى رفسنجانى)- تصویب کردیم که رأى‏گیرى مان با بلند کردن دست باشداین دیگر تصویب شد دیگر در این مورد بحثى نداریم و این هم علنى است و مخفى نیست.
نایب رئیس (خامنه‏اى)- جز در مواردى که 10 نفر تقاضاى رأى مخفى بکنند.
منشى (یزدى)- آقا قبل از ختم جلسه، من یک سؤالى دارم.
نایب رئیس (خامنه‏اى)- اجازه بدهید ما تصویب این را اعلام بکنیم پس ماد 19 با این اصلاحاتى که گفته شد، تصویب شد.
نایب رئیس (هاشمى رفسنجانى)- ضمنا عبارت این را بعدا خدمتتان مى‏دهیم.
منشى (دکتر حبیبى)- عرض مى‏شود این ماده جناب آقاى هاشمى، به همین ترتیب تصویب شد منتها آن نکته را حضرت‏عالى باید بدهید که یا به صورت تبصر ماد 18 در بیاید و یا در همین ماده بگنجد متن ماده که اشکالى ندارد؟
امینى- ده روز را تمدید نکردید.
نایب رئیس (هاشمى رفسنجانى)- آقایان سر این مسأله یک رایى بدهند که «هیأت‏
Majlis:2 Volume:1 Sessions:1-14 Page:120
رئیسه مى‏تواند وقت کمیسیون‏ها را تا 10 روز دیگر هم تمدید بکند».
مهدى کروبى- در صورت تقاضاى رئیس کمیسیون.
نایب رئیس (هاشمى رفسنجانى)- بلى، در صورت تقاضاى رئیس کمیسیون هیأت رئیسه تا دو برابر مى‏تواند تمدید بکند حالا آقایان موافق این پیشنهاد هستند، دستشان را بلند کنند (اکثر موافقت کردند) تصویب شد. آقاى یزدى بفرمایید.
محمد یزدى- عبارت یکى از این مواد اصلاح شد به جاى «علنى» کلمه «رسمى» آمد کلمه رسمى همان‏طور که عرض کردیم هم با علنى و هم غیر علنى مى‏سازد اینجا یک سؤال الان مطرح است شاید خیلى از آقایان هم مورد روزنامه‏ها و جراید، رادیو و تلویزیون مراجعه مى‏شود و از آقایان نظر مى‏خواهند، وقت مصاحبه مى‏خواهند و سؤال مى‏کنند این باید تکلیفش روشن بشود که مى‏شود صحبت کرد وبحث کرد و در میدان‏هاى باز و آزاد، نظرات گفت، یا مى‏بایستى یک مقدارى یک ضابطه‏اى باشد، سؤال من این بود.
نایب رئیس (هاشمى رفسنجانى)- بعداً در این خصوص جواب مى‏دهم، ما باید براى تبلیغاتى که صحبت بود و براى دادن اخبار، یک برنامه‏اى درست بکنیم که به آقایان ابلاغ مى‏کنیم.
محمد یزدى- اخبار جلسه یک مسأله است و نظرات شخصى اشخاص مسأله دیگر، بنده نظراتى دارم مى‏ایند و مى‏خواهند با بنده مصاحبه بکنند، من مى‏توانم نظرات خودم را شخصا آزاد بگویم قبل از این‏که از اینجا پخش شده باشد و پخش مى‏شود یا نه؟ چون مورد ابتلاء است.
نایب رئیس (هاشمى رفسنجانى)- این‏که ممنوع نیست همین الان هم دارند مى‏گویند.
محمدیزدى- منظورم این است که به حساب جلسه ...
هاشمى رفسنجانى- نه به حساب جلسه نگویید به حساب شخص خودتان بگویید چه اشکالى دارد؟
محمد یزدى- پس مى‏شود بحث کرد؟
هاشمى رفسنجانى- بلى، مى‏شود، چه اشکالى دارد خوب همین الان آقایان دارند همین کار را مى‏کنند.
نایب رئیس (خامنه‏اى)- اخبار جلسه، غیر از اظهار نظر نسبت به این مسائل است اخبار جلسه را بایستى از طریق ارتباط رسمى بگویید مجازند آقایان نظرات خودشان را بگویند.
نایب رئیس (هاشمى رفسنجانى)- آقایان توجه بفرمایند نکته‏اى که ما مى‏خواهیم تذکر بدهیم این است که آقایان اعضاء، اخبار جلسه را به رسانه‏ها ندهند اخبار جلسه را بگذارند از طریق هیأت رئیسه داده بشود که کنترل شده باشد اگر مطلبى مى‏خواهید گفته بشود به ما بگویید ما آن را به رسانه‏ها مى‏دهیم یعنى شما نگویید امروز در جلسه چه بحث شده یا چه گفته شد، این را باید یا سخنگوى جلسه بگوید و یا هیأت رئیسه، دراین خصوص یک کسى را براى این کار تعیین مى‏کند.
نایب رئیس (سید على خامنه‏اى)- آقایان اجازه بدهند دیر آمدگان و غایبین را جناب آقاى حبیبى اعلام بکنند.
Majlis:2 Volume:1 Sessions:1-14 Page:121
منشى (حسن ابراهیم حبیبى)- عرض مى‏شود که غایبان جلسه جنابان آقایان: مهدوى کنى و طاهرى خرم آبادى است که آقاى طاهرى خرم آبادى پیام داده‏اند که در لاهور هستند ان شاء الله تا سه شنبه در شورا حضور خواهند یافت و جناب آقاى موسوى خوئینى‏ها هم یک ساعت تاخیر ورود داشتند.
 3- پایان جلسه و تاریخ تشکیل جلسه آینده‏

رئیس- وقت جلسه تمام است جلسه بعدى ما فردا ان شاء الله ساعت چهار بعد از ظهر. ختم جلسه اعلام مى‏شود.
 (جلسه ساعت 19 پایان یافت)
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:122
 جلسه چهارم‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت شانزده روز دوشنبه یازدهم اردیبهشت ماه 1368 هجرى شمسى برابر با بیست وچهارم رمضان المبارک 1409 هجرى قمرى به ریاست آیت الله مشکینى تشکیل شد.
فهرست مطالب:
اعلام رسمیت جلسه و تلاوت آیاتى از کلام الله مجید
2- تصویب آیین‏نامه شوراى بازنگرى قانون اساسى جمهورى اسلامى ایران‏
3- پایان جلسه و تاریخ تشکیل جلسه آینده‏
Majlis:2 Volume:1 Sessions:1-14 Page:123
 1- اعلام رسمیت جلسه و تلاوت آیاتى از کلام الله مجید

رئیس- بسم الله الرحمن الرحیم، با اجتماع بیست نفر، جلسه رسمیت دارد. قرآن تلاوت بفرمایید.
 «از آى 27 تا 31 سوره نجم»
 اللهم صل على محمد و آل محمد

 اعوذ بالله الشیطان الرجیم‏

 بسم الله الرحمن الرحیم‏

 إِنَّ الَّذِینَ لَا یؤْمِنُونَ بِالْآخِرَةِ لَیسَمُّونَ الْمَلَائِکَةَ تَسْمِیةَ الْأُنْثَى* وَمَا لَهُمْ بِهِ مِنْ عِلْمٍ إِنْ یتَّبِعُونَ إِلَّا الظَّنَّ وَإِنَّ الظَّنَّ لَا یغْنِى مِنَ الْحَقِّ شَیئًا* فَأَعْرِضْ عَنْ مَنْ تَوَلَّى عَنْ ذِکْرِنَا وَلَمْ یرِدْ إِلَّا الْحَیاةَ الدُّنْیا* ذَلِکَ مَبْلَغُهُمْ مِنَ الْعِلْمِ إِنَّ رَبَّکَ هُوَ أَعْلَمُ بِمَنْ ضَلَّ عَنْ سَبِیلِهِ وَهُوَ أَعْلَمُ بِمَنِ اهْتَدَى* وَلِلَّهِ مَا فِى السَّمَاوَاتِ وَمَا فِى الْأَرْضِ لِیجْزِى الَّذِینَ أَسَاءُوا بِمَا عَمِلُوا وَیجْزِى الَّذِینَ أَحْسَنُوا بِالْحُسْنَى‏

 (صدق الله العلى العظیم- حضار صلوات فرستادند)

 2- تصویب آیین‏نامه شوراى بازنگرى قانون اساسى جمهورى اسلامى ایران‏

رئیس- دستور جلسه را اجرا بفرمایید.
منشى (حسن ابراهیم حبیبى)- بسم الله الرحمن الرحیم. دستور چهارمین جلسه عمومى شوراى بازنگرى قانون اساسى بعد ازظهر روز دوشنبه یازدهم اردیبهشت ماه 1368 هجرى شمسى با بیست و چهارم رمضان المبارک 1409 هجرى قمرى.
1- دنباله رسیدگى به آیین‏نامه داخلى.
2- تشکیل کمیسیون‏ها.
نایب رئیس (هاشمى رفسنجانى)- بنا شد در ماده قبلى که پیشنهاد من تصویب شده بود متنش را تعیین کنیم.
منشى (یزدى)- در ذیل ماد 18 و یا در پایان ماده 19 هر سؤالى دارید بفرمایید.
نایب رئیس (سید على خامنه‏اى)- آن را شما جداگانه مى‏دهید حالا دیگر معطل نشویم.
نایب رئیس (هاشمى رفسنجانى)- متنش تهیه نشده، حالا من متن تهیه کرده‏ام.
نایب رئیس (خامنه‏اى)- مضمونش تصویب شده است.
نایب رئیس (هاشمى رفسنجانى)- خوب متن را هم باید تصویب کنیم بعد من دیدم که تردید هم در متن هست یعنى یک نقطه‏اى در نظر من بود، بعضى از آقایان مطلب دیگرى را برداشت کرده بودند این روشن بشود صد دقیقه‏اى که ما در نظر گرفتیم و تصویب شد پیشنهاد من این بود که این صد دقیقه براى گزارش کامل کمیسیون باشد یعنى اگر یک کمیسیونى اجازه گرفته به خاطر این‏که سه موضوع، دو موضوع در کارش هست و باید دو بار یا سه بار گزارش بدهد این هر بار صد دقیقه نباشد مثلا کمیسیون چهارم که نام مجلس و یا صدا و سیما و کیفیت تغییر قانون اساسى است سه موضوع جداگانه و سه گزارش است هر یک از اینها صد دقیقه ندارد، یعنى مجموعه‏اش صد دقیقه دارد که تقسیم باید بشود بین اینها. آنجایى که یک گزارش کامل هست صد دقیقه دارد پیشنهاد این بود حالا اگر آقایان نظرى غیر از این داشته باشند در رایشان مى‏توانند اعمال کنند.
نایب رئیس (سید على خامنه‏اى)- فکر مى‏کنم این را آقاى هاشمى به بحث نگذارید همان که تصویب شده ...
Majlis:2 Volume:1 Sessions:1-14 Page:124
نایب رئیس (هاشمى رفسنجانى)- خیلى خوب بنابراین من پیشنهادم این است «وقت مخبر براى توضیحات ابتدایى و نهایى شور اول گزارش کامل کمیسیون» آنجا اضافه بشود که منظور این است بعد در سطر دوم «مجموع مخالفان و موافقان وقتشان تعیین شده در صورتى که گزارش کمیسیون در چند بخش تقدیم شود این مدت به تناسب بین بخش‏ها تقسیم مى‏گردد».
نایب رئیس (سید على خامنه‏اى)- ى ک مصوبه دیگر داشتیم و آن این بود که هشت تا گزارش ما داریم، این هم پیشنهاد شما بود شما پیشنهاد کردید که ما هشت گزارش داشته باشیم جداگانه (هاشمى- خیلى خوب آن قبول) براى هر گزارشى اگر شما مى‏گویید که صد دقیقه ...
نایب رئیس (هاشمى رفسنجانى)- نه من براى هر کمیسیونى مى‏گویم صد دقیقه بنابراین کمیسیونى که سه تا گزارش دارد این صد دقیقه‏اش تقسیم مى‏شود بین سه گزارش.
منشى (یزدى)- آقاى هاشمیان بفرمایید.
حسین هاشمیان- بسم الله الرحمن الرحیم. بنده عرضم این است که لزومى ندارد ما این تقسیم را بکنیم اولا شما تقسیم را چگونه مى‏خواهید بکنید؟ کیفیت آن را که معلوم نکرده‏اید چه کسى تقسیم مى‏کند؟ هیأت رئیسه تقسیم مى‏کند؟ ثانیا شما اگر براى هر کدام صد دقیقه بگذارید لزومى ندارد که آنها صحبت کنند این نهایت وقتى است که آنها مى‏توانند صحبت کنند خوب اگر مطلبى نداشتند کمتر صحبت مى‏کنند.
نایب رئیس (هاشمى رفسنجانى)- نه من مى‏گویم مصوبه این نیست. مصوبه ما صد دقیقه براى یک کمیسیون است من دیدم اختلاف نظر هست این را دارم تصریح مى‏کنم یعنى فردا وقتى که گزارش مثلا تغییر نام مجلس را آوردند ممکن است کسى بگوید من مى‏خواهم صد دقیقه حرف بزنم.
منشى (یزدى)- بالاخره پیشنهاد جناب‏عالى این است که هر کمیسیون براى مسأله مربوط به خودش کلا صد دقیقه وقت داشته باشد آقایان روى این مسأله یک کمى بحث کنند (هاشمى- خوب پیشنهاد من این بود) آقاى موسوى نوبتشان است که صحبت کنند.
سید محمد موسوى خوئینى‏ها- من تقاضایم این است که براى این مسأله وقت جلسه گرفته نشود و هر روز در رسانه‏ها بگویند که دو تا سه ماده دیگر از آیین‏نامه تصویب شد یک جلسه‏اى که این همه کار مهم دارد و دو ماه بیشتر هم وقت ندارد اصلا این چیزى نیست بگذارید تصویب بشود آقایان طبیعى است که وقتى حرف درستى نباشد اکتفا مى‏کنند از صد دقیقه به ده دقیقه‏اش یا یک ربعش.
نایب رئیس (هاشمى رفسنجانى)- خیلى خوب متن همین است بنا بود من متن را بیاورم و آورده‏ام روى این بحث نشد.
منشى (یزدى)- آقاى مؤمن هم صحبت کنند.
محمد مؤمن- من برعکس خیال مى‏کنم آن‏که مورد بحث بود که هر گزارشى این مقدار وقت دارد منتها همان‏طور که بعضى از آقایان فرمودند لازم نیست که همه وقت استفاده بشود و آن‏که عمده بود براى این جهت مثل گزارش کمیسیون راجع به اصل رهبرى و مجمع تشخیص‏
Majlis:2 Volume:1 Sessions:1-14 Page:125
مصلحت اینها ممکن است واقعا آن مقدار وقتى که در نظر گرفته شده چهل دقیقه یا این‏طور که مى‏فرمایید 50 دقیقه براى هر کدام. این مدت کافى نباشد همان‏طور که جناب آقاى موسوى فرمودند با این‏که این مسائل خیلى قابل بحث نیست اجازه بفرمایید همان‏طور که استفاده شده باشد یعنى اگر این ماده را ملاحظه کنید مى‏گوید گزارش کمیسیون، دو تا گزارش هم اگر داشت هر کدامش گزارش است گزارش کامل قید نشده بود و ما برا این اساس رأى دادیم و این هم مورد استفاده قرار مى‏تواند بگیرد مثل کمیسیون رهبرى و مجمع تشخیص مصلحت که احیانا بحث زیادى داشته باشد والسلام.
نایب رئیس (هاشمى رفسنجانى)- به هر حال پیشنهاد من این نبود.
نایب رئیس (سید على خامنه‏اى)- توجه کنید آن‏طور که از اظهارات آقایان فهمیده مى‏شود معلوم مى‏شود آقایان به این رأى داده‏اند یعنى به این‏که هر گزارشى صد دقیقه وقت داشته باشد این‏که شما حالا دارید مطرح مى‏کنید این یک پیشنهادى جدیدى است مى‏خواهید ما این را رأى بگیریم اگر مایل هستید؟ این پیشنهاد جدیدتان را بگویید که رأى بگیریم.
منشى (یزدى)- به هر حال پیشنهاد آقاى هاشمى مقید به این است که مجموع کمیسیون صد دقیقه استفاده کنند ولى هر گزارش وقت آزاد است و رئیس نمى‏تواند جلو ادامه بحث را بگیرد، شبهه ایشان این است.
نایب رئیس (هاشمى رفسنجانى)- من مى‏گویم براى کمیسیون چهارم که چهار موضوع دارد این‏جور خواهد شد که چهار تا صد دقیقه باید اینجا بحث بشود شما مى‏گویید بحث نمى‏کنند ولى چه تضمینى داریم؟
نایب رئیس (سید على خامنه‏اى)- خوب حالا بگذارید این را رأى بگیریم معطل نکنیم سر این دیگر. (هاشمى- رأى بگیرید 9 پس پیشنهاد جدید ایشان این است که ما براى هر کمیسیون صد دقیقه بگذاریم نه براى هر گزارش. پس کمیسیونى که چهار تا موضوع دارد فقط صد دقیقه براى هر چهار تا دارد آقایانى که با این پیشنهاد موافق‏اند دستشان را بلند کنند (عده کمى دست بلند کردند) رأى نیاورد ماد 20 را قرائت کنید.
 (به شرح زیر قرائت شد)
ماد 20- پیشنهادهاى کتبى مربوط به هر گزارش که در طول مدت مذاکره مرحله اول به هیأت رئیسه واصل شده است و نیز پیشنهادهایى که حداکثر تا 48 ساعت پس از تصویب کلیات گزارش به هیأت رئیسه کمیسیون مى‏رسد طبع و توزیع مى‏شود.
نایب رئیس (سید على خامنه‏اى)- آقایانى که نظر دارند بفرمایند (اظهارى نشد) نظرى راجع به ماد 20 نیست تصویب شد ماد 21 قرائت شود.
 (به شرح زیر قرائت شد)
ماد 21- شروع مرحله دوم بررسى در کمیسیون 24 ساعت پس از طبع و توزیع پیشنهادها خواهد بود.
نایب رئیس (خامنه‏اى)- نظرى نیست؟ (اظهارى نشد) تصویب شد ماد 22 قرائت شود.
Majlis:2 Volume:1 Sessions:1-14 Page:126
 (به شرح زیر قرائت شد)
ماد 22- کلیه پیشنهاد دهندگان مى‏توانند در کمیسیون مربوط حاضر شوند و درباره پیشنهاد خود توضیح بدهند کمیسیون موظف است حداقل 24 ساعت قبل از طرح پیشنهادها پیشنهاد دهندگان را کتبا به کمیسیون دعوت کند مخبر کمیسیون فرعى نیز براى اداى توضیحات در خصوص پیشنهادهاى کمیسیون فرعى دعوت مى‏شود.
منشى- این قسمت «مخبر کمیسیون فرعى» چون اصل ماده حذف شده قاعدتا اینجا نباید مطرح بشود.
منشى (یزدى)- آقاى خزعلى بفرمایید.
ابوالقاسم خزعلى- آنجا که کمیسیون موظف است باید گفته بشود مواردى که توضیح لازم است کمیسیون موظف است دعوت به عمل آورد شاید توضیح لازم نبود، اینجا به طور اطلاق گفته کمیسیون موظف است هر جا توضیح لازم است باید دعوت کند.
منشى (یزدى)- جناب آقاى عمید بفرمایید.
عباسعلى عمید زنجانى- بسم الله الرحمن الرحیم. نکته‏اى در این ماده هست که در مواد دیگر هم به ذهن مى‏رسید که اگر قید بشود مکمل خواهد بود و آن این است که وقت کمیسیون‏ها همزمان نباشد، چون اگر وقت کمیسیون‏ها همزمان باشد هم اشکالى در این ماده پیدا خواهد شد که شرکت در کمیسیون فرعى که شخص پیشنهاد دارد مشکل خواهد بود و همجنین در مورد این‏که بسیارى علاقه مند هستند که بیش از یک کمیسیون، در مذاکرات کمیسیون‏هاى دیگر هم مشارکت داشته باشند اگر در یک جا حالا در این ماده یا در جاى دیگر، یا به صورت تبصره هم مشارکت داشته باشند اگر در یک جا حالا در این ماده یا در جاى دیگر، یا به صورت تبصره قید بشود و التزام عملى هم براین باشد که کمیسیون‏ها همزمان نباشند بسیار مفید خواهد بود.
نایب رئیس (سید على خامنه‏اى)- این پیشنهاد جدیدى است آقاى عمید بگذارید ماده را تصویب بکنیم بعد جناب‏عالى این را مطرح بفرمایید.
عباسعلى عمید زنجانى- بالاخره پیشنهاد جایى مى‏خواهد مطرح بشود.
نایب رئیس (سید على خامنه‏اى)- خیلى خوب مى‏تواند ذیل همین ماده مثلا بیاید، به هرحال پیشنهادى است جدا از این.
سید محمد موسوى خوئینى‏ها- این را هیأت رئیسه باید هماهنک بکند نه این‏که در آیین‏نامه بیاید احتیاج به آیین‏نامه ندارد.
منشى (یزدى)- آقاى بیات بفرمایید.
اسدالله بیات- اگر حذف بکنید من روى پیشنهادم اصرار ندارم مخبر کمیسیون فرعى لغو است براى این‏که شما در بالا فرمودید که کلیه پیشنهاد دهندگان مى‏توانند در کمیسیون مربوط حاضر بشوند ودرباره پیشنهاد خود توضیح بدهند.
نایب رئیس (خامنه‏اى)- اصلا ماده فرعى و اصلى حذف شده است.
اسدالله بیات- بنابراین اگر حذف شد ما دیگر اصرارى نداریم.
نایب رئیس (خامنه‏اى)- بله آن حذف شده آن پاراگراف را خط بزنید خوب مطلب جناب آقاى خزعلى را من نفهمیدم درست، چون مشغول صحبت بودم.
منشى (یزدى)- آقاى خزعلى مى‏فرمایند که اینجا گفته مى‏شود دعوت بشوند براى توضیح‏
Majlis:2 Volume:1 Sessions:1-14 Page:127
در صورتى که لازم باشد دعوت بشوند لابد تشخیص را هم به عهده رئیس کمیسیون مى‏دانند.
مهدى کروبى- عرض من راجع به همین فرمایش آقاى خز على بود، لازمه این است که کمیسیون موظف باشد براى این‏که پیشنهاد دهنده باید بیاید توضیح بدهد و مى‏خواهد ببیند که در کمیسیون تصویب مى‏شود یا تصویب نمى‏شود؟ و اگر دنبال پیشنهادش نیاید و توضیح ندهد و جواب ندهد، بحث نشود این اصلا عمل نمى‏شود، یعنى خود به خود باید بیاید.
نایب رئیس (خامنه‏اى)- خوب حالا این قید «در صورتى که لازم باشد» را جناب آقاى خز على اگر اصرار دارید من رأى بگیرم.
ابوالقاسم خزعلى- رأى بگیرید ضرر ندارد.
نایب رئیس (خامنه‏اى)- خیلى خوب رأى مى‏گیریم توضیح هم دیگر نمى‏خواهد مطلب معلوم است اصل ماد 22 را که کسى اعتراض ندارد و تصویب شده است آقایانى که موافق‏اند کلمه «در صورت لزوم» را به آن اضافه کنیم دستشان را بلند کنند (عده کمى دست بلند کردند) رأى نیاورد (ماد 23 قرائت شود).
 (به شرح زیر قرائت شد)
ماد 23- آن قسمت از پیشنهادها که مورد قبول کمیسیون قرار مى‏گیرد به عنوان مصوبه کمیسیون تلقى مى‏شود.
پیشنهاد دهنده‏اى که نظرش در کمیسیون رد شده است اگر همچنان به نظر خود باقى باشد باید این موضوع را به اطلاع کمیسیون برساند تا پیشنهادهایش در ذیل گزارش کمیسیون قید شود.
تبصره- اگر پیشنهاددهنده دعوت کمیسیون را براى حضور در کمیسیون بدون عذر موجه نپذیرفته باشد و یا پس از رد پیشنهادش در کمیسیون بقا بر نظر خود را به کمیسیون اعلام نکرده باشد نمى‏تواند پیشنهاد خود را در جلسه عمومى مطرح نماید.
منشى (یزدى)- آقاى بیات بفرمایید.
اسدالله بیات- براى صدر ماده پیشنهاد حذفش را دارم براى این‏که واقعا شبیه این است که «آن‏که در جوى مى‏رود آبست» آوردن این چیزى بدى است آن قسمت از پیشنهادهایى که مورد قبول کمیسیون قرار مى‏گیرد به عنوان مصوبه کمیسیون تلقى مى‏شود گفتن نمى‏خواهد کهدر روال معمولى هم ما داریم اگر مایشنهادى به یک کمیسیونى دادیم و در آن کمیسیون هم فرض این است که قبول شده ... پیام جدیدى که دارد ماد 23 همان بعد از عبارت پیشنهاددهنده است پیشنهادهایى که افراد مى‏دهند دو جور است، بعضى‏ها قبول مى‏شود که طبیعى است که پیشنهاد خود کمیسیون مصوبه کمیسیون است، گفتن هم لازم نیست، آوردنش هم لازم نیست اما آن‏که مهم است این است، این پیشنهاد ممکن است بعضى از چیزهایش قبول نشده باشد اینجا است که ما مى‏خواهیم حق بدهیم به او بعد بیاید دفاع بکند بنابراین پیشنهاد اولیه‏ام این است که ما آن قسمت تا «تلقى مى‏شود» حذف، ماد 23 از اینجا شروع بشود پیشنهاد دهنده‏اى که نظرش در کمیسیون رد شده اگر همچنان به نظر خود باقى باشد باید این موضوع را به اطلاع کمیسیون برساند. این خوب است اما قسمت اول بودنش مفید نیست.
Majlis:2 Volume:1 Sessions:1-14 Page:128
منشى (یزدى)- آقاى هاشمیان.
حسین هاشمیان- بنده پیشنهادم این است که این قسمت «اگر همچنان به نظر خود باقى باشد» هم حذف بشود براى این‏که ما در این مسائلى که داریم احتیاج داریم که بحث بیشترى بشود بنابراین نظر یک نفر را که صرفا به این عنوان که اطلاع نداده که من به نظرم باقى هستم یا نیستم ما این را محروم بکنیم، ضمن این‏که این تحصیل حاصل است اگر این نظرش حاصل شده باشد که خوب در جلسه علنى مطرح نمى‏کند، اگر حاصل نشده باشد چرا ما این حق را از او بگیریم؟ بنابراین بنده پیشنهاد دارم که این حذف بشود و عبارت این‏جورى بشود:
 «پیشنهاددهنده‏اى که نظرش در کمیسیون رد شده است مى‏تواند پیشنهاد خود را در جلسه عمومى شورا مطرح نماید» ضمن این‏که لزومى ندارد که ما پیشنهاد را دو دفعه چاپ بکنیم چون شما یک دفعه پیشنهادات را چاپ مى‏کنید بنابراین لزومى ندارد در ذیل گزارش کمیسیون هم پیشنهادات بیاید بنابراین آزاد بگذاریم آن فرد از پیشنهادش هرچه باقى ماند بیاید در جلسه مطرح کند و این حق را ما براى او قائل باشیم آن‏وقت با این حذف در پایان این تبصره هم باز این قسمت حذف مى‏شود «ویا پس از رد پیشنهادش در کمیسیون بقا بر نظر خود را به کمیسیون اعلام نکرده باشد ...»
نایب رئیس (خامنه‏اى)- آقاى هاشمیان تبصره را بگذارید جداگانه بحث کنیم مخلوط مى‏شود.
حسین هاشمیان- ى ک ماده است با هم ارتباط دارد حاج آقا ببینید آن هم این‏طورى مى‏شود «اگر بدون عذر موجه نپذیرفته باشند نمى‏تواند پیشنهاد خود را در جلسه عمومى مطرح نماید» این قسمت وسط باز حذف بشود.
منشى (یزدى)- آقاى خزعلى بفرمایید.
ابوالقاسم خزعلى- عرضم این است که هم در ماده، هم در تبصره این‏که نظر خودش را ابلاغ بکند، مدت معین نشده. مدت باید مشخص باشد، تا کى؟ مثلا 24 ساعت، 48 ساعت ممکن است بعد از یک هفته بیاید نظر خودش را اعلام بکند مدتش را مشخص کنید.
منشى (یزدى)- آقاى کروبى بفرمایید.
مهدى کروبى- افراد گزارشاتشان یا نظراتشان را به کمیسیون مى‏دهند، کمیسیون هم موظف است که دعوت کند و بیاید از نظراتش دفاع کند حالا اگر کمیسیون کى را دعوت کرد و نیامد دیگر طبعا حقش منتفى شده و از بین رفته. این‏که حالا عذرش موجه بوده یا نبوده این قضیه را شل مى‏کند و ممکن است جدى در کمیسیون‏ها افراد حاضر نشوند هر عذر موجه کوچکى را بگوییم خوب عذر بوده بنابراین اگر آمد حقش محفوظ است، نیامد دیگر حقش از بین رفته است.
نایب رئیس (سید على خامنه‏اى)- این مربوط به تبصره است، تبصره را بعد مطرح مى‏کنیم آقاى عمید بفرمایید.
عباسعلى عمید زنجانى- در مواردى که پیشنهاد در کمیسیون کلا یا قسمتى رد مى‏شود و پیشنهاددهنده اگر بخواهد در جلسه علنى پیشنهاد خودش را مطرح کند از چه وقتى استفاده مى‏کند؟ آن صد دقیقه که مال کمیسیون هست بنابراین باید یک وقت اضافى براى پیشنهادهایى که در کمیسیون‏ها قبول نشده پیش بینى بشود.
Majlis:2 Volume:1 Sessions:1-14 Page:129
نایب رئیس (هاشمى رفسنجانى)- آن مال شوردوم است و صد دقیقه مال شور اول است.
عباسعلى عمید زنجانى- در شور دوم یعنى باز مى‏گذارید براى هر نوع پیشنهاد؟
نایب رئیس (هاشمى رفسنجانى)- اصلا ربطى به هم ندارد.
منشى (یزدى)- اصلا ماده مستقلى درباره پیشنهادها هست.
نایب رئیس (هاشمى رفسنجانى)- من یک تذکرى مى‏خواستم بدهم در این‏که آقایان اینجا خیلى اصرار نکنند که حالا پیشنهادى به گونه‏اى نیاید در جلسه بخواهید صرفه جویى کنید چون ممکن است پیشنهاد خوبى باشد و کمیسیون به آن نرسیده باشد سخت گیرى در این نکنیم این‏که حالا قید بکنیم که این اعلام کرده باشد یانکرده باشد، امثال اینها، پیشنهادى را که در کمیسیون قبول نشده بتوانند در مجلس مطرح بکنند به هر نحوى که هست.
منشى (یزدى)- اجازه بفرمایید من یک نوبت هم براى خودم بگیرم این جمله‏اى که آقاى هاشمیان پیشنهاد کردند عبارت «اگر همچنان به نظر خود باقى باشد» حذف بشود فلسفه آن این است که بنده یک پیشنهادى مى‏دهم به کمیسیون، دعوت مى‏شوم مى‏روم در کمیسیون ف توضیح مى‏دهم چند حالت اینجا پیش مى‏آید، گاهى قانع مى‏شوم و اصلا پیشنهادم را پس مى‏گیرم و گاهى قانع نمى‏شوم بعد از قانع نشدن هم باز دو حالت دارد گاهى من باقى هستم و مى‏گویم شما مطلب من را توجه نمى‏فرمایید، ممکن است جلسه عمومى توجه بکند و اصرار دارم و گاهى منصرف مى‏شوم این جمله «اگر باقى باشد» همین تجربه ایست که در مجلس هم هست این جمله براى اشاره به این مسأله است که اگر منصرف نشده است از پیشنهادش این حق برایش محفوظ بماند که بتواند در جلسه عمومى مطرح کند.
حسین هاشمیان- تجربه مجلس که خلاف این را ثابت مى‏کند.
منشى (محمد یزدى)- خیر اگر منصرف نشده باشد مى‏تواند در مجلس مطرح کند این حق برایش باقى مى‏ماند ولى اگر منصرف بشود یا قانع بشود دیگر نمى‏تواند مطرح کند.
نایب رئیس (سیدعلى خامنه‏اى)- پیشنهاد اول آقاى بیات که مى‏گویند بخش اول ماده که اگر پیشنهاد مورد قبول کمیسیون قرار گرفت مصوبه کمیسیون است، این توضیح واضحات است و لازم نیست این را حذف کنید. آقایانى که با حذف این قسمت موافق‏اند دستشان را بلند کنند (اکثر دست بلند کردند) این تصویب شد پیشنهاد دوم آقاى هاشمیان این است: «پیشنهاد دهنده‏اى که نظرش در کمیسیون رد شده است اگر همچنان به نظر خود باقى باشد باید این موضوع را به اطلاع کمیسیون برساند تا پیشنهادهایش در ذیل گزارش کمیسیون قید شود».
آقاى هاشمیان مى‏گویند ما تبدیل کنیم ماده را به این ترتیب:
 «پیشنهاددهنده‏اى که نظرش در کمیسیون رد شده است مى‏تواند پیشنهاد خود را در جلسه عمومى مطرح کند.» شق دوم را ایشان پیشنهاد مى‏کنند.
آقایانى که با نظر آقاى هاشمیان موافق هستند دستشان را بلند کنند (اکثر دستشان را بلند کردند) تصویب شد پس ماده به همین ترتیبى که از قول آقاى هاشمیان خوانده شد تصحیح بشود.
نایب رئیس (هاشمى رفسنجانى)- من هم یک پیشنهادى جدیدى دارم.
Majlis:2 Volume:1 Sessions:1-14 Page:130
نایب رئیس (سید على خامنه‏اى)- بفرمایید.
اکبر هاشمى رفسنجانى- در این ماده پیش بینى نشده که پیشنهادجدید در مجلس پذیرفته مى‏شود ما در مجلس نمى‏پذیریم، اما اینجا نباید این‏جور باشد اینجا قانون اساسى است، یک بار است ما آنجا اگر چیزى از دستمان رفت نمایندگان فورى بلند مى‏شوند و طرحى مى‏دهند و دوباره به صورت یک ماده واحده مى‏آید مجلس. اینجا این‏طورى نیست، خوب بحث قانون اساسى است ما هم بگذاریم در جلسه علنى هم بشود پیشنهاد داد آدم یک چیزهایى به ذهنش مى‏رسد، یا به بن بست مى‏رسیم مى‏توانیم اصلاح بکنیم ممکن است اشکال این باشد که بگویند وقت نامحدود گرفته مى‏شود، تنها اشکالى که هست این است بحث قانون اساسى اینقدر مى‏ارزد در یک جمع 25 نفرى که ما افکار جدید را مورد بحث قرار بدهیم.
منشى (یزدى)- آقاى نورى.
عبدالله نورى- بسم الله الرحمن الرحیم. من همین پیشنهاد آقاى هاشمى را داشتم با این تکمیل که فکر مى‏کنم اگر یک کنترلى برایش گذاشته بشود مثل خود هیأت رئیسه که یک مجموعه‏اى اگر واقعا به پیشنهاد جدیدى برخورد کردند که بنده پیشنهادى را آوردم خدمت اکثریت آقایان همه فرمودند بسیار پیشنهادخوبى است ولى حیف که وقتش گذشته است، یعنى شاید اکثریت هم رأى مى‏خواهند بدهند ولى راه بسته شده. یک کانالى مثل خود هیأت رئیسه گذاشته بشود که با نظر هیأت رئیسه بشود پیشنهاد جدید مطرح کرد.
منشى (یزدى)- آقاى کروبى.
مهدى کروبى- بنده مخالفم به خاطر این‏که پیشنهادها باید پخته، حساب شده برود کمیسیون، در کمیسیون رویش بحث بشود این‏جور که پیشنهادها در صحن مجلس داده بشود چیزهاى قاعدتا نپخته مى‏شود و ممکن است یک وقت رأى‏گیرى هم بشود، رویش حسابى کارنشده این چیز خوبى از کار در نمى‏آید آن‏چه که استعداد و توان و نیرو هست باید روى کمیسیون‏ها باشد و برود آنجا پخته بشود و بیاید همین‏طور ممکن است هر چه به نظر انسان مى‏آید بتواند اینجا پیشنهاد بدهد این چیز خوبى نیست و این طرفش را هم حساب کنیم که یک وقت یک چیزى را هم رأى دادیم و بعد دیدیم خوب از کار در نیامده آن را چکار مى‏کنید؟ قانون اساسى اینقدر هم اهمیت دارد قانون‏هاى عادى را مى‏گویند پیشنهاد ندهید براى این‏که نپخته در مى‏آید در صحن مجلس، آن‏وقت قانون اساسى که مهم‏تر است بگوییم نه اینجا پیشنهاد در صحن مجلس هم مى‏توانند افراد بدهند؟
منشى (یزدى)- جناب آقاى موسوى نخست وزیر.
میر حسین موسوى- به نظر مى‏آید که قانون اساسى بیشتر از قانون معمولى به تامل داشته باشد. خوب در یک جو پر از احساسات یک پیشنهاد فورى مطرح بشود و رأى بیاورد وبعد از رأى آوردن هم هیچ چاره‏اى ما نداریم، مى‏آید در قانون اساسى و در سرنوشت کشور به شدت اثر مى‏گذارد خود این آیین‏نامه براى این است که کار با یک تاملى صورت بگیرد، با بحث و گفت و گو و مشورت و رجوع به اسناد و مدارک و ملاحظه سایر اصول کارها پیش برود به این ترتیب اگر ما این را تصویب بکنیم هر لحظه ممکن است پیشنهادى بیاید و تصویب بشود و خداى نکرده ما مشکلات بسیار بالایى را مى‏توانیم پیدا کنیم.
Majlis:2 Volume:1 Sessions:1-14 Page:131
منشى (یزدى)- آقاى موسوى خوئینى‏ها بفرمایید.
سید محمد موسوى خوئینى‏ها- من به نظرم مى‏رسد براى جمع بین هر دو قضیه به این ترتیب عمل بشود که بعد از آن‏که پیشنهادهایى که در کمیسیون مطرح شده و رد شده، در جلسه عنوان بشود، طرح بشود حالا به نتیجه رسید، یا رد یا قبول این‏طور هم نباشد که حالا هر کسى به محض این‏که یک چیزى به ذهنش آمد این بشود یک پیشنهاد و جلسه هم مجبور باشد وارد بحث بشود اما از آن طرف ممکن هم هست یک حرف خوبى باشد، یک پیشنهاد درستى باشد بنده به نظرم مى‏رسد اگر این‏طور گفته بشود که پیشنهاد جدید در صورتى که پنج نفر، شش نفر، هفت نفر از آقایان امضاء کرده باشند آن پیشنهاد را که معلوم باشد یک چیزى است که فقط یک نفر به این حرف پاى بند نیست حداقل پنج نفر با این حرف موافقت دارند این یک شرط که اگر پنج نفر آن پیشنهاد را امضاء کردند یک بحث جدیدى نشود که احیانا تمام جوانبش سنجیده نشده باشد این‏گونه باش که در صورتى که این پنج نفر امضا کردند جلسه نسبت به این‏که آیا این پیشنهاد را به بحث بگذاریم یا نه؟ اول رأى بدهد اگر قبول کردند مجدد به کمیسیون برود نه همان‏جا فى المجلس بحث مخالف و موافق و رأى‏گیرى و قطعى بشود قضیه. اگر پنج نفر این پیشنهاد جدید را قبول کرد، جلسه هم پذیرفت که این در دستور قرار بگیرد بفرستیم کمیسیون، کمیسیون سریعا رویش کار بکند و برگرداند.
منشى (یزدى)- آقاى مؤمن.
محمد مؤمن- بنده نسبت به اصل مطلب مى‏خواستم عرض کنم این شبهاتى که بعضى آقایان مى‏فرمایند که باید قبلا باشد و پذیرفته نشودخوب با آن مطلبى که جناب هاشمى فرمودند چون مسأله قانون اساسى است و واقعا ممکن است که یک مطلب تازه‏اى در ذهن بعضى از آقایان بیاید به خاطر همان بحث‏ها و موشکافى‏هاى بیشترى که در جلس عمومى مى‏شود بنابراین براى این که کار به طور متین انجام بگیرد و چیزى غفلت نشده باشد بخواهیم بگوییم پیشنهاد اصلا پذیرفته نشود در مجلس ممکن است این کار خطرناکى باشد و مشکلى بعدا بیافریند لذا روى این حساب اصل مطلبى که حاج آقا هاشمى مى‏فرمایند مطلب خوبى است منتها این جهت هم که بگوییم حالا حتى پنج نفر خوب حالا اگر یکنفر یک مطلب تازه‏اى در ذهنش آمد از مجموعه بحث‏هایى که مى‏شود که اگر این مطلب بحث بشود و توضیح داده بشود از ناحى پیشنهاددهنده در مجلس بعد از توضیح هم آقایان مى‏پذیرند اگر این جور باشد چرا ما این حرف را قبول نکنیم؟ حالا درست است براى محکم کارى بیشتر بفرمایید که برگردد به کمیسیون و کمیسیون روى آن تصمیم گیرى بکند براى این که مستعجلا در مجلس تصمیم گیرى نشود ولى براى این که خدا ممکن است در ذهن یکنفر چیزى را بیاورد ودیگران توجه نداشته باشند مگر بعد از یک توضیح که یکنفر یا آن شخص مى‏دهد روى این حساب من عرض مى‏کنم که خوب است که پیشنهادها پذیرفته بشود در مجلس یک مطلبى هم که مى‏خواستم عرض بکنم این است که این فرمایش جناب هاشمى ظاهرا جایش ماد 26 است که آن ماد 26 متعرض این جهت است و البته به این صورت متعرض است که نفى مى‏کند این را، مى‏گوید فقط پیشنهادهایى که در کمیسیون هست آنها مطرح مى‏شود والسلام.
نایب رئیس (سید على خامنه‏اى)- الان مطالب مختلفى راجع به این دارد گفته مى‏شود
Majlis:2 Volume:1 Sessions:1-14 Page:132
و موافق و مخالف هم در حقیقت دارند حرف مى‏زنند، این فکر دارد پخته مى‏شود.
احمد جنتى- من به نظرم مى‏آید به جاى آن 5 نفرى که فرمودند از مجمع، از کل شورا تأیید بکنند واگذار بشود به خود هیأت رئیسه، اگر هیأت رئیسه قابل بررسى مى‏داند مى‏تواند بفرستد به کمیسیون.
منشى (یزدى)- آقاى عمید.
عباسعلى عمید زنجانى- تذکر اخیر آقاى مؤمن را مى‏خواستم بدهم که پیشنهاد آقاى هاشمى جایش اینجا نیست پیشنهاد آقاى هاشمى در مورد «ب» هست که مذاکرات جلسات عمومى است مگر آن اصلاحیه ...
نایب رئیس (سیدعلى خامنه‏اى)- جایش را بعدا معین مى‏کنیم بگذارید اصل مطلب روشن بشود.
عباسعلى عمید زنجانى- البته آن اصلاحیه یا مکملى که آقاى موسوى خوئینى‏ها گفتند در آن صورت جایش همین جا مى‏شود.
نایب رئیس (سید على خامنه‏اى)- خیلى خوب پس ببینید 2- 3 تا پیشنهاد شبیه به هم هست یکى این است که اگر 5 نفر در خواست کنند، جلس عمومى هم بپذیرد بعد خواهد رفت کمیسیون که پیشنهاد آقاى خوئینى‏ها است یک پیشنهاد این است که اگر یک نفر پیشنهاد کند و هیأت رئیسه بپذیرند برود به کمیسیون، این پیشنهاد آقاى جنتى که مثل این‏که آقاى هاشمى هم همین پیشنهاد را قبول کردند.
هاشمى- کمیسیون برود؟
نایب رئیس (سید على خامنه‏اى)- بلى، هیأت رئیسه بپذیرند بعد برود به کمیسیون این کمیسیون رفتن را شما رد نکنید، یعنى برود کمیسیون یک قدرى پخته بشود بیاید اینجا. این جورى، این نظر آقایانى هم که روى این مسأله تأکید مى‏کنند واقعا اگر مورد توجه قرار بگیرد خوب است.
نایب رئیس (هاشمى رفسنجانى)- آخر، آن‏وقت اینها چند پیشنهاد مى‏شود.
نایب رئیس (سید على خامنه‏اى)- همه را من رأى مى‏گیرم.
نایب رئیس (هاشمى رفسنجانى)- ببینید، آن پیشنهادى که خود من دارم اصلا اینجا نوشته‏ام پهلوى آن ماده‏اى که آقاى عمید مى‏گویند (ماد 26) هم نوشته‏ام که پیشنهاد را باید ده نفر امضاء بکنند حالا یا 5 نفر هم آقایان مى‏گویند، با ده نفر امضاء اگر بشود دیگر مطمئنا قابل توجه است و توى جلسه هم قابل مطرح است من پیشنهادم این است که اگر ده تا امضاء داشت در جلسه قابل طرح باشد اگر مسأله مهمى باشد و کسى هم توضیح بدهد براى دیگران خوب ده نفر امضاء مى‏کنند و راه را باز مى‏گذارد توى جلسه هم قابل طرح است یعنى دیگر نزدیک به رأى کل مى‏شود.
نایب رئیس (سید على خامنه‏اى)- خیلى خوب این‏هم یک پیشنهاد است همین طور به ترتیب پیشنهادها را رأى مى‏گیریم پس اول این پیشنهاد آقاى هاشمى را مطرح مى‏کنیم که اگر 10 نفر امضاء کردند بدون رفتن در کمیسیون در خود جلسه قابل طرح باشد آقایانى که با این نظر موافق‏اند دستشان را بلند کنند (عده کمى موافق بودند) رأى نیاورد. پیشنهاد
Majlis:2 Volume:1 Sessions:1-14 Page:133
آقاى خوئینى‏ها را مطرح مى‏کنیم، 5 نفر اگر درخواست کردند جلسه هم تصدیق کرد برود به کمیسیون یعنى در حقیقت سه مرحله دارد آقایانى که موافق‏اند دستشان را بلند کنند (اکثر موافق بودند) این تصویب شد.
منشى (حبیبى)- متن به این ترتیب است، «پیشنهاد جدید در صورتى که به امضاى 5 نفر برسد و جلسه آن را قبول کند براى بررسى به کمیسیون ارسال مى‏شود».
نایب رئیس (سید على خامنه‏اى)- پس این متنى که گفته شد تصویب شد جایش را البته مى‏توانیم بگذاریم در ذیل همین ماده یا ماد 26. ضمنا توجه بفرمایید تبصره‏اى که در ذیل ماد 22 است فکر مى‏کنم دیگر موردى ندارد، با آن‏چه که ما در ماد 22 تصویب کردیم این تبصره دیگر موردى ندارد اگر آقایان قبول مى‏کنید از تبصره عبور مى‏کنیم ماد 24 قرائت شود.
 (به شرح زیر قرائت شد)
ماد 24- کمیسیون پس از بررسى‏هاى لازم اصول پیشنهادى را بر اساس گزارش مصوب مرحل اول تنظیم مى‏کند و آنها را طى گزارشى همراه با پیشنهادهاى مذکور در ماد 23 براى هیأت رئیسه مى‏فرستد.
منشى (یزدى)- آقاى حبیبى بفرمایید.
نجفقلى حبیبى- پیشنهاد من این است که این قسمت «بر اساس گزارش مصوب مرحل اول تنظیم مى‏کند و آنها را» حذف بشود براى این که ممکن است اتفاق بیفتد بر اساس گزارش آمده در جلس عمومى به قدرى تغییرات پیدا کرده که دیگر اصلا بهم خورده. این را حتما مقیدش بکنیم که حتما گزارش، شور دومش را که مى‏خواهد بدهد باید برآن اساس باشد شاید برخورد کند به مشکلاتى. اصلا ننویسیم، اگر این جور بود خوب مى‏نویسد، اگر هم نبود فرصت داشته باشند که هر تغییراتى که مى‏خواهند بدهند.
منشى (یزدى)- آقاى هاشمیان.
حسین هاشمیان- بنده پیشنهاد حذف این قسمت را دارم و آن این است که «اصول پیشنهادى را براساس گزارش مصوب مرحله اول تنظیم مى‏کند و آنها را طى گزارشى براى شورا مى‏فرستد» این قسمت حذف مى‏شود، چون عرض کردم که ما پیشنهادها را یک دفعه چاپ مى‏کنیم و لزومى ندارد که ذیل گزارش هم باز این پیشنهادها راچاپ کنیم.
منشى (یزدى)- اجازه مى‏فرمایید چون آقاى موسوى هم مى‏فرمایند یک توضیحى داده بشود تا اینجا بحث به این ترتیب شد که یک گزارش از کمیسیون آمده است در جلسه شورا به بحث گذاشته شده و یک چهار چوبه‏اى تصویب شده (کلیات) بعد رفته کمیسیون، اعضاء کمیسیون پیشنهادهایى روى آن مصوب دارند این ماده مى‏گوید که کمیسیون براى بررسى پیشنهادهایى که در ارتباط با آن امر مصوب هست، اما اگر یک پیشنهادى بیاید واصل آن مصوب را بخواهد از بین ببرد آن طور که آقاى نجفقلى حبیبى اشاره مى‏کنند که دست طرف را باز بگذاریم این خلاف این است و ما مخالف با این مسأله هستیم، مى‏گوییم بعد از این که جلسه شوراى بازنگرى تصویب کرده است یک چهار چوبه‏اى را بنده یک پیشنهادى مى‏خواهم بدهم که کلا آن چهار چوبه را به هم بزنم، در کمیسیون این پیشنهاد قابل بررسى نباشد.
Majlis:2 Volume:1 Sessions:1-14 Page:134
مقصود این است ملاحظه مى‏فرمایید «پس از بررسى‏هاى لازم اصول پیشنهادى را براساس گزارش مصوب مرحله اول».
نایب رئیس (هاشمى رفسنجانى)- من موافق پیشنهاد آقاى حبیبى صحبت مى‏کنم همین قید «براساس» اشکال درست مى‏کند ما اصلا دیگر قید نکنیم شور دوم امکان این را دارد که بعضى چیزها مخالف در بیاید و وقتى مخالف در مى‏آید اینجا مى‏توانند بگویند نه این براساس را که شما گذاشته‏اید معنایش این است که چیزى را از شور اول عوض نکنیم، حدى هم این ندارد اگر مى‏خواهید صریح بگویید که مثلا تغییرات کلى نمى‏شود داد ما در مجلس این‏طور نداریم تغییرات کلى هم مى‏توانیم بدهیم قاعدتا هم در شور دوم ممکن است تغییراتى پیش بیاید بنابراین «براساس» دست و پاگیر و بحث انگیز مى‏شود. «براساس» حدى هم ندارد هر کسى مى‏تواند بگوید این اصلا نباید عوض مى‏شد.
منشى (یزدى)- عرض شود یک وقت است مى‏فرمایید عبارت نارسا است این بحثى است، یک وقتى مى‏فرمایید محتوا صحیح نیست محتوا این است که بعد از این که یک کلى و چهار چوبه‏اى در اصل شورا تصویب شد و رفته در کمیسیون براى شور دوم در مرحله بررسى شور دوم پیشنهادهایى که از اعضاء مى‏رسد این پیشنهادها نباید آن چارچوبه را به کلى بهم بزند والا اگر این اجازه را دادید نتیجه این مى‏شود که آن چهار چوبه بهم خورده، مجددا یک چهار چوبه جدیدى مى‏آید توى شورا اینجا تصویب مى‏شود، مى‏رود باز یک پیشنهاد مى‏آید همه آن چارچوبه را به هم مى‏زند و این ترتیب کار قطعا ترتیب ناقصى خواهد بود و هیچوقت به نتیجه نمى‏رسد.
سید محمد موسوى خوئینى‏ها- عرض کنم اینجا در مرحل اول یک چیزى که اهمیت دارد مى‏بایست آن گفته بشود این نکته‏اى که جناب آقاى یزدى مى‏فرمایند و مقصودشان از ماد 24 است این به صورت یک تبصره در مى‏آید آن چیزى که اهمیت دارد باید این طورى گفته بشود که کمیسیون در شور دوم پس از بررسى م ملاحظه هم پیشنهادها (با همان ترتیبى که گفته شد) هم بررسى‏ها را که انجام داد اصول لازم براى آن چارچوبه مصوب در شور اول را تهیه مى‏کند و همچنین اصولى از قانون اساسى که درآن رابطه باید اصلاح بشود مثلا ممکن است به تناسب آن مصوب یک کلمه‏اى از یک اصلى هم باید اصلاح بشود. پس کمیسیون بعداز بررسى هم پیشنهادات موظف است اصول مربوط به آن مصوبه شور اول را تهیه کند و همچنین اصلاحاتى که در سایر اصول قانون اساسى لازم است آنها را هم تنظیم بکند و جهت بررسى در شور دوم به هیأت رئیسه تقدیم کند این اصل مطلب، بعد یک تبصره گفته مى‏شود پیشنهاداتى که با اساس مصوبه اول مغایر باشد قابل بررسى نیست، قابل طرح نیست این‏هم به عنوان یک تبصره گفته بشود.
نایب رئیس (سید على خامنه‏اى)- این را شما بنویسید آقاى خوئینى‏ها و لطف کنید تا رأى بگیریم متنش را تنظیم کنید.
نایب رئیس (هاشمى رفسنجانى)- ما با این صحبت ایشان مخالفیم باید بحث بشود.
نایب رئیس (سید على خامنه‏اى)- بحث کنید، بحث بشود. آقاى مؤمن بفرمایید.
Majlis:2 Volume:1 Sessions:1-14 Page:135
محمد مؤمن- با این توضیحى که جناب آقاى یزدى دادند و با توجه به فرمایشات آقاى موسوى خوئینى‏ها، این عبارت «براساس گزارش مصوب» اگر قبلا به این صورت بیاید کمیسیون پس از بررسى‏هاى لازم با تحفظ برکلیات مصوب در مرحل اول آن کارى که گفتند، اصول پیشنهادى را و همچنین اصلاحات لازم را انجام مى‏دهد و به هیأت رئیسه مى‏فرستد اگر این عبارت به این صورا اصلاح بشود ظاهرا جمع بین حقوق مى‏شود با تحفظ بر کلیات مصوب در شورا.
نایب رئیس (سید على خامنه‏اى)- این همان پیشنهاد آقاى خوئینى‏ها است یعنى جناب‏عالى هم نظرتان این است که چهار چوبه محفوظ بماند آقایان با این مخالفند.
هادى خامنه‏اى- بسم الله الرحمن الرحیم. همان‏طورى که بعضى از برادران هم فرمودند معنى شور اول و دوم اینجا یک مقدار با مجلس شوراى اسلامى فرق مى‏کند در مرحل اول کلیات و ایده‏ها اینجا توضیح داده مى‏شود و وقت وسیعى هم که در نظر گرفته‏ایم براى توضیحات کافى و مستدل همان ایده‏هاى اساسى است مرحله دوم فقط مال پیاده کردن آنها روى اصول و تنظیم اصول است در واقع. طبیعى است که حتما باید براساس گزارش و کلیات و چارچوب‏هاى مرحل اول باشد و اگر تغییر کند مثلا شما در شور دوم نظرتان برگردد و مسائل دیگرى را با اصول تغییر یافته‏اى بیاورید این تقریبا بحث‏هاى مرحل اول را لغو و عبث خواهد کرد.
اسدالله بیات- بسم الله الرحمن الرحیم. من معتقدم که تجربه‏اى که برادران در مجلس دارند لااقل این قانون اساسى را در حد قوانین عادى تلقى بکنیم چرا ما طورى در قانون اساسى برخورد مى‏کنیم که حتى اجازه این‏که یک تجدید نظرى هم بشود نمى‏دهیم در آنجا اصلا ما برنامه مان این طورى است که بین شور اول و شور دوم با توجه به این که در کمیسیون کار کارشناسى مى‏شود در جلسات عمومى کار کارشناسى اصلا امکان ندارد بحث‏هاى کلى، استدلالى و منطقى است، معمولا این طورى است ولو این‏که شما به جاى صد دقیقه، سیصد دقیقه هم در اختیار هر فردى قرار بدهید در جلسات عمومى کارشناسى دقیق، ریز موشکافى نمى‏شود، امکان ندارد. این تجربه‏اى که ما در طول این 8- 9 سال داریم و بدون تردید بین شور اول و شور دوم یکسرى تجدید نظرهایى امکان دارد حتى من یادم است که در آیین‏نامه اول مجلس ما این را نداشتیم ولى یک تبصره‏اى براى ماد صد اضافه کردیم براى این که بین شور اول و شور دوم ممکن است یک ماد جدیدى اضافه بشود، ممکن است ماده اصلا تغییر ماهوى پیدا بکند و به همین دلیل اجازه مى‏دهیم در شور دوم افرادى که این طور مى‏بینند موافق و مخالف هم بحث بکنند مخصوصا قبلا هم یک پیشنهادى جناب آقاى هاشمى دادند قبول شد، تصویب شد در ماد 26 معناى این حرف این است که پیشنهاد جدید مى‏شود داد این دقیقا نشان دهنده این است که پس امکان تجدیدنظر و تغییر کلى وجود دارد به نظر من ما در اینجا ممنوع نکنیم و هیچ عیبى هم ندارد البته آن «براساس گزارش مصوب» این عبارت حذف باید بشود عبارت این طورى مى‏شود «کمیسیون پس از بررسى‏هاى لازم اصول پیشنهادى خود را تنظیم و آنها را طى گزارش ...» البته این را هم من قبول دارم آن اصولى که مورد نظر است باید بیاید، دقیقا پیشنهادات دیگر هم باید بیایند اما براساس گزارش مصوب که مى‏فرمایید معنایش این است که یعنى این آقاى هیچ نمى‏تواند کوچک‏ترین‏
Majlis:2 Volume:1 Sessions:1-14 Page:136
تغییرى ... و حالا این که کار کمیسیون مخصوصا بعد از شور اول و دوم کار، کارشناسى و تجدیدنظر است. ما اجازه تجدید نظر را بدهیم.
نایب رئیس (هاشمى رفسنجانى)- آن که گفتم با پیشنهادى که آقاى موسوى دارند مى‏نویسند من مخالفم، به نظرم مى‏آید که باز برداشت آقایان این است که در شور اول اصول نیست، مى‏گویند در شور دوم اصول مورد نظر ما قرارمان در بحث دیروز و پیشنهادى که تصویب کردیم این شد که در شور اول باید همه اصولى که باید اصلاح بشود، اصلاح بشود، بیاید یعنى اصول آمده. مثلا دستگاه قضائى هر اصلى که مربوط به خودش است باید اصلاح بکند توى کمیسیون، اصلاحاتش را بنویسد، در شور اول بحث بشود وقتى که ما رأى مى‏دهیم بفهمیم که چه اصولى عوض مى‏شود؟ اصلا با تغییر اصل‏ها همه چیز تغییر مى‏کند بنابراین در شور دوم دیگر اصول ... این‏که حالا شما بگویید اصول مورد نظر را بیاورند بلى، اگر یک اصل جدیدى پیشنهاد مى‏شود خوب مى‏آورند این طور نیست که در شور اول اصول نیامده باشد در ذهن بعضى از آقایان من از این بحث مى‏فهم این است که در شور اول که ما کلیات را تصویب مى‏کنیم اصول اصلا نسبت بلى ما روى اصل، اصل تصویب نکردیم، هر اصلى را تصویب نکردیم اما اصول به صورت مواد یک لایحه، مواد یک طرح آمده و رویش بحث هم مى‏شود، وارد جزئیات هم در بحث‏هاى کلى مى‏شویم، هر کسى نقادى مى‏کند آن اصلى را که آنجا آمده. همان کارى که ما توى مجلس مى‏کنیم آن تعبیرى که ایشان داشتند تنظیم مى‏کردند آن تعبیر مناسب نیست همین تعبیرى که هست ما پیشنهادها را بررسى مى‏کنیم با تغییرات جدیدى که در شور دوم مى‏دهیم به مجلس مى‏آوریم.
سید محمد موسوى خوئینى‏ها- عرض کنم که آن پیشنهاد بنده مبتنى براین نبوده که در شور اول هیچ اصولى اصلا در آن طرح نیامده باشد و یک کلیات و ایده‏هاى بى ابتدا و انتها مطرح شده باشد، نه این طور نیست مثلا ملاحظه بفرمایید در همان بخش قوه مجریه اگر کمیسیون در شور اول به یک شکلى از تمرکز رسید، طبیعى است که این شکل از تمرکز مى‏تواند صور مختلف داشته باشد که اعضاى کمیسیون به عنوان یک کمیسیون تخصصى موظفند از این صور مختلف که ممکن است تمرکز پنج شکل داشته باشد یک شکلش را انتخاب کنند به عنوان نظریه خود کمیسیون. بعد این را مى‏آورند در شور اول مطرح مى‏کنند شور اول بعد از آن که اصول تمرکز به بحث گذاشته مى‏شود و کمیسیون در دفاع از نظریه خودش حتى روى از آن اصولى هم که تکیه کرده حرف‏هایش را مى‏زند یا این است که جلسه آن شکل از تمرکزى را که کمیسیون گفته مى‏پذیرد، یا مى‏گوید که اصل تمرکز را قبول داریم، اما این اصولى را که شما به این شکل از تمرکز تنظیم کرده‏اید این را قبول نداریم که این منافات ندارد بعد آقایان از جلسه پیشنهاداتى به کمیسیون خواهند داد که مى‏شود شور دوم. در شور دوم کمیسیون اصل تمرکز را که در قوه مجریه به یک شکلى پذیرفته شده پیشنهادات را مورد بحث قرار مى‏دهند. ممکن است پیشنهادات همه برخلاف نظریه خود کمیسیون هم باشد اما کمیسیون موظف نیست که نظر خودش را کنار بگذارد و این پیشنهادات را حتما تصویب بکند این پیشنهادات چون پذیرفته شده یک کمیسیون تخصصى است، تمام پیشنهادات را بررسى مى‏کند، صاحب پیشنهاد را هم دعوت مى‏کند آن صاحب پیشنهاد دفاع از حرف خودش‏
Majlis:2 Volume:1 Sessions:1-14 Page:137
مى‏کند، نهایتا کمیسیون یک شکل خاصى از تمرکز در قوه مجریه را به عنوان یک کارشناس تصویب مى‏کند و براساس این مصوبه همان اصولى که در پیشنهاد شور اولش آورده بود یا عین آن را یا با تغییراتى، بالاخره کمیسیون ممکن است از 10 تا، 20 تا، 30 تا، پیشنهادى که به آن داده مى‏شود تغییر عقیده پیدا بکند در بعضى از مسائل به هر حال این کمیسیون در شور دوم بعد از این که هم پیشنهادها را بررسى کرد که چه بسا تغییراتى درآن اصول اولیه خودش هم مى‏دهد باز هم موظف است گزارشى تهیه کند که این گزارش ان تمرکز مورد قبول را در اصولى که آن کمیسیون پذیرفته باید تجلى داده باشد، تنظیم کرده باشد و اصولى را هم که به تبع یک تغییر جزئى پیدا مى‏کند آنها را هم همه را آورده باشد به این معنا که ما در شور دوم وقتى مى‏گوییم تمرکز در قوه مجریه متوجه مى‏شویم در 50 تا از اصول قانون اساسى فلان کلمه هم باید عوض بشود، بعضى از اصول خیلى تغییر مى‏کند، بعضى یک کلمه تغییر مى‏کند بنابراین وظیفه کمیسیون در شوردوم این است که (عبارتى را که من نوشته ام ممکن است آقایان یک مقدار درستش کنند) «کمیسیون در شور دوم لازم است تمام پیشنهادات را به ترتیبى که گفته شد بررسى نماید. (ترتیب یعنى دعوت از صاحب پیشنهاد همان چیزهایى که قبلا گفتیم) سپس اصول مربوط را با رعایت چارچوب مصوب شور اول تهیه و تنظیم نموده و همچنین اصلاحات جزئى که در سایر اصول در ارتباط با موضوع مورد بحث کمیسیون لازم است انجام مى‏دهد و گزارش ان را کتبا جهت طرح در جلسه شورا به هیأت رئیسه تقدیم مى‏نماید». آن وقت یک تبصره مى‏آوریم که دراین تبصره گفته مى‏شود اگر پیشنهادى از ناحى اعضاء یا حتى خود کمیسیون مبنى بر این‏که اساس آن مصوبه شور اول را به هم بزند چنین پیشنهادى باشد قابل بحث نیست چون این معنایش این است که مصوبه خود شورا را از بین ببرد.
نایب رئیس (سید على خامنه‏اى)- آقایان صحبت کردند و به قدر کافى بحث شد این متن روحش همین است که ازچارچوب مصوبه شوراول خارج نباید بشود یعنى آقایان ممکن است که در بعضى از عبارات ایراد داشته باشند توجه کنند ما داریم به آن اصل ایده رأى مى‏دهیم ممکن است بعضى از عباراتش تغییر هم بکند مى‏خواهیم که توى گره نیفتیم، آقایانى که با این مطلب موافق هستند دستشان را بلند کنند (اکثر موافق بودند) تصویب شد. ماد 25 را قرائت بفرمایید.
 (به شرح زیر قرائت شد)
ب: مذاکرات جلسات عمومى.
ماد 25- هیأت رئیسه دستور طبع و توزیع گزارش‏هاى کمیسیون‏ها را مى‏دهد و به ترتیب وصول آنها را در دستور کار جلس عمومى مى‏گذارد گزارش‏ها باید حداقل 24 ساعت قبل از طرح در جلس عمومى طبع و توزیع شده باشد.
منشى- آقاى کروبى بفرمایید.
مهدى کروبى- این گزارش‏هایى که طبع و توزیع مى‏شود من فکر مى‏کنم که 24 ساعت کم است. یعنى تبدیل بشود به 48 ساعت حتى در قوانین مجلس دو فوریتى‏ها 24 ساعت بعد از طبع و توزیع مطرح مى‏شود ولیکن قوانین عادى را بیشتر وقت گذاشته‏اند و این خیلى از قوانین عادى مهم‏تر است، لازم است که به دست آقایان برسد رویش فکر کنند براى بحث‏هایى که مى‏خواهد بشود، 24 ساعت کم است و پیشنهاد بنده 48 ساعت است.
Majlis:2 Volume:1 Sessions:1-14 Page:138
نایب رئیس (هاشمى رفسنجانى)- حداقل دارد.
مهدى کروبى- خوب ممکن است 24 ساعت که گذشت بگویند چه کردید؟
منشى (یزدى)- آقاى بیات بفرمایید.
اسدالله بیات- به نظرم این صدر ماده 25 مربوط به بالا است یعنى مثلا این طور تنظیم شده، بحث مذاکرات جلسات عمومى است نه بحث دستور طبع و توزیع، دستور طبع و توزیع باید قبلا داده بشود، بعد از آن که طبع و توزیع شد دوباره به ترتیب وصول در دستور قرار بگیرد والا بد است که ما بیاییم بنویسیم که هیأت رئیسه دستور طبع و توزیع گزارش‏ها را مى‏دهد بعد آنجا جزو مذاکرات جلسات عمومى نیست روال طبیعى هم که ما در مجلس داریم این است این بهتر بود که در ذیل ماد 24 مى‏آمد که در آنجا مى‏گفتیم هیأت رئیسه دستور طبع و توزیع گزارش‏ها را مى‏دهد بعد اینجا این طور مى‏گفتیم ماد 25: هیأت رئیسه به ترتیب وصول ... اینها را در دستور قرار مى‏دهد. ولى اینجا بد تنظیم شده است.
نایب رئیس (سید على خامنه‏اى)- پس فقط روى کلم 24 ساعت و 48 ساعت رأى‏گیرى مى‏کنیم نظر آقاى کروبى این است که حداقل 48 ساعت بگذاریم آقایانى که با این پیشنهاد موافق‏اند دستشان را بلند کنند (اکثر دست بلند کردند) تصویب شد.
منشى (یزدى)- جناب آقاى عمید یک پیشنهادى دارند بعد از این ماد 25 به عنوان یک ماده مستقل «تذکر اعضاء در زمینه مخالفت گزارش با پیشنهادها با دیگر اصول قانون اساسى که خارج از 8 محور تعیین شده است باشد مقدم برهر بحث دیگر خواهد بود»
حسین هاشمیان- مواد الحاقى را بگذارید آخر کار، حالا ما با همین روند جلو برویم.
نایب رئیس (سیدعلى خامنه‏اى)- اجازه بدهید توضیح بدهند، بعدا همین رویه‏اى که مى‏فرمایید عمل مى‏کنیم.
عمید زنجانى- ظاهراً مفروض شورا این است که چارچوب قانون اساسى نباید به هم بخورد و آن چارچوب اصلى قانون اساسى حفظ بشود و اصلاحیه و متمم با حفظ چارچوب قانون اساسى باشد براى این که اصلاح و متمم جدى داشته باشد بالاخره یک قیدى باید اینجا آورده بشود که معمولا از آن تعبیر به تذکر آیین‏نامه مى‏شود اگر اصلاح و یا متمم با دیگر اصولى که خارج از حوز این 8 محور است باشد خواه ناخواه این تذکر باید مقدم باشد بر بحث‏هاى دیگر. اگر عضوى تذکرى در این زمینه داد بالاخره باید پاسخى داده بشود، اگر مخالف با دیگر اصول است متوقف بشود بحث، واگر مخالف نیست توجیه بشودو همچنین در مورد مواد آیین‏نامه مصوب.
نایب رئیس (سید على خامنه‏اى)- چند مخالف دارد ولى موافقى ندارد، عین پیشنهاد ایشان را رأى مى‏گیریم، آقایانى که با پیشنهاد آقاى عمید موافق هستند دستشان را بلند کنند (عده کمى دست بلند کردند) تصویب نشد. ماد 26 را قرائت بفرمایید.
 (به شرح زیر قرائت شد)
ماد 26- هنگام طرح گزارش مرحله دوم کمیسیون در جلس عمومى پیشنهادهاى مذکور در ماد 23 به ترتیب مطرح مى‏شود پیشنهاد دهنده مى‏تواند براى هر پیشنهاد مدت 5 دقیقه توضیح دهد و پس از اظهار نظر یک مخالف و یک موافق هریک به مدت 5 دقیقه و در
Majlis:2 Volume:1 Sessions:1-14 Page:139
صورت لزوم پس از توضیحات مخبر به مدت 10 دقیقه نسبت به پیشنهاد اخذ رأى مى‏شود پس از آن که کلى پیشنهادها و اصلاحات عبارتى مطرح و مورد قبول قرار گرفت و یا رد شد براى متن اصل رأى‏گیرى به عمل مى‏آید چنان‏چه متن به تصویب نرسد نسبت به حذف آن بدون مذاکره رأى‏گیرى مى‏شود و در صورتى که حذف متن به تصویب نرسد پیشنهادهاى اصلاحى تازه در همان جلسه پذیرفته مى‏شود ولى اگر حذف متن به تصویب برسد موضوع مجددا به کمیسیون ارجاع مى‏شود تا کمیسیون با توجه به نظراتى که درجلسه عمومى ابراز شده است و پیشنهادهایى که ظرف 24 ساعت به کمیسیون ارسال مى‏شود. متن جدیدى پیشنهاد نماید.
منشى (یزدى)- آقاى هاشمیان.
حسین هاشمیان- پیشنهاد بنده این است که این 5 دقیقه‏ها ده دقیقه بشود براى این‏که ما دراینجا باید بحث مان شافى و کافى باشد شما در اصل خود گزارش وقت را اضافه کردید اینجا که باید اضافه بشود اضافه نشده است با این‏که در مجلس دولت لایحه را تقدیم مى‏کند به مجلس و در کمیسیون‏ها بررسى مى‏شود و بحث‏هاى کافى مى‏شود، 5 دقیقه وقت داده مى‏شود اینجا آن فرصت‏ها نیست ماده دقیقه را به هر کدام فرصت بدهیم.
نایب رئیس (سید على خامنه‏اى)- ظاهرا مخالف ندارد. تبدیل 5 دقیقه به 10 دقیقه براى هر نفر پیشنهاد آقاى هاشمیان است آقایانى که موافق‏اند دستشان را بلند کنند (اکثر دستشان را بلند کردند) تصویب شد 5 دقیقه بشود 10 دقیقه، دو جا 5 دقیقه آمده هر دو مى‏شود ده دقیقه. در مورد مخبر پیشنهاد ندارید آقاى هاشمیان؟ چون شامل آن هم بود.
هاشمیان- خیر.
نایب رئیس (هاشمى رفسنجانى)- آن هم ده دقیقه خوب است. یک پیشنهاد 10 دقیقه بیشتر نمى‏خواهد.
منشى- آقاى مؤمن در همین زمینه اگر بحث دارید بفرمایید.
محمد مؤمن- من عرض مى‏کنم که با توجه به اهمیت مطلب یک مخالف و یک موافق براى هر پیشنهاد کم است حداقل دو تا مخالف و دو تا موافق بشود که مطلب پخته‏تر بشود چون پیشنهاد دهنده ممکن است بعضى از مطالب را ابراز بکند و درست یک مسائل دیگرى در ذهن شنوندگان بیاید که از طریق دیگرى بتوانند مطلب شان را بماسانند یا رد کنند براى این‏که مطلب پخته‏تر بشود حداقل دو مخالف و دو موافق باشد براى محکم‏تر شدن قضیه. والسلام.
منشى- آقاى کروبى.
مهدى کروبى- با توجه به پیشنهادى که جناب آقاى مؤمن دادند 10 دقیقه وقت باشد ولى مقید نباشیم که یک نفر صحبت کند چون در پیشنهادات ممکن است یک نفر 5 دقیقه صحبت کرد، نفر دوم هم بتواند استفاده کند از بقیه وقت.
منشى- آقاى موسوى بفرمایید.
موسوى خوئینى‏ها- بلى من در آن قسمت اول مى‏خواهم عرض کنم که در شور دوم مخبر هیچ ابتدائا حرفى نزند. همان بسم الله الرحمن الرحیم پیشنهادها شروع بشود؟ یا اگر صلاح مى‏دانند آقایان، مثلا گفته بشود در شور دوم ابتدا مخبر به اندازه 10 دقیقه، یک ربع‏
Majlis:2 Volume:1 Sessions:1-14 Page:140
مجددا یک گزارش توضیحى یا توضیح درباره گزارش بدهد، بعدا پیشنهادها شروع بشود.
نایب رئیس (هاشمى رفسنجانى)- پس اجازه بدهید حرفشان بعد مطرح بشود.
نایب رئیس (خامنه‏اى)- پیشنهاد آقاى مؤمن این است که به جاى یک موافق و یک مخالف دونفر موافق و دو مخالف صحبت کنند.
محمد مؤمن- من با نظر آقاى کروبى هم موافقم.
نایب رئیس (خامنه‏اى)- خیلى خوب، پس پیشنهاد این‏جورى است که زمان ده دقیقه است منتها بیش از یک نفر مى‏توانند از آن ده دقیقه استفاده کنند آقایانى که با این نظر موافق هستند دستشان را بلند کنند (اکثر دستشان را بلند کردن) تصویب شد این را یک عبارتى باید برایش درست کنیم یعنى مى‏توانند بیش از یک نفر از مدت ده دقیقه استفاده کنند.
هاشمى رفسنجانى- ى ک تبصره مى‏شود اضافه کنید که روشن باشد.
سید هادى خامنه‏اى- کلمه «یک» را بردارید درست مى‏شود.
نایب رئیس (خامنه‏اى)- بلى پس از اظهار نظر موافق و مخالف درست مى‏گویند کلمه یک را برداریم.
منشى (حبیبى)- پس از اظهار نظر مخالف و موافق به مدت 10 دقیقه.
نایب رئیس (خامنه‏اى)- بلى هر یک به مدت 10 دقیقه یعنى مخالف و موافق.
کروبى- هر کدامشان 10 دقیقه یعنى هر طرف 10 دقیقه.
موسوى خوئینى‏ها- ى ک اشکالى پیش مى‏آید یعنى باید بین 10 نفر موافق تقسیم بشود.
نایب رئیس (خامنه‏اى)- باید ندارد پیشنهاد آقاى مؤمن همان دونفر بود و ایشان هم همان را تأیید کردند مى‏شود اضافه کرد پس از اظهار نظر مخالف و موافق (حداکثر هر کدام دو نفر) یک چنین چیزى.
نایب رئیس (هاشمى رفسنجانى)- تبصره هم مى‏شود اضافه کرد ...
نایب رئیس (خامنه‏اى)- در ماد 26 مثل این‏که آقایان نظرى دیگر ندارند تصویب شد.
موسوى خوئینى‏ها- پیشنهاد من را مطرح کنید.
نایب رئیس (هاشمى رفسنجانى)- پس شما گفتید آن سطر آخر اگر حذف متن اصل به تصویب نرسد؟
منشى (حبیبى)- اگر حذف متن به تصویب نرسد، یا حذف متن اصل.
هاشمى رفسنجانى- ى عنى به تصویب برسد.
منشى (حبیبى)- ى عنى آن مطلبى که پیشنهاد شده پیشنهادحذفش به تصویب برسد دیگر اصل نداریم، الزاما باید برگردیم در کمیسیون و یک اصل دیگرى پیشنهاد بدهیم.
نایب رئیس (خامنه‏اى)- خوب بگذارید حالا پیشنهاد آقاى خوئینى‏ها را بررسى کنیم ایشان پیشنهاد مى‏کنند که در ماد 26 قیل از شروع ارائه پیشنهادها مخبر کمیسیون اجمالا یک چیزهایى بگوید.
موسوى خوئینى‏ها- ده دقیقه یک ربع توضیح بدهد.
Majlis:2 Volume:1 Sessions:1-14 Page:141
نایب رئیس (هاشمى رفسنجانى)- ى ک گزارش مختصرى مى‏دهند خوب هم هست یک توضیحاتى مى‏دهد که ما چه تغییراتى دادیم چه کار کردیم این مفید است.
موسوى خوئینى‏ها- منتها بنویسید شور دوم.
منشى (یزدى)- به جاى مرحله دوم شور دوم بیاید.
هاشمى رفسنجانى- من هم از اول نوشته‏ام مرحله، ولى شور بهتر است.
نایب رئیس (خامنه‏اى)- خیلى خوب، پس پیشنهاد ایشان این است که ما در ماد 26 قبل از ارائه گزارش‏ها گزارش مخبر کمیسیون را به مدت مثلا یک ربع استراحت داشته باشیم عبارتش را پس شما تهیه کنید و بدهید.
آقایانى که با این نظر موافق هستند دستشان را بلند کنند. (اکثر دست بلند کردند) تصویب شد.
محمد مؤمن- عرض کنم که این تبصره‏اى که جناب آقاى موسوى خوئینى‏ها پیشنهاد کردند که اگر 5 نفر پیشنهادى را در مجلس دادند این وضعش مشخص بشود که آیا ذیل ماد 23 است یا اینجا مى‏آید؟ چون نباشد وضع آن را روشن کنیم.
نایب رئیس (سید على خامنه‏اى)- ظاهرا مثل این‏که جایش همین جاست.
محمد مؤمن- اگر اینجا مى‏آید قهرا عبارت تغییر پیدا مى‏کند ملاحظه بفرمایید این ماد 26 فقط پیشنهادهاى مذکور در ماد 23 را مورد عنایت قرار داده و اصلا صحبتى راجع به پیشنهادى که در خود این جلسه عمومى مطرح مى‏شود نکرده است.
نایب رئیس (سید على خامنه‏اى)- باید عبارت تصحیح بشود لابد نمى‏خواهید که عبارت را ما حالا تنظیم کنیم.
هاشمى رفسنجانى- در جاى مناسبش مى‏گذاریم ماد 27 را بخوانید.
 (به شرح زیر قرائت شد)
ماد 27- در مرحله دوم (که دیگر از این به بعد مى‏خوانیم شور دوم) در شور دوم کلیات و مبانى اصول مجددا مورد بحث قرار نمى‏گیرد، مگر در صورتى که در گزارش شور دوم کمیسیون اصل جدیدى اضافه شده باشد و یا به تشخیص هیأت رئیسه در اصول مصوب مرحله اول تغییرات مبنایى داده شده باشد در این صورت مخالفان و موافقان به ترتیب مذکور در ماد 19 صحبت مى‏کنند وپس از توضیحات مخبر مطابق همان ماده رأى‏گیرى به عمل مى‏آید در صورتى که کمیسیون در بررسى شور دوم بعضى از اصول را حذف کرده باشد هر یک از اعضاء مى‏توانند آن اصل را پیشنهاد نمایند که پس از بحث طبق ماد 19 نسبت به آن رأى‏گیرى مى‏شود اگر اصل ماده به تصویب رسید پیشنهادهاى اصلاحى که قبلا به کمیسیون داده شده است قابل طرح و بحث و رأى‏گیرى طبق ماد 25 مى‏باشد (که ماد 19 همان است که 100 دقیقه است و ماد 25 همین است که 10 دقیقه تصویب کردید طبعا این قسمت پیشنهادهاى اصلاحى که قبلا به کمیسیون داده شده است هم باید تغییر بکند)
منشى- آقایان نظرى دارند؟ آقاى خامنه‏اى بفرمایید.
هادى خامنه‏اى- بسم الله الرحمن الرحیم. اینجا باید مشخص بشود که منظور از اصل جدید
Majlis:2 Volume:1 Sessions:1-14 Page:142
یعنى مبناى جدید یا تغییرات عبارتى؟ چون اینجا گرچه اصول قانون اساسى است اما تغییرات در عبارات اصل‏هایى که آورده مى‏شود یا کم و زیاد کردن‏ها هرگز به معناى تغییر در مبانى نیست تابعى است از بحث‏هاى کلى که قبلا در شور اول شده است و اگر چنان‏چه منظور تغییر در اصول به همان معنایى باشد که عرض کردم یعنى تغییرات تیعى، تغییرات عبارتى در واقع، که در یک اصل باید داده بشود که تغییرات هم بیشتر به خاطر نوع تشخیصى است که بعضى تشخیص مى‏دهند مثلا لازمه فلان بحث مبنایى، این تغییر است، بعضى این تشخیص را نداده‏اند اگر این باشد اینجا دیگر قید کردنش زیاد لزومى هم ندارد یعنى بحث خیلى مهم و تازه‏اى نیست اگر به معناى تغییرات مبنایى باشد اصلا این کار شدنى نیست چون قبلا ما دیدیم در مرحل اول آن‏چه که بحث کلى و چارچوبى مى‏شود دیگر قابل تغییر نیست بنابراین، این مسأله اینجا یک مقدارى روشن بشود که منظور کدام یکى است؟
نایب رئیس (سید على خامنه‏اى)- پیشنهادى دارید؟
هادى خامنه‏اى- این مبتنى بر پیشنهاد نیست در واقع تذکرى است در مورد روشن کردن رفع ابهام، اینجا یک ابهامى من مى‏بینم که این رفع ابهام باید بشود.
منشى- آقاى هاشمیان.
حسین هاشمیان- من پیشنهاد حذف دارم این قسمت را که پیشنهادهاى اصلاحى که قبلا به کمیسیون داده شده، چون اگر تعدادى امضاء کنند این را تصویب کردیم که در جلسه این پیشنهاد را مطرح بکنند بنابراین، این قسمت حذف بشود، پیشنهادهاى اصلاحى که قابل طرح و بحث و رأى‏گیرى در ماد 25 باشد این قسمت دیگر حذف بشود.
نایب رئیس (هاشمى رفسنجانى)- حالا آن حرف آقاى خامنه‏اى را رویش بحث بکنید.
منشى- آقاى عمید.
عمید زنجانى- در این ذیل ماد 27 در حقیقت براى پیشنهادهاى رد شده حق داده شده که دو مرتبه طرح بشود و این اگر قیدى به دنبالش نیاید هلم جرا مى‏شود من پیشنهادم این است که یک بار قید بشود «حق طرح پیشنهادهاى در خواست شده براى یک بار».
منشى (یزدى)- این یک بحث جدیدى است.
نایب رئیس (هاشمى رفسنجانى)- ببینید من به آقاى خامنه‏اى مى‏خواهم توضیح بدهم ایشان در ذهنشان این است که ما که گفتیم در چارچوب بحث قبل یعنى یک اصل جدیدى هم نمى‏شود اضافه کنیم این نیست معنایش باز اشتباه نکنیم در شور دوم اگر یک اصلى خواست اضافه بشود این از چارچوب وضع خارج شده، در همین حول وحوش ممکن است یک اصلى لازم باشد اضافه بکنیم تا این‏که مسأله روشن بشود این امکان وجود دارد که در شور دوم یک اصل جدیدى بیاید که مخالف با چارچوب هم نباشد این اشکال را دارید شما، اشکال به اینجاست؟
نایب رئیس (خامنه‏اى)- آن نقطه مورد نظرتان را شما مشخص کنید.
سید هادى خامنه‏اى- اتفاقا قید کردم که کم وزیاد کردن یک اصل اصلا مى‏تواند با مبانى هیچ‏گونه در ارتباط نباشد لازمه بحث مبنایى ممکن است اضافه یا کم کردن اصلى باشد این‏که اینجا مى‏گوید که مگر در صورتى که در گزارش شور دوم اصل جدیدى اضافه شده‏
Majlis:2 Volume:1 Sessions:1-14 Page:143
باشد، یا به تشخیص هیأت رئیسه در اصول مصوب مرحله اول تغییرات مبنایى داده شده باشد این تغییرات مبنایى یعنى چه؟ تغییرات مبنایى را اگر منظور همان چارچوب است، نمى‏شود داد و اگر نیست خوب اینجا چرا آوردید؟
منشى (یزدى)- اجازه بدهید توضیحى داده بشود عرض کنم فرض این است که یک بحثى آمده است در شورا، یک چارچوب کلى تصویب شده، برگشته به کمیسیون در کمیسیون که دارد بحث مى‏شود دو حالت است یکى این‏که یک اصل جدیدى به وجود مى‏آید همان‏طورى که آقاى هاشمى هم فرمودند خوب آن اصل جدید باید حق بحث و بررسى مستقل داشته باشد و یا این‏که تغییر مبنایى. مقصود از تغییر مبنایى این نیست که یعنى کل چارچوب به هم خورده است و یک مبناى جدیدى آورده است، بلکه در بحث‏هاى جدید و پیشنهادهاى جدید یک مسأله‏اى به وجود آمده که این حالت مبنایى دارد یعنى این یک مبناى دیگرى است نه این‏که آن اصل را بهم زده است این مبناى جدید هم مثل اصل جدید در حقیقت ماهیت جدیدى است که حق طرح شدن و بحث شدن را باید داشته باشد مقصود این است.
نایب رئیس (خامنه‏اى)- ى عنى از چارچوب مصوب شور اول بیرون است بالاخره یا نه؟ ...
منشى (یزدى)- خیر، در همان چارچوب است، یک مطلب جدیدى است یعنى هیأت رئیسه تشخیص مى‏دهد که این مبنایى است ضمن حفظ آن کلیات قبلى یک مبناى جدیدى آورده‏اند که آن محفوظ مانده مسأله جدیدى هم دارد، اصلى هم هنوز تنظیم نشده است یعنى در چارچوبه عبارت خاصى به شکل یک اصل ندارند ولى مبناى جدیدى دارند تصور این بوده والا بله اصلا مرحله شور اول و شور دوم معنایش این است که در شور دوم آن شور اول محفوظ مانده باشد، اصول شور اول محفوظ مانده باشد.
موسوى اردبیلى- این توضیحى که فرمودید این عبارت آن را نمى‏رساند آن‏طور که شما مى‏خواهید در مرحل دوم کلیات و مبانى اصول مجددا مورد بحث قرار نمى‏گیرد مگر در صورتى که درگزارش مرحله دوم کمیسیون اصل جدیدى اضافه شده باشد یعنى در این صورت کلیات و مبانى اصول مجددا مورد بحث قرار مى‏گیرد این معنایش این است اگر منظور آن نیست، منظور این است این کلیات و مبانى مورد بحث قرار نمى‏گیرد. مگر یک اصل جدیدى مطرح بشود احتیاج به یک مبناى جدیدى داشته باشد، آن مبناى جدید را ما مى‏خواهیم بحث کنیم، این عبارت معنایش آن نیست «مگر در صورتى که» معنایش این است که یعنى در این صورت کلیات هم باید مجددا مورد بحث قرار بگیرد.
منشى- آقاى موسوى خوئینى‏ها بفرمایید.
موسوى خوئینى‏ها- بنده گمان مى‏کنم با این توضیحى که عرض کنم همان مقصود آن آقایانى که ماد 27 را تهیه کرده‏اند تامین مى‏شود و هم این اشکالات برطرف مى‏شود ما در ماد قبل اساسا شیوه ورود به بحث را گفتیم، گفتیم بعد از این‏که مخبر کمیسیون یک گزارش یک ربعى از آن کار خودشان دادند وارد بحث در مورد پیشنهادات مى‏شویم اصلا این شیوه بحث بود، خودبه خود معنایش این است که دیگر از نو شروع نمى‏کنیم راجع به کلیات آن طرح و آن چیزهایى که در شور اول بود پس این گفتن نمى‏خواست. آن چیزى که در اینجا لازم‏
Majlis:2 Volume:1 Sessions:1-14 Page:144
است گفته بشود این است که اگر در گزارش شور دوم اصل جدیدى مطرح شده باشد (این را مى‏خواهیم بگوییم) اگر یک اصلى در این گزارش شور دوم کمیسیون آورده که در گزارش شور اول آن اصل نبوده است، اگر چنین چیزى بود این اصل ابتدا درباره کلیاتش باید بحث بشود، اگر کلیات اصل پذیرفته شد فى المجلس پیشنهادات اصلاحى و تتمیمى راجع به آن اصل قابل قبول باشد پس اگر اصل جدیدى آورده شد به این شکل قابل بحث باشد و علتش هم این است در شور اول وقتى کمیسیون گزارش را آورده اعضاى شورا آن اصول را دیده‏اند، براساس آن اصول رفته‏اند به کمیسیون پیشنهاد داده‏اند اینها علم غیب نداشتند که این کمیسیون در شور دوم یک اصل دیگرى هم ناگهان اضافه مى‏کند و مى‏آورد در جلسه علنى. لهذا براى این‏که حق اعضاء از بین نرودو نگویند ما این اصل را ندیده بودیم و لهذا پیشنهاد نداده بودیم مى‏گوییم پس اگر در گزارش شور دوم اصل جدیدى اضافه شده باشد که در شور اول نبوده در همان جا این اصل ابتدا در کلیتش بحث مى‏شود اگر اصل آن اصل و کلى آن اصل به تصویب رسید آن‏وقت پیشنهاداتى که در رابطه با آن اصل داده مى‏شود قبول بکنیم.
منشى- آقاى موسوى اردبیلى بفرمایید.
سید عبدالکریم موسوى اردبیلى- مثل این‏که در محتوا اختلاف نظر نیست، بحث در عبارتى است که تنظیم شده است من از این عبارت این‏جور مى‏فهمم «مگر در صورتى که» این مگر مى‏خورد به آن اول.
نایب رئیس (خامنه‏اى)- کلمه «مگر» را اگر بردارند جناب آقاى موسوى نظر شما تامین مى‏شود؟
موسوى اردبیلى- نه باز هم ذیل دارد. اجازه بفرمایید من ذیلش هم عرض کنم. آنجا گفته اصل جدیدى اضافه شده باشد و یا به تشخیص هیأت رئیسه در اصول مصوب مرحله اول تغییرات مبنایى داده شده باشد این خودش اصلا مى‏خواهد بگوید در آن اصول، تغییرات مبنایى داده شده ان اصول مجددا موردبحث است اگر نظر این است که یعنى اگر تغییرات مبنایى داده شده اصلا خود آن اصول و کلیات هم مجددا بحث بشود؟ بسیار خوب عبارتش درست است و اما اگر همین است که آقایان اینجا مى‏فرمایند کلیات و مبانى اصول مجددا به هیچ نحو قابل بحث نیست با «اگر» کردن «مگر» این ذیل درست نمى‏شود، چون در ذیل مى‏گوید اگر اختلاف مبنایى دارد در آنجا باید در اصل کلیات بحث بشود.
منشى- حالا اگر این‏جور باشد که بعد از کلمه «قرار نمى‏گیرد» اگر در گزارش شور دوم کمیسیون اصل جدیدى داشته باشد و یا به تشخیص هیأت رئیسه در اصول مصوب مبناى تازه‏اى داشته باشد اگر به جاى آن این عبارت را بیاوریم بهتر است یعنى ضمن حفظ آن مبنا آن هم مثل اصل تازه در حقیقت مبناى تازه است واصل تازه هر دو قابل بحث باشد حق بحث را داشته باشد.
نایب رئیس (خامنه‏اى)- حالا تغییر هم باشد چه اشکالى دارد؟
ى زدى- حالا تغییر اگر آن متن را مى‏رساند بسیار خوب و اگر نمى‏رساند این مطلب باشد.
نایب رئیس (خامنه‏اى)- نه من مى‏خواهم عرض کنم ما گفتیم که کلیات و مبانى اصول مورد بحث مجددا قرار نگیرد این بایستى این حق را هم به کلى از بین نبرد که حالا
Majlis:2 Volume:1 Sessions:1-14 Page:145
اگر واقعا یک فکر جدیدى مطرح شد این را ما بتوانیم یک جورى مطرح کنیم. خیال مى‏کنم این ماده مى‏خواسته این را بگوید ما نمى‏توانیم در آن کلیات بیخود خدشه کنیم، اما اگر یک نفر آمد فکر جدیدى یک اصل جدیدى حتى مبناى جدیدى را آورد ولو در تعارض با آنها هم باشد و آمد مطرح کرد این قابل بررسى کردن به نحوى باشد لذا گفته شده طبق ماد 19 و ماد 19 یعنى همان ماده‏اى که کلیات است، یعنى مجددا کلیات در این زمینه خاص مطرح بشود من خیال مى‏کنم آقایان این را مى‏خواستند بگویند اگر این باشد که شاید بدهم نباشد آن‏وقت کلمه «مگر» برداشته بشود عبارت کاملا رسا است.
منشى- آقاى بیات نوبت گرفته‏اند.
اسدالله بیات- این قسمت را از تبصر 1 ماد 100 آیین‏نامه داخلى مجلس برداشته‏اند منتها عین همان را آورده بودند اشکال وارد نبود منتها یک مقدار تغییر داده‏اند قهرا قضیه خراب شده است این تبصر 1 ماد 100 آیین‏نامه داخلى ماست که تقریبا محتوار همان است.
تبصره- در شور دوم درباره اصل مواد مذاکره به عمل نمى‏آید مگر در صورتى که در گزارش شور دوم کمیسیون مواد جدیدى اضافه شده باشد (این را آقایان آورده‏اند اصل جدیدى اضافه شده باشد) و یا به تشخیص هیأت رئیسه در بعضى از مواد تغییرات کلى داده شده باشدما که مبنا را نمى‏خواهیم در اینجا بحث بکنیم فرض این است که در شور اول منشا یک سرى تصمیم گیرى‏ها و حتى اصول هم آمده منتها همه اصول نیامده، قهرا در شور اول در قالب الفاظ آمده در شور دوم هم به طور طبیعى باید در قالب الفاظ بیاید و کامل‏تر. این است که پیشنهاد من این است که مگر در صورتى که در گزارش شور دوم اصل جدیدى و یا به تشخیص هیأت رئیسه در بعضى از اصول تغییرات کلى صورت گرفته باشد این عبارت به نظر من از تغییرات مبنایى بهتر است در اینجا ما اجازه مى‏دهیم در رابطه با آن اصل مخالف و موافق بحث بکنند هیچ اشکالى هم ایجاد نمى‏کند همان که در آیین‏نامه بود اگر به آن شکل بیاید به نظر من عبارت سلیس‏تر و بهتر است.
منشى (یزدى)- به هر حال اینجا دو تا مطلب است، یک مطلب این است که بعد ازحفظ کلیاتى که در شور اول بحث شده در کمیسیون که آمده اصولا این کلیات به هم خورده و یک مبناى جدیدى آمده، اگر این باشد این دو نظر بود یک نظر این بود که الان جناب آقاى خامنه‏اى مى‏فرمودند که حق بحث داشته باشد مجددا. یک وقت این است که نه مى‏خواهد بگوید چون الان تصویب کردیم که این چارچوبه نباید به هم بخورد حق بحث نداشته باشد بعد در اینجا اصل جدیدى هست یعنى ضمن حفظ آن چارچوبه اصلى مصوب یک اصل جدیدى مطرح است، این را که حق بحثش را حفظ مى‏کنید ضمن این‏که این حق بحثش محفوظ مى‏شود امکان دارد یک مبناى جدیدى هم به وجود آمده باشد که این مبناى جدید معنایش این نیست که یعنى کل چارچوبه به هم مى‏خورد یک مبناى جدیدى که ریشه این اصل جدید است یعنى محتواى تازه‏اى است که در چارچوب این اصل جدید قابل ریخته شدن است آن تبصره‏اى که مى‏فرمایند همین جور یعنى مى‏خواهم بگویم این تغییر یک خرده که رویش بحث مى‏شده به چنین تصورى رسیدیم شاید منشا آن این باشد حالا در هر صورت این بستگس به این دارد که اول جلسه مبنا را بپذیرد که آیا اگر مبناى مصوب شورا به کلى تغییر کرد این‏
Majlis:2 Volume:1 Sessions:1-14 Page:146
را برایش حق بحث قائل هستند یا نیستند؟ اگر هستند عبارت به این صورت درست است و اگر نه که هیچ. آقاى خامنه‏اى بفرمایید.
سید هادى خامنه‏اى- عرض کنم که اینجا بحث دو مرحله باید داشته باشد یعنى یکى این‏که منظور ما از این ماده که تنظیم شده چیست؟ یکى این‏که چه باید باشد؟ ما روى چه باید باشد آن الان بحث نداشتیم، من اولش عرض کردم که رفع ابهام بیشتر مورد نظر من بود اینجا که منظور ما چیست و آیا عبارت حامل آن پیامى که ما مى‏خواهیم برسانیم هست یا نیست؟ ظاهرا منظور اینجا این بوده که اگر تغییرات مبنایى پیدا شد حالا جناب آقاى یزدى سعى مى‏کنند بگویند که تغییر مبنایى نیست ما خوب باشد حالا مخالفتى نیست ممکن است واقعا در چهار چوب اصلى هم تجدیدنظرى پیدا بشود مانعى هم ندارد، درست است اما اگر منظور این است عبارت را باید یک مقدارى درست کرد که بتواند این منظور را حمل بکند این در واقع معنى اش این خواهد شد که ما یک بار دیگر باید یا به صورت جمعى تمام مجموعه بحث کمیسیون را یا به همان اندازه‏اى که تغییر پیدا کرده که باز این هم قابل بحث شد، که آیا اصلا تجزیه پذیر هستند یا نه؟ چون دیروز در تجزیه پذیر بودن یا نبودن اینجا بحث شد، من داخل آن نمى‏خواهم بشوم بنابرهر دو فرض ما یک بار دیگر باید بحث کمیسیون را برگردانیم به مرحله شور اول، یعنى در حالى که به شور دوم کشیده شده بار اول آن را مى‏بریم در مرحله شور اول. اگر منظور ما این است، این عبارت باید تغییرات اساسى پیدا کند یعنى روشن بشود چون این منظور روشن نیست، دلیلش هم این است که بین فرمایش جناب آقاى یزدى و بحث آقایان دیگر اختلاف بود یعنى اصلا در این‏که منظور چه بوده گاهى اختلاف بود اگر هم نه لازم نمى‏دانند آقایان که این تغییرات در مبنا داده بشود یعنى جایز نمى‏دانند خوب آن را هم جلویش را بگیرند منظور بنده کلا این است که اگر آن محتواى اصل آن جنبه ثبوتى قضیه کاملا اینجا روشن بشودبعد دیگر عبارتش را مى‏شود داد که آقایان خودشان تنظیم کنند.
منشى- آقاى موسوى بفرمایید.
سید عبدالکریم موسوى اردبیلى- بنابر آن توضیحى که فرمودید من فکر مى‏کنم هر دو جهت در اینجا روشن بشود بهتراست یک بحث این است که در شور دوم اگر یک اصلى آمده مخالف با آن کلیات و اصولى که بحث شد ممکن است یک فکر جدیدى باشد، فکر متینى باشد نظر آقایان این است ما برگردیم حتى درآن کلیات و اینها هم مجددا بحث کنیم؟ اگر این باشد و آقایان آن را تصویب کنند باید بگوییم چند بار این قابل برگشت است؟ یک بار، دوباره، سه بار؟ این هم باید محدود باشد، همان جور باز گذاشته نشود و اگر مبنا آن نیست مسأله این است که یک اصل جدیدى پیش آمده این اصل جدید یک مبناى جدیدى دارد این مبنا در عین حالى که مبناى جدید است با آن کلیات و اصولى که در شور اول هم مطرح شد با آن هم مخالف نیست اگر منظور این است که ظاهرا توضیح شما را من این‏جور فهمیدم یک عبارتى نوشته بشود این را روشن کند.
منشى (حسن حبیبى)- عرض مى‏شود همان طور که آقاى بیات گفتند ما نظر داشتیم به تبصره ماد 100 الا این‏که در آنجایى که در تبصره ماد 100 تغییرات کلى گفته شده بود ما با توجه به این نکته که ممکن است در شور دوم اصول و مبنا هم تغییر بکند در کمیسیون آن تغییرات کلى را تبدیل کردیم به تغییرات مبنایى. اما الان درخصوص ماد 24 که جناب آقاى خوئینى‏ها پیشنهاد کردند اصل را یعنى متن ماده و تبصره را. (تبصره این‏جورى نیمه کاره‏
Majlis:2 Volume:1 Sessions:1-14 Page:147
بود که البته من قرار شد تمام کنم) این طور شد که کمیسیون نمى‏تواند پیشنهادهایى را که مغیر با چارچوب مصوب شور اول جلسه عمومى است مبناى گزارش خود قرار دهد اگر این را تصویب کردیم که تصویب کردیم در دو ماده پیش. اصولا اینجا دیگر نمى‏توانیم تغییرات مبنایى را بگذاریم باید تبدیلش بکنیم به تغییرات کلى. یعنى قبلا تصویب فرمودید که نمى‏شود تغییرات مبنایى داد در شور دوم و بنابراین نتیجه این بحث‏ها این است که برگردیم به همان مصوب قبلى و تغییرات مبنایى را بکنیم تغییرات کلى و اگر تغییرات کلى کردیم دیگر مجموعه جمله به نظر من درست خواهد بود ..
نایب رئیس (خامنه‏اى)- خیلى خوب پس ملاحظه کنید آن سؤالى که آقاى یزدى مطرح کردند که اول مشخص بشود که آیا مى‏توانیم ما اصول و مبنایى را مجددا مطرح کنیم یا نه؟ با این توضیح آقاى حبیبى معلوم مى‏شود که نه. این تمام شده است بنابراین در گزارش کمیسیون بایستى چیزى که منافى با آن چهار چوب اصلى هست، وجود نداشته باشد، اگر این است، من خیال مى‏کنم آن پیشنهادى که آقاى بیات کردند آن مسأله را حل مى‏کند کلمه «مگر» را هم اصلا لازم نداریم «در صورتى که در گزارش شور دوم کمیسیون اصل جدیدى اضافه شده باشد یا به تشخیص هیأت رئیسه در اصول مصوب مرحله اول تغییرات کلى داده شده باشد» نه تغییرات مبنایى، یک تغییرات کلى «در این صورت موافقان و مخالفان به ترتیب ماد 19 صحبت مى‏کنند».
هاشمى رفسنجانى- ى عنى همان صد دقیقه؟
نایب رئیس (خامنه‏اى)- به ترتیب ماد 19 صحبت مى‏کنند، چون کلى است حالا صد دقیقه هم که ما نگفتیم حتما صددقیقه صحبت کنند بالاخره اگر واقعا این تغییر کلى داده مى‏شود وقتى هم براى بحث لازم است بنابراین ... (موسوى اردبیلى- با هم چه فرقى دارند؟) میخواهید صحبت بفرمایید؟ من مى‏خواستم رأى نگیرم، جناب‏عالى بفرمایید.
موسوى اردبیلى- تغییرات کلى با تغییرات مبنایى چه فرقى دارد؟
نایب رئیس (خامنه‏اى)- آقاى موسوى فرقش این است تغییر کلى که بود این شبهه در آن وجود داشت چنان که خود من هم همین جور مى‏فهمیدم که حتى چارچوب مصوب در شور اول را مى‏تواند بشکند، این تغییر مبنایى است مبنا این است دیگر. تغییر کلى این است که نه آن چارچوب محفوظ است منتها از آن‏چه که اول تصویب شده تغییر زیادى مى‏کند ولو چارچوب فرق نکرده. مبنا یکى است، منتها تغییرات جزئى نیست یک چیز کلى است که قابل بحث کردن است حالا اگر موافقید من ماده را به همین ترتیب رأى بگیرم؟ اگر چه رأى گرفتن هم نمى‏خواهد!
منشى (یزدى)- اینجا یک پیشنهادى جناب آقاى موسوى به جاى این پیشنهاد دارند.
موسوى خوئینى‏ها- پیشنهادى که جناب آقاى بیات دادند اگر همان مطرح باشد من قبول دارم.
نایب رئیس (خامنه‏اى)- بسیار خوب، پس ببینید ماد 27 را به همین ترتیبى که ...
مؤمن- پیشنهاد دارم.
نایب رئیس (خامنه‏اى)- بفرمایید.
Majlis:2 Volume:1 Sessions:1-14 Page:148
نایب رئیس (هاشمى رفسنجانى)- خوب اول براى پیشنهاد آقاى بیات رأى بگیرید.
نایب رئیس (خامنه‏اى)- ظاهراً با آن ماده کسى مخالفت ندارد ما اصل ماده را رأى مى‏گیریم و کلمه فقط عوض مى‏شود.
منشى (یزدى)- آقاى مؤمن بفرمایید.
دانش‏زاده (مؤمن)- عرض کنم که اگر بنا شد به این صورتى که فرمودید اصلاح بشود، نتیج ماده این مى‏شود ولو یک اصل تغییرى پیدا کرده، حق این‏که صد دقیقه هر کدام (مخبر و موافق و مخالف) حق داشته باشد دربار این صحبت بکند این حق را به آنها مى‏دهد و این خیلى زیاد است شما نسبت به کلى گزارشى را که کمیسیون مى‏داد براى چارچوب کلى، سه تا صد دقیقه قرار داده‏اید اما نسبت به یک اصل این سه تا صد دقیقه، سیصد دقیقه انصافاً زیاد است و من پیشنهادم این است که براى هر اصلى حداقل به چهل دقیقه تبدیل بشود.
نایب رئیس (خامنه‏اى)- زمانش را مى‏شود کم کرد خوب حالا این پیشنهاد آقاى مؤمن را آقایان اگر موافق هستید، زمان را کم کنیم.
نایب رئیس (هاشمى رفسنجانى)- ما در مجلس داریم (یک موافق، یک مخالف) حالا اینجا بگویید دو مخالف، سه مخالف، دیگر بیشتر نمى‏خواهد صحبت کنند.
نایب رئیس (خامنه‏اى)- بله، یعنى بیش از اینها ... صد دقیقه وقت نخواهد.
هاشمى رفسنجانى- سه مخالف و سه موافق دیگر صحبت کند.
منشى (یزدى)- اگر زمان را محدود کنید بهتر مى‏شود تا ..
نایب رئیس (خامنه‏اى)- زمان را همان 40 دقیقه‏اى که ایشان گفتند آقاى بیات توضیح بفرمایید.
اسدالله بیات- اجازه بفرمایید عرض کنم این نوع اصل، اولًا چون دو مسأله است یکى اصل جدید است یکى تغییرات کلى. به طور طبیعى در آنجا که تغییرات کلى صورت گرفته بالاخره وجه مشترکى با آن اصل اولیه و ماده اولیه دارد یعنى مسبوق به ذهن هست به صورت ابتدایى و غیر مسبوق نیست بنده معتقدم که ما از همان شیو آیین‏نامه خودمان استفاده بکنیم چهل دقیقه هم لازم نیست عدد افراد را به عنوان موافق و مخالف و براى هر کدام هم حداکثر 10 دقیقه. چقدر دقت مى‏خواهند بحث بکنند؟ بنده پیشنهاد مشخصم این است در این موارداجازه بدهید حداکثر سه نفر و هر کدام حداکثر ده دقیقه ... ده دقیقه بحث مى‏کنیم به عنوان موافق و مخالف چیز خوبى هم هست.
نایب رئیس (خامنه‏اى)- حالا سى دقیقه و چهل دقیقه که خیلى فرقى ندارد بگذارید یکى از آن را ما رأى بگیریم، مسأله را تمام کنیم پس در ماد 27 آقایانى که موافق هستند که طبق ماد 19 عمل بشود مگر در مورد وقت که صد دقیقه به چهل دقیقه تبدیل بشود آقایانى که موافق هستند دستشان را بلند کنند (اکثر دستشان را بلند کردند) تصویب شد زمان را چهل دقیقه معین کردیم (تبدیل صد دقیقه به چهل دقیقه) حالا ممکن است سه نفر صحبت بکنند، ممکن است دو نفر صحبت بکنند تغییر مبنایى هم تبدیل شد به تغییر کلى، همان‏طور که پیشنهاد آقاى بیات بود کلمه «مگر» هم خط خورد به این ترتیب تصویب شد.
نایب رئیس (هاشمى رفسنجانى)- بسیار خوب، حالا پیش از این‏که وارد خاتمه بشوید
Majlis:2 Volume:1 Sessions:1-14 Page:149
یکى دو نکته بگوییم اجازه مى‏فرمایید؟ (رئیس- بفرمایید) آقایان! اولًا این فرم‏هایى که خدمتتان دادیم پر کنید مأمورین از شما مى‏گیرند که ما اینجا تنظیم بکنیم ببینیم پیشنهادها چقدر مى‏شود.
آقاى خامنه‏اى! به نظر مى‏رسد دو مطلب از قلم افتاده باشد که مهم هم هست که نیامده فرض این‏که در شور اول اصلًا گزارش رأى بیاورد اینجا هیچ مطرح نشده حالا که ما عبور کردیم از اینجا اگر رأى نیاورد چه بکنیم، براى این هیچ فکرى نکردیم، پیشنهاد من این است که اگر یک چنین اتفاقى افتاد دوباره به کمیسیون برگردد براساس مذاکرات جلسه اصلاح بشود و بیاید یعنى دیگر احساس کردیم چرا رأى نیاورده.
نایب رئیس (خامنه‏اى)- مثل همان که در شور دوم.
نایب رئیس (هاشمى رفسنجانى)- ى ا آقایان اگر راه دیگرى به ذهنشان مى‏رسد پیشنهاد من این است که برگردد به کمیسیون یک اصلاحى بشود مطابق بحث‏هایى که در مجلس دیده شده دوباره برگردد به جلسه.
نایب رئیس (خامنه‏اى)- آقاى موسوى بفرمایید.
موسوى خوئینى‏ها- خواهش مى‏کنم این نکته‏اى که آقاى هاشمى فرمودند (آن‏طور که بنده تا به حال فهمیدم) فرض بر این بود که در شور اول کلیات به رأى گذاشته مى‏شود حالا هر چند که ممکن است آن اصولى که در گزارش شور اول آمده محل نقض و ابرام آقایان قرار بگیرد اما کلیتش: کلیت مثلًا فرض بفرمایید که در بخش قو قضائیه (من یک مقدار بیشتر حضور ذهن دارم مثال مى‏زنم) در کلیات شور اول یعنى ما همان اصل تمرکز را رأى‏گیرى مى‏کنیم بحث در شور اول این است وضعیت شورایى تغییر مى‏کند به وضعیت مدیریت واحد کلیت گزارش کمیسیون قضائى این خواهد بود حالا اگر بگوییم این رأى نیاورد، یک وقت مى‏خواهیم بگوییم اصلًا شورا حق ندارد رأى ندهد چون مثلا در آن نام حضرت امام هست که «تمرکز» و از این مى‏فهمیم که این تمرکز را باید ما حتماً انجام بدهیم منتها شیوه‏هایش را در اینجا درست کنیم یا مى‏گوییم نه ایشان به شورا محول فرمودند و شورا بعد از این‏که کمیسیون حرف‏هایش را زد، گفت به این دلایل باید مدیریت شورایى در دستگاه قضائى تغییر بکند به این‏که یک رئیس داشته باشد و شورا به این رأى نداد، معنى رأى نداد، این است یعنى همان که الان در قانون اساسى موجود است، همان را شورا صحیح مى‏داند دیگر معنایش این نیست که نه شورا این جلسه قبول دارد و نه مدیریت واحد. یا چیز سوم، چیز سومى وجود ندارد پس بعضى موارد این طورى است که این را دیگر على القاعده معنایش این است که مجدد به کمیسیون بر نمى‏گردد اما در بعضى از بحث‏ها آن چیزى که کمیسیون گزارش کرده و شورا رأى نداد و آن چیزى که در قانون اساسى هست، اگر یک راه سومى هم وجود داشته باشد آنجا است که باید بگوییم به کمیسیون برگردد.
نایب رئیس (هاشمى رفسنجانى)- خوب، همیشه همین‏طور است یک رده سومى هست.
منشى (یزدى)- این نکته‏اى که جناب آقاى هاشمى مى‏فرمایند به نظر مى‏رسد درست باشد یعنى گزارشى که از کمیسیون آمده است با این‏که حالت کلى دارد امکان دارد که آن کلى رد بشود فرض بفرمایید در تمرکز قو اجرائیه که چندین بار روى آن اینجا مثال زده شد، یک‏
Majlis:2 Volume:1 Sessions:1-14 Page:150
گزارشى کمیسیون آورد مبنى بر حذف فرضاً نخست وزیرى و بقاى ریاست جمهورى و روى بقاى ریاست جمهورى بقیه مسائل را بررسى کرد و پیشنهاد کرد، گزارش کامل آورد، گفت بر این اساس است آمد اینجا در این شورا نتیجه به عکس بود یعنى معتقد بودند که باید تمرکز باشد و آن که حضرت امام فرمودند محفوظ مى‏ماند اصل تمرکز محفوظ مى‏ماند ولى به صورت دیگر یعنى بقاى نخست وزیرى و تشریفاتى شدن و یا حذف ریاست جمهورى، آن حالت، باشد همین‏طور در مسائل دیگر هم قابل فرض است که ضمن حفظ آن عنوان اصلى که در آن هشت محور مرقومى حضرت امام هست، باشد ولى گزارش کمیسیون کلى را حفظ کرده، در عین حال مقبول جمع بیست و پنج نفره واقع نشود پس حتماً چنین صورتى امکان دارد واقع بشود در این صورت اگر پیش آمد چه باید کرد؟ که خود به خود باید برگردد به کمیسیون و گفته بشود که جورى بیاورد که قابل طرح باشد پس این پیشنهاد، پیشنهاد درستى است.
نایب رئیس (خامنه‏اى)- اصل پیشنهاد را رأى بگیریم پیشنهاد این است که اگر در شور اول گزارش کمیسیون تصویب نشد، مجدداً برگردد به کمیسیون و کمیسیون با توجه به نظرات و رهنمودهایى که در جلسه عمومى داده شده، گزارش جدیدى را ...
هاشمى رفسنجانى- با دعوت از مخالفان، چون آنهایى که مخالف هستند یک نظراتى دارند، آنها را دعوت مى‏کند حرف‏هایشان را مى‏شنود.
خامنه‏اى- با دعوت از مخالفان گزارش. این‏که خوب اکثریت همین است.
هاشمى رفسنجانى- هر چه هستند، حرف‏هاى آنها را باید گوش بدهد دیگر.
نایب رئیس (خامنه‏اى)- بالاخره با توجه به آن حرف‏هایى که زده شده مجبور است که خودش دعوت کند.
منشى (یزدى)- بالاخره وقتى ارجاع شد، کمیسیون خودش ناچار است دعوت کند.
مهدى کروبى- آقاى هاشمى، دعوت نمى‏خواهد، حرف‏هایشان را که زده‏اند.
نایب رئیس (خامنه‏اى)- بله، قید دعوت نفرمایید. ولى خوب بالاخره باید براساس نظراتى که مخالفین دارند، حالا چه در جلسه فهمیده بشود، چه در بیرون دعوت بشوند آقایان که با این پیشنهاد موافق‏اند دستشان را بلند کنند (اکثر دستشان را بلند کردند) تصویب شد. پس این را ما بایستى در همان جاى خودش ...
دکتر حبیبى (منشى)- دنباله ماده ذیل ماد 19: «هر گاه رأى موافق داده شد،» بعد گفته مى‏شود «در صورتى که گزارش کمیسیون رد شد» بر مى‏گردد به کمیسیون ...
نایب رئیس (هاشمى رفسنجانى)- نقطه دومى که ما اینجا نداریم، ما چون وقت زیادى گذاشتیم «صد دقیقه» مخصوصاً با آن‏چه که امروز تثبیت شده کفایت مذاکرات ضرورت دارد یعنى ذیل همان جا بگوییم «در صورتى که پنج نفر تقاضاى کفایت مذاکرات بکنند» جلسه تصویب کرد مذاکرات کافى است دیگر کافى باشد.
منشى (یزدى)- ما در مذاکرات بین الاثنین به این نتیجه رسیدیم که خود کفایت مذاکرات وقت بیشتر مى‏گیرد.
هاشمى رفسنجانى- در مورد شور اول است البته، در شور اول آنجایى که ما صد دقیقه گذاشتیم کفایت مذاکرات با تصویب مجلس قابل قبول باشد.
Majlis:2 Volume:1 Sessions:1-14 Page:151
منشى (یزدى)- آقاى هاشمیان مطلبى دارید بفرمایید.
حسین هاشمیان- پیشنهادم این است که یک نفر پیشنهاد کند کافى است اساس تصویب جلسه است پنج نفر دیگر نمى‏خواهد.
هاشمى رفسنجانى- بله، یک نفر هم کافى است.
منشى (یزدى)- ى عنى بدون این‏که بحثى روى آن بشود؟
هاشمى رفسنجانى- ممکن است حالا بحث هم بشود.
منشى (یزدى)- چون آخر ما در موقع طرح این مسأله، در موقعى که این پیشنهاد تهیه مى‏شد، همین مسأله مطرح شد که اگر کفایت مذاکرات بخواهد مطرح بشود قاعدتاً باید یک نفر پیشنهاد بدهد، یک مخالف صحبت بکند، یک موافق صحبت بکند و یک مقدار وقت در ارتباط با کفایت مذاکرات گرفته مى‏شود بنابراین ... خوب بالاخره آقایان هم جمع کمترى هستند، خود به خود رعایت مى‏کنند این بحث را اصلًا مطرح نکنیم که هر چند گاه یک بار به نظر یک کسى مى‏آید مذاکرات کافى است و مطرح بکنند، از این جهت این را نیاوردیم یعنى به آن توجه بوده ولى نیاورده‏ایم حالا اگر استدلالى رویش هست، بفرمایید.
موسوى خوئینى‏ها- من عرضم این است که کفایت مذاکرات یعنى جلسه نیاز ندارد و این‏که جلسه نیاز ندارد لازم نیست کسى برایش توضیح بدهد که تو نیاز ندارى بنابراین همین که یک نفر کفایت مذاکرات را پیشنهاد کرد، بلافاصله رأى‏گیرى بشود اگر رأى دادند کافى است، رأى ندادند بحث ادامه پیدا کند یعنى کمتر از یک دقیقه کار تمام بشود.
منشى (یزدى)- بسیار خوب، من مخالف هستم اجازه بدهید کمى توضیح داده بشود ببینید ما فراوان این تجربه را داشته‏ایم، در حال مذاکرات بحث دارد پخته مى‏شود، به نظر یک کسى مى‏آید که کاملٌا روشن است دیگر نیازى نیست مى‏گوید مذاکرات کافى است به خصوص اگر به پیشنهاد یک نفر بلافاصله رأى گرفته بشود و رأى هم بدهند که مذاکرات کافى است در حالى که به نظر یک عده‏اى کافى است و به نظر آن کسى که لازم مى‏داند، کافى نیست یعنى تعدادى هستند که واقعاً معتقدند کافى نیست یک نفر معتقد است که کافى نیست شما مى‏فرمایید اکثراً مى‏گویند کافى است با پیشنهاد یک نفر، این موجب باشد که حق بحث قطع بشود من مى‏خواهم عرض کنم اقلًا اگر قرار است کفایت مذاکرات باشد، یک مقدارى روى آن بحث بشود و بعد به رأى بگذارند.
نایب رئیس (خامنه‏اى)- ى عنى قاعدتاً یک مخالف و یک موافق؟
منشى (یزدى)- بله، حداقل.
نایب رئیس (خامنه‏اى)- بسیار خوب پس این دو پیشنهاد است، هر دو را رأى مى‏گیریم.
منشى (یزدى)- ناچار بر مى‏گردیم به همان مشکل اصلى که وقت صرف این چیزها مى‏شود.
نایب رئیس (خامنه‏اى)- ملاحظه کنید پیشنهاد اول این است که کفایت مذاکرات بدون بحث در اطرافش به رأى گذاشته بشود و اگر تصویب شد کافى باشد آقایان که با این موافق‏اند دستشان را بلند کنند (عده کمى دستشان را بلند کردند) تصویب نشد.
Majlis:2 Volume:1 Sessions:1-14 Page:152
مهدوى‏کنى- زمان را مشخص کنید.
خامنه‏اى- زمان کوتاه شد، سه دقیقه یا پنج دقیقه یک موافق و مخالف قاعدتاً که زیاد صحبت نمى‏کنند.
هاشمى رفسنجانى- سه دقیقه کافى است.
رئیس (مشکینى)- به تشخیص هیأت رئیسه.
هاشمى رفسنجانى- ى ک مخالف هم صحبت کند، کافى است یعنى پیشنهاد دهنده و یک مخالف.
نایب رئیس (خامنه‏اى)- بسیار خوب، این هم پیشنهاد دوم، یک پیشنهاد دیگرى هم جناب آقاى مشکینى مى‏فرمایند که کفایت مذاکرات به نظر هیأت رئیسه باشد.
نایب رئیس (هاشمى رفسنجانى)- نه، آن نمى‏شود.
منشى (یزدى)- در همین بحث پیشنهاد کفایت مذاکرات هست.
خامنه‏اى- اجازه بدهید من پیشنهادم دوم را به رأى بگذارم پیشنهاد کفایت مذاکرات با یک مخالف.
احمد جنتى- و توضیح خود پیشنهاد دهنده.
خامنه‏اى- بسیار خوب این هم یک شقى، توضیح پیشنهاد دهنده و صحبت یک مخالف بعد رأى گرفته بشود آقایانى که با این پیشنهاد موافق‏اند دستشان را بلند کنند (اکثر دستشان را بلند کردند) تصویب شد بنابراین، این را ذیل این تبصره مى‏گذاریم.
جنتى- براى تغییر آیین‏نامه مطلبى پیش بینى نشده است.
منشى (یزدى)- آقاى جنتى پیشنهاد جدید دارند.
جنتى- براى تغییر آیین‏نامه پیش‏بینى نشده این را هم باید یک ماده‏اى برایش در نظر بگیرید که این آیین‏نامه ممکن است یک ماده‏اى داشته باشد، پیشنهاد بدهد که این لازم است به آیین‏نامه اضافه بشود یا یک اصلاحى دیگر بشود؟
نایب رئیس (هاشمى رفسنجانى)- آقاى جنتى این نفى نشد. یعنى در ضمن بحث هر وقت تشخیص دادیم مى‏توانیم اگر پیشنهادى آمد اصلاح کنیم یا رأى از حضار مى‏گیریم (جنتى- حالا رأى بگیرید) بسیار خوب، پس این آیین‏نامه قابل اصلاح هم هست.
نایب رئیس (خامنه‏اى)- این را به رأى مى‏گذاریم آقایانى که موافق‏اند دست بلند کنند (اکثر دستشان را بلند کردند) تصویب شد.
منشى (یزدى)- آقاى عمید بحث جدیدى دارید؟
عمید زنجانى- ذیل ماد 27 روشن نشد بالاخره پیشنهادهایى که از طرف کمیسیون حذف مى‏شود، اصولى که حذف مى‏شود براى اعضاء این حق هست که دو مرتبه مطرح کنند اما براى چند بار پیشنهاد شد که یک بار ولى مسکوت ماند.
نایب رئیس (هاشمى رفسنجانى)- ى ک بار در جلسه مطرح مى‏شود.
عمید زنجانى- حالا یک بار، دو مرتبه این رد شد، دو مرتبه حق ...
هاشمى رفسنجانى- در جلسه دیگر رد شده در کمیسیون نیست.
نایب رئیس (خامنه‏اى)- خاتمه را بخوانند آیین‏نامه را تمام بکنیم.
Majlis:2 Volume:1 Sessions:1-14 Page:153
منشى (یزدى)- قبل از خاتمه مثل این‏که قرار شده پیشنهادهاى جدید یا مواد جدید اگر هست ...
هاشمى- قبل از خاتمه خیر، آخر ...
نایب رئیس (خامنه‏اى)- بگذارید خاتمه را بخوانند تمام بکنیم.
منشى (دکتر حسن حبیبى)- عرض شود که در این ماد 26 گفته شد که وقتى گزارش شور دوم مطرح مى‏شود مخبر کمیسیون توضیح مى‏دهد و کمیسیون پیشنهادهایى را که مورد قبول کمیسیون نبوده و یا در مجلس مطرح مى‏شود و یا در کمیسیون مطرح شده، بررسى مى‏کند و براى هر پیشنهاد مدت ده دقیقه توضیح داده مى‏شود و پس از اظهار نظر مخالف و موافق. نسبت به پیشنهاد اخذ رأى مى‏شود در اینجا ملاحظه مى‏فرمایید که در مورد پیشنهادها مسأله تمام مى‏شود در بحثى که قبلًا تصویب کردید، این جمله هست: «پیشنهاد جدید در صورتى که به امضاى پنج نفر برسد و جلسه عمومى آن را قبول کند براى بررسى به کمیسیون ارسال مى‏شود یک اصلى در شور دوم مطرح شده، همه پیشنهادهایى هم که قبلًا رسیده بوده، بررسى مى‏شود، نسبت به متن، رأى گرفته مى‏شود و تصویب مى‏شود در عین حال در پایان آن جلسه یا در همان ایام واثناء یک پیشنهاد جدید مطرح مى‏شود این‏طور که پیشنهاد تصویب شده، معنایش این است که این باید در کمیسیون برود در واقع این اصل معلق مى‏ماند تا این پیشنهاد برگردد باید تکلیف این معین بشود باید تصمیم بگیرید که ...
نایب رئیس (خامنه‏اى)- آن ماد 23 در مورد پیشنهادهایى بود که در کمیسیون مطرح شده بود و رد شد، پس آن بررسى شد این پنج نفر در آن پیشنهاد ...
دکتر حسن حبیبى- در اثناء مذاکره است بنابراین اصلى را که داریم بحث مى‏کنیم معلق بگذاریم تا این پیشنهادها در کمیسیون برود بررسى بشود، برگردد.
نایب رئیس (خامنه‏اى)- اگر چنان‏چه متوقف، معلق همین‏طور است؟
هاشمى رفسنجانى- بله، همین‏طور است یعنى رأى‏گیرى نهایى را باید صبر کنیم تا از کمیسیون برگردد البته این دیگر شرط 48 ساعت، 24 ساعت و اینها نباید بشود کمیسیون نظرش را بدهد و برگردد آقاى حبیبى! اگر جلسه این را قبول دارد، این را قید بکنید، در این مورد دیگر بیست و چهار ساعت و چهل و هشت ساعت نمى‏شود گزارش کمیسیون مى‏آید در جلسه به محض رسیدن قابل طرح است.
نایب رئیس (خامنه‏اى)- گزارشى که مال پیشنهاد جدید است.
هاشمى- که دیگر وقتى کمیسیون جلسه تشکیل مى‏دهد آن وقت وقتى که آمد در جلسه ...
خامنه‏اى- حالا الان خیلى هم لازم نیست ما آیین‏نامه را آن‏طور صد درصد کامل از آب بیاوریم فعلًا. چون بنا شد که قابل اصلاح باشد.
هاشمى- حالا این قیدى که یادمان آمد بخوانید.
خامنه‏اى- در خلال کارها انسان چیزهایى به یادش مى‏آید شما این را پیشنهاد بدهید که رأى بگیریم.
نایب رئیس (هاشمى رفسنجانى)- ببینید آقایان! توضیحى که آقاى حبیبى دادند، جالب است ما موافقت کردیم پیشنهاد جدید در جلسه مطرح بشود، به این شرط که به کمیسیون‏
Majlis:2 Volume:1 Sessions:1-14 Page:154
برود یک بار پخته بشود، برگردد در جلسه بحث بشود اگر بخواهد با مقرارت قبلى باشد یعنى باید بیاید چهل و هشت ساعت قبل اینجا توزیع بشود بعد بیاییم مطرح کنیم نمى‏شود ما باید اصل را هم نگه داریم تا آن پیشنهاد اصلاحى بررسى بشود بعد اصل را رأى بگیریم بنابراین پیشنهاد این است که این پیشنهاد جدید که به کمیسیون مى‏رود به محض این‏که از کمیسیون برگشت قابل طرح در جلسه باشد آقایانى که موافق‏اند رأى بدهند (اکثر دستشان را بلند کردند) تصویب شد.
منشى (دکتر حسن حبیبى)- خاتمه، ماد 28: «هیأت رئیسه گروهى را مرکب از کارشناسان حقوقى تعیین مى‏کند تا زیر نظر تمام یا بعضى از اعضاء هیأت رئیسه محل اصول مصوب را در فصول مختلف قانون اساسى تعیین کنند و نیز اصلاحات جزئى در الفاظ و عبارات به عمل آورند و هماهنگى اصول مصوب جدید را با اصول دیگر قانون اساسى احراز نمایند متن تنظیم شده در جلسات عمومى قرائت و به تصویب نهایى اعضاء مى‏رسد».
نایب رئیس (خامنه‏اى)- آقایان نظرى دارند؟
منشى (یزدى)- آقاى خامنه‏اى بفرمایید.
سید هادى خامنه‏اى- اینجا هم یک سؤال هست که باید جواب داده بشود و احیاناً قابل بحث است که آن جواب چه باشد؟ اینجا هماهنگى اصول مصوب جدید با اصول دیگر قانون اساسى یعنى چه؟ یعنى ما از این طرف موظفیم که تغییرات را در چارچوبى داشته باشیم که در اصول دیگرى، اصولى که خارج از اصول مورد بحث در اینجا خواهد بود، با آنها تناقضى پیدا نکند، یا این‏که این جمع (این جمع ماد 28) موظفند که هر تغییرى پیدا شد آن تغییرات را در آنجا ایجاد بکنند؟ این منظور چیست؟ اینجا راجع به این قضیه ساکت است اصولًا بحث در اینجا مى‏تواند به آنجا کشیده بشود یا نه؟ این کدامش هست درست روشن نیست.
نایب رئیس (هاشمى رفسنجانى)- این باید هر دو صورت را بگیرد، ببینید ما همین حالا هر اصلى را که تصویب بکنیم، ممکن است به نحوى نیاز باشد که اصولى در جاهاى دیگر هم مطابق این اصلاح بشود در طول کار ما این اتفاق خواهد افتاد بنابراین اشکالى ندارد که بعد یا همین اصل را اصلاح کنیم چون جلسه نهایى باید تصویب بکند، دو حالت ممکن است پیش بیاید: یا این اصلى که تصویب کردیم به گونه‏اى در مى‏آوریم که با آنجا معارض نباشد یا اگر این اصل اصلاحش مهم بوده و جزو کار اساسى ما بوده باید تعارضاتى که پیدا کرده، آنجا رفع بشود یعنى آن اصلى که نیاز دارد اصلاح بشود باید آن اصل را براساس این مصوبه اصلاح بکند هر دو حالت ممکن است اتفاق بیفتد یعنى در نهایت یا همین که تصویب کردیم اصلاح مى‏کنیم که متناقص با آن نباشد، یا آن را اصلاح مى‏کنیم که متناقض نباشد.
سید هادى خامنه‏اى- خوب، همین که «یا» مى‏فرمایید این یعنى درست جواب داده نشد. چون اینجا بالاخره باید معلوم باشد که ...
نایب رئیس (سید على خامنه‏اى)- نه، جایش اینجا نیست، اینجا مى‏گوییم هماهنگى، هماهنگى به هر نحوى که مقتضى باشد اینجا حالا باید البته جداگانه بحث بشود، ببینیم که آیا ما حق داریم بقیه اصولى را که به این هشت موضوع ارتباط ندارد آنها را براساس اینها تصحیح کنیم یا حق نداریم اینها باید جداگانه بحث بشود اینجا به هر حال هماهنگى مورد نظر است.
Majlis:2 Volume:1 Sessions:1-14 Page:155
سید هادى خامنه‏اى- به این مناسبت چون مطرح شد دیگر مناسبتش پس همین جا است.
سید على خامنه‏اى- بله.
منشى (یزدى)- آقاى بیات صحبت کنند.
اسدالله بیات- به نظر من در اینجا یک مسأله را باز در ضمن توضیح باید سروران روشن بکنند بدون تردید مواردى که ما باید بحث بکنیم همان موارد هشت گانه است و الان وظیفه این‏که دقیقاً (البته این حقوقدانان را من در آن حرف و بحث ندارم) ولى وظیفه اصلى الان متوجه شوراى نگهبان است براى این‏که قانون اساسى که چارچوبش به هم نخورده و توجه به اصول قانون اساسى و همین‏طور هماهنگى با اصول قانون اساسى مربوط به اینها است به نظر من در ماد 28 یک جایى باید در اینجا باز بکنیم حتى در اینجا آنها باید چک بکنند و وظیفه اصلى آنها هم هست، قانون اساسى به هم نخورده، اصالت قانون اساسى در سر جاى خودش است و دقیقاً عدم مغایرت نه این‏که به اعتبار مصوبه مجلس است، آن را من عرض نمى‏کنم اما این جهت، یعنى در بین حقوقدانان اینها اولویت بیشتر دارند، اینها جایگاه بیشتر دارند باید به این جهت در این اصل ما باید یک توجهى داشته باشیم این‏طور هم نباشد که ما دلبخواه خودمان (البته نه این‏که با این تعبیر) ما بیاییم بگوییم ما مى‏توانیم ولو اینجا مربوط هم نباشد، نه اصلًا به نظر من حق نداریم، این کار را بکنیم مگر در رابطه با آنجایى که حالا یا به التزام بگوییم یا بالصراحه مربوط به این مواد هشت گانه باشد بنابراین پیشنهاد مشخص من این است در رابطه با ماد 28 در هماهنگى و در تنظیم اصول شوراى نگهبان یقیناً یک جایى باید در اینجا داشته باشند والا بعید است که ...
نایب رئیس (خامنه‏اى)- ى ک عبارتى را شما به عنوان پیشنهاد یادداشت کنید که رأى بگیریم.
منشى (یزدى)- آقاى موسوى خوئینى‏ها فرمایشى دارید بفرمایید.
موسوى خوئینى‏ها- پیشنهاد اصلاحى من این است که از اعضاء خود کمیسیون‏هاى چهار گانه در این کار دخالت داده بشوند مثلًا یک پیشنهاد این‏که رئیس و مخبر هر یک از این کمیسیون چهار گانه این کمیسیون هماهنگى را ایجاد کنند بعد از یک تعدادى حقوقدان که بنده البته عقیده‏ام این نیست لزوماً باید حقوقدان‏هاى شوراى نگهبان باشد، اما خوب حالا چه بهتر همین حقوقدان‏هاى شوراى نگهبان که مدت‏ها است کار مى‏کنند و آقایان تمام ذهنشان الان مشغول است به اصول قانون اساسى خوب خیلى راحت‏تر مى‏توانند در این جهت مفید باشند پس یک کمیسیونى ... اساس کمیسیون همان اعضاء مرکب از کمیسیون‏هاى چهار گانه باشند آن تعداد حقوقدان‏ها به عنوان مشاور و معاضد این کمیسیون باشد، آن اصلاحات عبارتى در قانون اساسى اینها خوب چیز طبیعى است آن انجام مى‏گیرد که یک مقدار زیادى از آن اصلاحات را خود کمیسیون‏ها در گزارش شور خودشان باید بیاورند مثلًا وقتى که ما مى‏گوییم شوراى‏عالى قضائى بر مى‏داریم، یک رئیس قو قضائیه مى‏گذاریم از باب مثال، در خیلى از اصول قانون اساسى ذکرى از همین کلمه شوراى‏عالى قضائى شده آنها را اصلاح مى‏کند در گزارش شور دوم کمیسیون. دیگر نیازى به آن جلسه ندارد اما آن کمیسیون موارد ناهماهنگى را اول باید با کمک آن حقوقدان‏ها استخراج کنند این موارد ناهماهنگى را به خود جلسه علنى گزارش بدهند که در جلسه علنى بررسى شود که این ناهماهنگى را به چه ترتیبى از بین ببرد آیا در این اصول مصوب‏مان تجدید نظر بکنیم؟ به خاطر اهمیتى که آن اصول قبلى داشته؟ یا آن اصول را به دلیل اهمیتى که این مصوبات جدیدمان دارد آنها را با این اصول جدید هماهنگ بکنیم پس کمیسیون به این ترتیب باشد گزارش ناهماهنگى را هم به خود جلسه علنى بیاورند و در اینجا این ناهماهنگى برطرف بشود.
منشى (یزدى)- در آخرین ماده تصریح شده است که متن تنظیم شده در جلسات عمومى قرائت و تنظیم نهایى ...
موسوى خوئینى‏ها- نه آن معنایش این است که اصلًا خودشان اول ناهماهنگى را برطرف کنند، بعد گزارش بیاورند در حالى که بنده عرض مى‏کنم ناهماهنگى‏ها را استخراج کنند ...
هاشمى رفسنجانى- پیشنهاد باید بدهند پیشنهاد بدهند اینجا بحث بشود، شور سومى است اینجا.
منشى (یزدى)- جناب آقاى موسوى بفرمایید.
میرحسین موسوى- من فکر مى‏کنم که هر کمیسیونى قاعدتاً کارشناسان حقوقى باید پهلوى او باشد و موقعى که گزارشش را به مجلس مى‏دهد، اثر تصمیماتى که گرفته و اصولى را که پیشنهاد مى‏کند روى سایر اصول باید در جلسه عمومى مطرح بکند که روى آن بحث بشود اگر قرار باشد که این بحث نشود و ما براى مرحله آخر بگذاریم درست مثل همان ماد 19 بود که صد دقیقه وقت خواستیم ممکن است لزوم داشته باشد آن قدر تغییرات وسیع باشد که دوباره بحث مصلى را ما اینجا انجام بدهیم فرض بکنیم که حالا در همان قو مجریه یا ریاست جمهورى یا نخست وزیر گفته مى‏شود که وزراء را انتخاب مى‏کند اشاره‏اى نمى‏کند که آیا رأى اعتماد از مجلس خواهند گرفت یا نه؟ خوب ما در یک اصل دیگر در همین قانون اساسى که الان داریم که مجلس باید اینها را رأى اعتماد بدهد، بررسى بکند با شرایطى که دارد خوب اگر ما بگذاریم که در همین آخر کار مورد بررسى قرار بگیرد این خودش یک مسأله بسیار وسیعى است که باید مورد نقد و بررسى قرار بگیرد به نظر مى‏آید که قید بشود که کمیسیون‏ها بالاخره هر نوع اثرى که کارشان روى سایر اصول مى‏گذارد جزو گزارششان در اینجا هم در شور اول و هم در شور دوم مطرح بشود و در نتیجه در ماد 28 آن هماهنگى اصول مصوب حذف بشود، کلًا آن هیأتى که انتخاب مى‏شود فقط تغییرات جزئى و در الفاظ را آنها انجام بدهند و به هیچ وجه تغییرات اساسى یا این‏که آن قانون اساسى فعلى را با چیزهاى اصول جدید نخواهند مطابقت بدهند یا برعکس، آن چیزهایى که مى‏گوید با قانون اساسى قبلى تصویب شده حق نداشته باشند که چنین تطابقى را انجام بدهند آنها قاعدتاً صلاحیت چنین کارى را نباید داشته باشند یعنى در صلاحیت خود اعضاء است که بتوانند چنین تغییراتى را بدهند.
نایب رئیس- آقاى مهدوى بفرمایید.
محمدرضا مهدوى‏کنى- ى ک مطلبى را که مى‏خواستم عرض کنم آقاى موسوى فرمودند، مطلب دومى که عرض مى‏کنم این است که اگر اصولى را که ما آورده‏ایم بعضى از اصول، اصول جدید باشد یعنى متمم و مکمل قانون اساسى باشد آن وقت براى اینها محل درست بکنیم به نظر من درست نیست اینها باید در ذیل قانون اساسى به آن متمم ملحق بشود. بلى، اگر
Majlis:2 Volume:1 Sessions:1-14 Page:156
اصلاح باشد اینها را در همان محل یک جایى بیاوریم درست کنیم، اما اگر یک اصلى را به عنوان تکمیل آورده باشیم و شاید در بعضى از اینها یک چنین مثلًا پیش مى‏آید باید که محل آن را در آخر با این متمم بیاوریم پیشنهاد من این است.
نایب رئیس (خامنه‏اى)- جناب آقاى هاشمى بفرمایید.
نایب رئیس (هاشمى رفسنجانى)- قرار هم همین بوده، این‏که آقاى نخست وزیر گفتند در بحث‏هاى قبلى هم بحث همین بوده یعنى هر کمیسیونى وقتى که گزارشش را مى‏دهد باید اگر آن در تعارض با بقیه اصول قرار مى‏گیرد حتماً در این گزارش پیشنهاد اصلاحى آنها را بدهد این یک کارى و تحقیقاً این باید بشود ولى باز هم ما مصون نیستیم از این‏که، چون چیزهاى متعددى را تصویب مى‏کنیم در نهایت متوجه بشویم که چیزهایى از قلم افتاده، یک تعارض‏هایى وجود دارد این حالت ممکن است پیش بیاید این شور سوم خاصیتش این است که یک بار دیگر با دقت از خارج مرور مى‏شود، بحث‏هاى مجلس هم دیده مى‏شود اگر تعارض وجود داشت آن تعارض را در همین جلسه مى‏آورند آنها پیشنهاد رفع شبهه را مى‏دهند و به این جلسه مى‏آورند بحث مى‏شود و به یک نحوى اصلاح مى‏شود این‏که آقاى مهدوى فرمودند طبعاً همین‏طور است اما چیزى که متمم حساب بشود ما که مى‏گوییم جایش را تعیین کنند، حالا نمى‏گوییم که جاى آن را آخر تعیین کنند یا اول تعیین کنند؟ و این هم جایى نوشته نشده که متمم حتماً باید آخر قانون باشد، ممکن است آخر هر فصلى باشد، ممکن است اصلًا جایش وسط یک فصلى باشد منتها یک جایى توضیح مى‏دهند که مثلًا اصل اول، پنجم، ششم، دهم ..... اینها متمم است که در دور قبل تصویب شده. این را ما الان بحث نداریم که جاى این اصلى که مى‏گذاریم کجاست، جایش را در همین جلسه تعیین مى‏کنیم در نهایت این جلسه است که رأى مى‏دهد جاى این اصل کجاست و رفع تعارض آن با اصول چگونه خواهد بود.
نایب رئیس (خامنه‏اى)- آقاى بیات! شما یک عبارت کوتاهى از پیشنهادتان را مطرح بفرمایید.
اسدالله بیات- چون با آن پیشنهاد آقاى موسوى هم من مخالف نیستم ...
نایب رئیس (خامنه‏اى)- بسیار خوب اگر موافقید پس آن پیشنهاد را مطرح مى‏کنیم (مؤمن- این دوتا مسأله است) بگذارید پیشنهادها را یکى یکى رأى بگیریم ..
مؤمن- ى ک توضیحى در این قسمت من مى‏خواهم عرض کنم.
نایب رئیس- آقاى مؤمن بفرمایید.
محمد دانش‏زاده (مؤمن)- عرض کنم که این دوتا مسأله است یکى این‏که این گروهى که موظف مى‏شوند چه کسانى باشند؟ این یک مسأله است. یک مسأله این است که کارى که آنها انجام مى‏دهند به چه صورت باشد؟ تغییر بدهند یا فقط پیشنهاد جلس عمومى بدهند؟ من خواهشم این است که این دوتا مطلب را از هم جدا کنید.
منشى (یزدى)- دیگر روشن است که حق تصویب به این هیأت داده نشده ...
مؤمن- اصلًا نباید تغییر بدهند فقط در کنار هم بگذارند و ...
Majlis:2 Volume:1 Sessions:1-14 Page:157
ى زدى- حق تصویب قطعاً به این کمیسیون داده نشده.
خامنه‏اى- خوب حالا در مورد این‏که چه کسانى باشند پیشنهاد داریم که حقوقدانان شوراى نگهبان باشند و رؤسا و مخبران کمیسیون‏ها البته ...
خوئینى‏ها- از اعضاء خود کمیسیون‏ها 4 گانه.
نایب رئیس (خامنه‏اى)- ى عنى رؤسا و مخبران کمیسیون‏ها اینها اعضاى اصلى کمیسیون باشند حقوقدانان شوراى نگهبان ...
خوئینى‏ها- به عنوان کارشناس مشاور ...
نایب رئیس (خامنه‏اى)- در کنار آنها حضور داشته باشند البته همان‏طورى که مى‏دانید این جلسه اصلًا تصمیم‏گیرى نمى‏کند ما اگر به کلى از افراد دیگر هم کسانى را بیاوریم هیچ فرقى نمى‏کند بنابراین اصلى و غیر اصلى ندارد اگر ما گفتیم حقوقدانان شوراى نگهبان هم باشند آنها مثل اصلى مى‏مانند چون مى‏خواهند بنشینند کار کنند تصمیم‏گیرى نهایى دیگر ندارد حالا به هر حال پیشنهاد شما این است پیشنهاد آقاى خوئینى‏ها این است که کمیسیون تشکیل بشود از رؤسا و مخبران کمیسیون‏ها (خوئینى‏ها- با همکارى حقوقدانان شوراى نگهبان) بلى، با همکارى حقوقدانان شوراى نگهبان. آقایانى که با این نظر موافق هستند دستشان رابلند کنند (متن این پیشنهاد به این صورت که رؤسا و مخبران کمیسیون‏ها تشکیل دهند این هیأت هستند که حقوقدانان شوراى نگهبان هم به آنها کمک مى‏کنند) 10 نفر دستشان را بلند کردند، رأى نیاورد.
مؤمن- مى فرمایید که آن پیشنهاد اصلاح بشود؟ (نایب رئیس- بفرمایید بگویید) بنده عرض مى‏کنم که این‏که تنها حقوقدان‏ها را شما در نظر مى‏گیرید ماها که آنجا هستیم مى‏دانیم که بعضى از حقوقدان‏ها نسبت به بعضى از فقها که مقایسه بشوند حتى در فهم قانون اساسى بعضى از فقها از آنها دقیق‏تر هستند بنابراین دیگر وجه این‏که حتماً حقوقدان‏ها را شما اینجا ذکر بکنید، به چه مناسبت؟ ممکن است که بفرمایید به انتخاب آنها باشد مثلًا سه نفر از حقوقدان‏ها، سه نفر از فقها.
نایب رئیس- بسیار خوب، فقها که خودشان اینجا تشریف دارند ممکن است جزو مخبرین یا رؤساى کمیسیون‏ها هم باشند.
امامى کاشانى- ى ک نکته‏اى را باید عرض کنم.
نایب رئیس- بفرمایید.
امامى کاشانى- این پیشنهاد حقوقدان‏ها، البته من فرمایش جناب آقاى مؤمن را نفى نمى‏کنم، ولى امور خوب نسبى است، و نسبت به حقوقدان‏هاى دیگر وقتى ما نگاه مى‏کنیم اینها مرتب در قانون اساسى کار مى‏کنند البته کلیت ندارد ولى خوب نسبتا نسبت به خیلى از حقوقدان‏ها اینها قوى‏ترند اگر قرار باشد حقوقدان دعوت بشود آنها قوى‏تر هستند.
نایب رئیس (خامنه‏اى)- حالا این‏که به آن شکل رأى نیاورد، با یک اندک تغییرى این را مجدداً به رأى مى‏گذاریم و بگوییم هم اینها جزو اصلى باشند یعنى حقوقدانان شوراى نگهبان و رؤسا مخبرین کمیسیون‏ها تشکیل دهند این هیأت باشند (هم آنها با هم) آقایانى که موافق‏اند دستشان را بلند کنند (اکثر موافق بودند) تصویب شد (مثل این‏که یکى دو نفر
Majlis:2 Volume:1 Sessions:1-14 Page:158
رأیشان را پس گرفتند، در عین حال تصویب شد) خوب، این‏که در مورد این گروه که سطر اول ماد 28 بود بنابراین به این ترتیب عوض مى‏شود.
آقاى مهندس موسوى پیشنهاد کرده‏اند که ما قید کنیم که کمیسیون‏ها تأثیرى که مصوباتشان بر روى اصول دیگر مى‏گذارند در گزارششان این را بیان کنند فکر مى‏کنم که این (همان‏طور که آقاى هاشمى توضیح دادند) تأمین شده است در عین حال اگر مى‏خواهید این را تصریح بکنیم مجدداً به رأى بگذاریم.
هاشمى رفسنجانى- این هست.
خامنه‏اى- بلى این قهراً هست دیگر یعنى این در گزارش شور اول کمیسیون‏ها حتماً باید این باشد گزارش کامل که مى‏گوییم یعنى این ...
میرحسین موسوى- تصریح بشود.
نایب رئیس (خامنه‏اى)- مى‏شود این را تصریح کرد. البته جایش اینجا نیست جاى این در ماد 19 یا ... است به هر حال این را به رأى مى‏گذاریم پیشنهاد این است که در ماد 19 تصریح کنیم که در گزارش کمیسیون‏ها بایستى مشخصاً معلوم بشود که این مصوب کمیسیون بر روى کدام یک از اصول تأثیر مى‏گذارد و آنها را تغییر مى‏دهد و چه نوع اصلاحاتى باید باشد آقایانى که با تصریح این معنا موافق‏اند دستشان را بلند کنند (اکثر موافق بودند) تصویب شد (پس جناب‏عالى (دکتر حبیبى) این را در ماد 19 بگنجانید). آقاى مهدوى فرمودند که اصول متمم در آخر بیاید مى‏خواهید الان روى این رأى‏گیرى کنیم؟
مهدوى- این باید معلوم باشد یعنى وقتى که ما یک شماره‏اى مى‏گذاریم مى‏گوییم که قانون اساسى صد و چند تا اصل داشته حالا مى‏آییم 150 را تا 151 اصل مى‏کنیم و معلوم نیست کدام متمم است و کدام اصلى است نظرم این است که آنهایى که واقعاً جدید است به عنوان متمم ذکر بشود.
خامنه‏اى- پس این ماد 28 تصویب شد ماد 29 را آقایان توجه کنید خوانده مى‏شود.
 (به شرح زیر خوانده شد)
ماد 29- مذاکرات کامل هر جلسه همراه با مصوبات ضبط و ثبت مى‏شود و به انضمام اسامى غایبان و دیرآمدگان حتى الامکان قبل از انعقاد جلس بعد بین اعضاء شورا توزیع مى‏شود هر یک از اعضاء که در صورت مشروح مذاکرات مطلبى را برخلاف اظهارات خود بداند نسبت به همان مورد در جلس عمومى تذکر مى‏دهد. اصلاح این قسمت از مذاکرات در مجموع مذاکرات درج مى‏شود صورت مذاکرات به امضاء رئیس جلسه مى‏رسد.
تبصره- مذاکرات کمیسیون‏ها و اسامى غایبان و دیرآمدگان نیز ثبت و ضبط مى‏شود کلى مذاکرات به عنوان اسناد مربوط به شوراى بازنگرى قانون اساسى جمهورى اسلامى ایران در بایگانى مخصوص مربوط به این امر نگهدارى مى‏شود.
هاشمى رفسنجانى- ببینید اشکال این، این قید است که حتى الامکان تا جلس بعد چاپ و توزیع کنیم این چیز غیر عملى است یعنى چنین قدرتى در اینجا وجود ندارد که مذاکرات‏
Majlis:2 Volume:1 Sessions:1-14 Page:159
اینجا یعنى جلسه‏اى که سه ساعت، چهار ساعت ما مذاکره کرده‏ایم تا فردا یا پس فردا ظرف دو روز چاپ کنیم در مجلس شوراى اسلامى هم نمى‏شود گاهى مثلًا دو هفته، سه هفته طول مى‏کشد دست نماینده‏ها مى‏رسد البته هر وقت رسید تذکر مى‏دهند لذا این قید «حتى المقدور» یک چیز غیر عملى است و این را برداریم بگوییم چاپ مى‏شود و در اختیارشان گذاشته مى‏شود (در اسرع وقت).
نایب رئیس (خامنه‏اى)- بلى، در اسرع وقت.
مؤمن- لااقل هفتگى کنید.
نایب رئیس (هاشمى رفسنجانى)- مسؤولان آن مى‏گویند این امکان وجود ندارد که ما حالا بگوییم ... (مؤمن- هفتگى باید بکنند) بلى، هفتگى مى‏شود.
منشى (یزدى)- آقاى هاشمیان بفرمایید.
حسین هاشمیان- من پیشنهادم این بود که وقت توضیح را هم معین کنید یک کسى ممکن است بخواهد بیاید که پنجاه دقیقه توضیح بدهد که اصلاح کنید در آیین‏نام مجلس هم وقت مشخص است.
نایب رئیس (خامنه‏اى)- این جزئیات دیگر لزومى ندارد بیاید خوب آقاى هاشمى! نظرتان این است که «حتى الامکان» تبدیل به «اسرع وقت» بشود؟
نایب رئیس (هاشمى رفسنجانى)- در ظرف یک هفته بگویید خوب است و مى‏توانند بدهند.
نایب رئیس (خامنه‏اى)- پس به جاى «حتى الامکان قبل از انعقاد جلس بعد» بگوییم «در ظرف یک هفته» صورت مذاکرات چاپ و آماده شود آقایانى که با این قید موافق‏اند دستشان را بلند کنند (اکثر موافق بودند) تصویب شد ماد 30 را بخوانید.
منشى- ماد 30 همان ماده‏اى است که قبلًا تصویب شد، آیین‏نامه قابل اصلاح است که در اینجا مى‏گذاریم بعد ماد بعدى که حالا ماد 30 است که من مى‏خوانم: «هیأت رئیسه اصلى و نیز هیأت رئیسه کمیسیون‏ها باید ترتیبى اتخاذ نمایند که تصویب نهایى اصول قبل از تاریخ چهارم تیر ماه 1368 انجام یابد و متن تدوین شده در تاریخ مذکور آماد تقدیم به حضرت امام امت مدّ ظله العالى باشد».
نایب رئیس (خامنه‏اى)- خوب این جزو تصریحات مکتوب مبارک حضرت امام است و فکر نمى‏کنم لازم باشد ما بحث کنیم.
نایب رئیس (هاشمى رفسنجانى)- ولى در آنجا این نبوده که هیأت رئیسه اصلى، هیأت رئیسه شورا است.
خامنه‏اى- آنجا هیأت رئیسه شورا هم ندارد! خوب ماد 30 هم تصویب شد پیشنهادهاى دیگر را مطرح کنید.
منشى- چند تا پیشنهاد دیگر هم هست ...
هاشمى رفسنجانى- ى ک تذکرى هم خدمت آقایان بدهیم، این ورق دومى که خدمتتان دادیم ترکیب داوطلب‏ها را نشان مى‏دهد ما در مجلس یک کارى مى‏کنیم که این کار براى حل نهایى مفید است یعنى یک بار منتشر مى‏کنیم آقایان با توجه به این لیست اگر
Majlis:2 Volume:1 Sessions:1-14 Page:160
بخواهند تغییرى در آن پیشنهادهایشان بدهند، بدهند که با آن تغییر ما اصلاح بکنیم. ممکن است بعضى از آقایان به این ترکیب توجه کنند، بهتر است که جاى دیگرى ثبت نام بکنند اگر مى‏خواهید تغییر بدهید تغییر را مى‏پذیریم.
ى کى از آقایان- کمیسیون دو، شش نفرشان تکمیل شده است.
نایب رئیس (خامنه‏اى)- مى‏گویند کمیسیون دو، شش تا کامل است.
هاشمى- هر جا بیشتر شد، به قرعه متوسل مى‏شویم یعنى الان آزاد هستید قبل از این‏که ما سراغ قرعه برویم به میل خود کمیسیون پیشنهادى‏تان را عوض کنید در دور بعد.
نایب رئیس (خامنه‏اى)- کمیسیون 2 قرعه نمى‏خواهد چون 6 تا هست و طبق آیین‏نامه اصلًا لزومى ندارد انتخاب اول 6 نفر هستند در عین حال الان باز هم قابل تغییر هست یعنى الان یک نفر بخواهد منصرف بشود و جایش را عوض کند مى‏تواند.
نایب رئیس (هاشمى رفسنجانى)- مى‏تواند به کمیسیون 2 بیاید چون مثلًا کمیسیون 1 خیلى زیاد شده‏اند یا بعضى‏ها ممکن است بخواهند بیایند کمیسیون 2 که آنجا شانس قرعه یک قدرى بیشتر مى‏شود و لذا تغییر را در هر 4 کمیسیون مى‏پذیریم.
نایب رئیس (خامنه‏اى)- کمیسیون 2 دیگر کامل است و دیگر قرعه نمى‏خواهد.
هاشمى رفسنجانى- مى‏دانم اگر حالا اضافه شد، آن وقت قرعه مى‏شود.
عبدالله نورى- طبق آیین‏نامه خودتان فرمودید انتخاب اول رسمى است ...
هاشمى رفسنجانى- خوب انتخاب اول را الان ما تمام نمى‏بینیم، هنوز یک بار دیگر مى‏شود انتخاب کنند.
میرحسین موسوى- الان کمیسیون دوم کامل شده است مگر کسى انصراف کند.
عبدالله نورى- ى ک نفر از آن کمیسیون بیرون برود یکى دیگر مى‏تواند به جاى او بیاید.
هاشمى رفسنجانى- این نقص این آیین‏نامه است در مجلس، ما چون از اول گفتیم که یک بار منتشر مى‏کنیم و بعد از انتشار دوباره تجدید نظر مى‏کنیم آن موقع حجت است، اما اینجا این کار را نکرده‏ایم.
میرحسین موسوى- نه اصلًا بحث شد یک کسى که انصراف مى‏دهد بتواند.
هاشمى رفسنجانى- آن بعد از نهایى است یعنى بعد از این که قطعى شد مى‏توانند جدا بکنند ما مى‏گوییم همین حالا اگر کسانى بخواهند تغییر بدهند جایش هست.
موسوى خوئینى‏ها- خودشان با هم توافق کنند مى‏توانند تغییر بدهند.
ى زدى- آن وقتى است که عضویت قطعى شده باشد.
هاشمى رفسنجانى- غیر از توافق، حالا اصلًا بدون توافق مى‏توانند کمیسیون خود را عوض بکنند، یعنى اگر بنویسند ما مى‏توانیم الان بپذیریم البته در آیین‏نامه نیست ما هم گفتیم که ...
نورى- این اصلًا رد آیین‏نامه است آقاى هاشمى!
نایب رئیس (هاشمى رفسنجانى)- خیلى خوب، اصلًا نمى‏پذیریم، این نباشد.
نایب رئیس (خامنه‏اى)- بسیار خوب حالا پیشنهادهاى مکمل را بفرمایید.
منشى (یزدى)- پیشنهادها به ترتیب وصول اول یک سؤال شده است که آقاى نورى‏
Majlis:2 Volume:1 Sessions:1-14 Page:161
سؤال فرموده‏اند که حالا من اصل سؤال را مى‏خوانم: «چنان‏چه قبل از پایان رسیدگى و اتمام کار بیش از دو سوم اعضاء در کلیات بحثى تجدید نظر کردند آیا باید اشتباه انجام شده ادامه یافته و درج در قانون اساسى شود یا قابل تجدید نظر است؟» این یک سؤالى است که ایشان مطرح کرده‏اند.
نایب رئیس (خامنه‏اى)- بلى این قابل بحث است یعنى اگر اکثریت قاطع جلسه به این نتیجه رسیدند که آن مبناى اول اشتباه بوده (هاشمى- بعد از تصویب) بلى، بعد از تصویب. حداقل مرحله‏اى اگر واقعاً مثلا دو سوم از جلسه بفهمند یک چیزى را اشتباه کرده‏اند ما نمى‏توانیم بگوییم که نخیر اصلًا قابل برگشتن نیست، یعنى یک حدى براى این باید باشد.
منشى (یزدى)- این کم اتفاق مى‏افتد.
منشى (حبیبى)- قبل از اتمام مدت.
هاشمى رفسنجانى- ى ک پیشنهادى براى حل این بدهید.
نایب رئیس (خامنه‏اى)- بلى، مثل این‏که شما دو سوم را پیشنهاد کرده‏اید؟
ى کى از آقایان- این آیین‏نامه نباید گاه و بیگاه اصلاح بشود هى یک ماده جدید پیشنهاد بکنیم، اصلاح بشود و بعد تصویب بشود!
خامنه‏اى- بلى، این هم یک حرفى است یعنى نظر شما این است که الان دیگر آیین‏نامه را تمام شده تلقى کنیم یعنى دیگر نگوییم که دنباله دارد؟
نورى- ى عنى این از مواردى است که مى‏ماند براى بعد.
منشى (یزدى)- اگر چنین چیزى پیش آمد آن موقع مى‏شود تصمیم گرفت.
پیشنهاد بعد که 4 نفر آن را امضاء کرده‏اند (آقاى خامنه‏اى، آقاى بیات، آقاى هاشمیان، آقاى حبیبى) که مشروح مذاکرات جلسات عمومى در روزنام رسمى منتشر مى‏شود (هاشمى رفسنجانى- ما که نگفته‏ایم علنى) و چون کلم رسمى داشتیم و رسمى اعم از علنى و غیر علنى بود آقایان پیشنهادشان این هست که منتشر بشود.
حسین هاشمیان- آقاى یزدى! کلم کثیر الانتشار را جا انداختید.
منشى (یزدى)- حالا به هر حال اینجا روزنام رسمى منظور هست.
نایب رئیس (خامنه‏اى)- روزنامه رسمى یعنى روزنامه قانونى.
کروبى- آقاى خامنه‏اى! من یک پیشنهادى همان اول داشتم که هنوز پیشنهادم را ...
منشى- اول جناب آقاى هاشمى بفرمایید، بعداً ...
نایب رئیس (هاشمى رفسنجانى)- ما با این پیشنهاد مخالفیم، چون ما به روزنام رسمى که بدهیم معنایش این است که هر روزنام دیگرى مى‏تواند از آن نقل بکند یعنى این در اختیار روزنام خارجى هم قرار مى‏گیرد و دیگر معناى این، این است که به طور رسمى مى‏تواند منتشر بشود ما احتمال مى‏دهیم در بحث‏هاى اینجا مطالبى گفته بشود یعنى بعضى از اعضاء بخواهند بحث‏هایى بکنند که مایل نباشند این بحث‏هایشان در رسانه‏هاى عمومى منتشر بشود و لذا از اول نگفتیم «علنى» به این معنا که قابل نشر است براى این باید چیز دیگرى بگذرانیم که در چه شرایطى مى‏توانیم این را به طور رسمى نشر بدهیم این‏طور که حالا قید بکنیم حتماً باید روزنام رسمى باشد ما با این پیشنهاد مخالفیم.
Majlis:2 Volume:1 Sessions:1-14 Page:162
نایب رئیس (خامنه‏اى)- حالا پیشنهاد آقایان را به رأى مى‏گذاریم (منشى- آقاى کروبى هم پیشنهاد دارند) حالا بگذاریم این را تمام کنیم این بحث هم نمى‏خواهد و جهت مثبتش که مشخص است جهت منفى آن را هم که آقاى هاشمى گفتند آقایانى که با پیشنهاد این 4 نفر موافق‏اند دستشان را بلند کنند (عده کمى موافق بودند) تصویب نشد پیشنهاد بعدى را بخوانید.
منشى (یزدى)- هر یک از اعضاء حق دارند ...
هاشمیان- درج در روزنامه‏هاى کثیر الانتشار را مطرح کنید.
هاشمى رفسنجانى- حالا دیگر بگویید به رادیو بى. بى. سى بدهند!
کروبى- بنده هم پیشنهادى دارم.
منشى- در مورد همین مسأله؟
کروبى- نخیر، پیشنهادى بود که آن موقع وقت گرفتم که آقاى هاشمى صحبت کرد شما فرمودید براى آخر بگذارید.
نایب رئیس (خامنه‏اى)- خوب، فکر مى‏کنم پیشنهاد «کثیر الانتشار» هم یک رأى خواهد آورد!
منشى- شما اگر مى‏خواهید به شکل ماده بیاید اگر مکتوب بفرمایید خوب است که اینجا خوانده بشود یا شفاهى بفرمایید.
کروبى- من یک قدرى توضیح مى‏دهم.
منشى (یزدى)- بفرمایید.
مهدى کروبى- عرض مى‏کنم که حضرت امام موارد و اصول مشخصى را تعیین کرده‏اند من فکر مى‏کنم که اینجا تصویب کنیم که یک ماده به آیین‏نامه اضافه بشود که این مجمع یا همین شورا تنها موظفند که در این اصول صحبت کنند که آنجا تعیین شده. براى این‏که در بیرون بحث‏هاى حول وحوش هست که آیا مى‏شود مثلًا در اصول دیگر هم صحبت بشود؟ مواردى دیگر گفت و گو شده که اگر صحبت شد به حضور امام ببرند من معتقدم که از همین حالا باید تصویب بشود و آیین‏نامه یک ماده داشته باشد که تنها در مورد همین اصولى که امام مطرح کرده‏اند باید بحث بشود به علت این‏که با توجه به کمى وقت و محدود بودن افرادى که ما اینجا داریم و تعدادمان هم کم است و این‏که اگر وارد آن وادى بشویم که مشکلات فراوانى خواهیم داشت و پیشنهادهاى فراوانى داده خواهد شد راجع به دولت و اختیاراتش، راجع به قو قضائیه از این‏که مجلس نمى‏تواند از آن سؤال کند. راجع به مجلس که بعضى‏ها مى‏گویند قدرتش زیاد است من مى‏دانم خیلى بحث‏هایى پیش خواهد آمد که ما در وادى قرار مى‏گیریم که مشکلات داریم لذا از اول تصویب کنیم که ما در همین حد و اصولى که امام خواسته در همین حد بحث مى‏کنیم و دیگر بحثى خارج از اینها نمى‏کنیم.
منشى- این پیشنهاد جناب‏عالى با پیشنهاد آقاى امینى هست که نوبتش مى‏رسد. آقاى هاشمیان پیشنهاد کرده‏اند: «هر یک از اعضاء حق دارد در مدت بازنگرى اصول قانون اساسى سه روز از مرخصى با موافقت رئیس شورا و رئیس کمیسیون استفاده نماید».
Majlis:2 Volume:1 Sessions:1-14 Page:163
نایب رئیس (هاشمى رفسنجانى)- این اصلا بود و حذف کردیم و دوباره که بر نمى‏گردیم! این در پیشنهاد کمیسیون بود، ما رد کردیم.
هاشمیان- چه دلیلى دارید که بر نمى‏گردید، شاید یک کسى کارى دارد ...
هاشمى رفسنجانى- خوب مرخصى که مى‏دهیم.
منشى (یزدى)- پیشنهاد بعد مربوط به جناب آقاى عمید هست که: «اصلاحیه‏ها و متمم‏هاى مصوب شورا نباید اصول خارج از محورهاى هشت گانه تعیین شده را نقض نماید و تشخیص آن با شوراى نگهبان مى‏باشد». خوب تقریباً همین است دیگر، منتها تعبیر ایشان این است که اصلاحیه‏ها و متمم‏هاى مصوب شورا نباید اصول خارج از محورهاى هشت گان تعیین شده را نقض نماید و تشخیص آن با شوراى نگهبان مى‏باشد این خیلى جاها تصادم پیدا مى‏کند (خامنه‏اى- خوب این خیلى موارد متعددى دارد) مطلب جناب آقاى کروبى این است که این شورا فقط در این هست محور حق بحث داشته باشد پیشنهاد جناب‏عالى این است که بحثى که در یکى از این محورها مى‏کند با سایر اصول تصادم نداشته باشد.
عمید زنجانى- خوب اگر نقض بکند معلوم است خارج از هشت محور است (خامنه‏اى- بفرمایید صحبت کنید) ببینید تشخیص نقض طبق قانون اساسى باید با شوراى نگهبان باشد مفروض این است که کلى اصلاحیه‏ها و متمم‏ها در چارچوب هشت محور تعیین شده است مفهوم مخالف این‏که همان متخذ از پیام حضرت امام است، این است که «کلى اصلاحیه‏ها و متمم‏هایى که ناقض اصول خارج از این هشت محور تعیین شده باشد بى‏اعتبار است» (مفهوم مخالف این است) و آن وقت مى‏ماند که تشخیص آن با چه کسى است؟ چه کسى تشخیص بدهد که این اصلاحیه‏ها و متمم‏ها مخالف با اصول دیگر است یا مخالف نیست ناقض اصول دیگر است یا ناقض نیست؟ طبق قانون اساسى خواه ناخواه باید با شوراى نگهبان باشد چون اصل تشخیص شوراى نگهبان جزو هشت محور نیست، آن جزو اصولى است که دست نمى‏خورد! بنابراین تشخیص آن با شوراى نگهبان است.
منشى (یزدى)- آقاى خزعلى به عنوان مخالف بفرمایید.
ابوالقاسم خزعلى- نظر جناب آقاى عمید این است که چون شوراى نگهبان کار کرده‏اند آشناتر هستند، خوب است ولى تشخیص در اینجا با شوراى نگهبان نیست، تشخیص مصوبات فرعى و تطبیق آن بر قانون اساسى، آن با شوراى نگهبان است اینجا مصوبات اصول قانون اساسى است اینجا هنوز مشخص برایش معین نشده.
نایب رئیس (هاشمى رفسنجانى)- توجه بفرمایید آقایان، من هم با پیشنهاد آقاى عمید مخالفم، هم با پیشنهاد آقاى کروبى (هر دوقسمت را) این‏که بگویید که تصادم نداشته باشد ما اینجا مأمور شده‏ایم که براى تمرکز قو قضائیه یا چیز دیگرى این مأموریتمان را انجام بدهیم هر جا اصلاح بکنیم ممکن است یک اصلى در یک جایى (براساس همین بحث‏هایى که قبلًا داشتیم) باید اصلاح بشود یعنى وقتى که این کار را داریم انجام مى‏دهیم اگر یک اصلى جاى دیگرى اصلاح بشود طبعاً باید آن را هم اصلاح بکنیم اگر منظورتان از تصادم این است، این اتفاق مى‏افتد و باید هم بشود. اگر منظورتان این است که خارج از این مأموریت،
Majlis:2 Volume:1 Sessions:1-14 Page:164
یعنى ما یک چیزى از خودمان اضافه بکنیم به این و این تصادم بکند، خوب بلى این کار را نباید بکنیم ولى ما براى انجام کارمان ممکن است مثلًا با پنجاه تا اصل از اصول قانون اساسى تصادم پیدا بکند که آنها باید اصلاح بشود. در مورد صحبت آقاى کروبى هم که فرمودند که ما اصلًا خارج از این چارچوب ... بلى ما فعلًا، اصلًا در ماد 4 نوشته‏ایم که «به منظور بررسى و بحث در مورد مسائلى که محدود آن را حضرت امام مدّ ظله تعیین کرده‏اند» یعنى اصلًا چارچوب‏مان این است اما این‏که شما از حالا بگویید ما در آینده هیچ جاى دیگرى نمى‏خواهیم، این را هم فعلًا نبندید چون ممکن است ما در زمین بحث متوجه بشویم که یک کار دیگرى هم در قانون اساسى باید بشود و به حضرت امام یک کسى ببرد پیشنهاد بدهد امام که نبسته‏اند، حق امام محفوظ است اگر مأموریت جدیدى به ما محول کردند که به نظر من از مواردى که باید از ایشان تقاضا بکنیم تفسیر قانون اساسى است که باید وضع روشنى داشته باشد و مواردى دیگرى هم ممکن است چه اشکالى دارد که از امام کسى تقاضا بکند امام مثل هم مأموریت‏هایى که به ما داده‏اند به ما بگویند این موارد دیگر را هم رسیدگى و اصلاح بکنید بنابراین حالا که ما وارد شده‏ایم داریم قانون اساسى‏مان را اصلاح مى‏کنیم، رفراندوم مى‏کنیم، این ضررهایش را داریم تحمل مى‏کنیم، بحث‏هاى مخالف و موافق را داریم اگر یک جاى دیگرى ضرورت داشته که بکنیم چرا دست خودمان را ببندیم که الان قید بکنیم الا و لابد نشود البته اگر هم نگفتند نمى‏شود یعنى قبل از این‏که امام بگویند ما حق نداریم، اینجا هم نوشته‏ایم که در محدود این است این نظر شما تأمین است در مورد آقاى عمید هم این تصادم پیش مى‏آید.
منشى (یزدى)- آقاى خامنه‏اى بفرمایید.
سید هادى خامنه‏اى- اینجا در چند چیز تردید نیست: یکى این‏که در مواردى که حضرت امام معین مى‏فرمایند نباید بیشتر از آن برویم، چه همین هشت تا، چه چیزهایى که بعد ممکن است موافقت بفرمایند.
و باز در این تردیدى نیست که هر کدام از این اصول که مورد بحث قرار مى‏گیرد خواه ناخواه اصول دیگر را چه در دوروبر این اصول و در محدود آن فصل، چه در فصل‏هاى دیگر ممکن است متأثر کند و تحت تأثیر قرار بدهد و تغییرى در آنها ایجاد کند.
اما اینجا جاى یک ضابطه خالى است که همان باید بحثش بشود و آن همان چیزى است که من در صحبت‏هاى قبلى به آن اشاره کردم و بنا شد که بعد به آن برسیم آن ضابطه که جایش خالى است عبارت از این است که ما در بحثى که اینجا مى‏کنیم حق داریم در چارچوب همین بحث به اندازه‏اى پیش برویم که اصول دیگر را به هر اندازه‏اى تغییر بدهد البته این‏که چقدر تغییر داده و تغییرات را ثبت و ضبط بکننند همان گروهى است که در این ماده اخیر پیش‏بینى شد اما این ضابطه را ما باید داشته باشیم که چه کسى و کدام گروه تشخیص بدهند که این تغییرات و این تجاوزى که در واقع دارد به اصول دیگر انجام مى‏گیرد از ناحى یک بحث طبیعى است که در این هشت مورد ما داریم مى‏کنیم یا نه، در خود این بحث‏ها نوعى انحراف از حد، پیدا شده که این انحراف از حدود بحث باعث ورود به اصول دیگر و تغییر در اصول دیگر شده؟ که این دوتا با هم تفکیک‏پذیر است و با حرف آقاى کروبى و آقاى عمید
Majlis:2 Volume:1 Sessions:1-14 Page:165
هم به کلى متفاوت است (این عرضى که بنده مى‏کنم) این هنوز جایش خالى است و ضابطه‏اى لازم دارد که پیش‏بینى نشده.
منشى- آقاى موسوى بفرمایید.
موسوى اردبیلى- مطالبى را که جناب آقاى هاشمى فرمودند این با آن چیزهایى که در ذهن ما هست خیلى تطبیق نمى‏کند این‏که مى‏فرمایند اختیارات حضرت امام محدود نیست، این جزو مسلمات است، اختیارات حضرت امام محدود نیست اگر امر بفرمایند که شما هم اصول قانون اساسى را در اینجا مورد بحث بدهید کسى نمى‏آید بگوید که چرا و امثالهم ...
اما این یک ضرورتى است که حضرت امام آقایان را انتخاب کرده‏اند و مورد اعتماد حضرت امام هستند یک اصل، دو اصل، سه اصل تا هشت اصل را حضرت امام در انتها فرموده‏اند من فکر مى‏کنم (شاید نظر آقایان هم این باشد آقایان پیشنهاد دهنده ما) ما که در اینجا هستیم ما جلسه را، شورا را طورى رهبرى نکنیم، هدایت نکنیم که بالاخره خدمت حضرت امام عرض بشود آقا شما 8 مورد فرمودید 10 مورد دیگر هم هست، 20 مورد دیگر هم هست این اصلًا همه اصول قانون اساسى را زیر پا گذاشتن است و تبعات نامطلوبى خواهد داشت به همان مقدار ضرورت اکتفا بشود حالا اگر خود حضرت امام رسیدند به این‏که یک مورد دیگر هم هست، دو مورد دیگر هم هست ما در آنجا مخالفت نخواهیم کرد ولى مبناى‏مان بر این باشد، اصل‏مان این باشد تا مى‏توانیم به همین مقدار که حضرت امام فرموده به همین مقدار قناعت بشود و احتراز بشود از این‏که ... الان در ذهن هر کسى مواردى هست همین که حضرت امام در نامه‏اش مرقوم فرموده‏اند این قانون اساسى جهات بسیار خوبى، جهات راقى دارد حتى ممکن است بعضى از افرادى باشند که در همان جهات راقى هم حرف داشته باشند بعد با یک وسیله‏اى، با یک وسایطى و امثال اینها مثلًا کارى بشود یا در اینجا طورى پیش بیاید در آنها هم برود زیر سؤال اگر این باشد این بر مصلحت نیست این درست نیست این کار بشود بنابراین ما مبناى‏مان این باشد مگر این‏که حضرت امام خودشان یک امرى بفرمایند خوب، حضرت امام هرچه هم فرمودند مطاع است.
منشى (یزدى)- جناب آیت الله مشکینى فرمایشى دارید بفرمایید.
رئیس (آیت الله مشکینى)- بسم الله الرحمن الرحیم. این‏که امام محدود کرده است مطلب را در این اصول معین این معنایش این است که ما ابتدائاً سراغ اصول دیگر نرویم ما در اطراف این موضوعات مخصوصه بحث کنیم اما حالا بحث در اطراف اینها یک وقت منجر شد به این‏که قانون دیگرى اصل دیگرى تقیید بشود یا تخصیصى بر او وارد بشود یا اصلاح این معارض شد با یک قانون و اصل دیگرى که اگر بخواهیم این را اصلاح کنیم آن افساد مى‏شود آن باید تغییر پیدا کند در این موارد تعدى کردن لازم امتثال امر امام است، در مورد بحث به نظر مى‏رسد که اینها هیچ مانعى ندارد که شما با کمال وسعت نظر مواد مورد بحث‏تان را بحث کنید و اثبات کنید و رأى بدهید ولو منجر بشود به این‏که یک اصل دیگرى تقیید بشود آنجا هم همان قید را هم تصرف مى‏کنید، تقیید مى‏کنید آن‏هم مشمول همین امر است که در اینجا ... شما نباید به این ملاحظه از آن اوامرى که از آن وظایفى که انجام بدهید قناعت کنید نروید به سراغ وظایف‏تان، والسلام.
Majlis:2 Volume:1 Sessions:1-14 Page:166
ى زدى- آقاى عمید بفرمایید.
عباسعلى عمید زنجانى- من عذر مى‏خواهم این نکته را عرض مى‏کنم قانون اساسى فعلى بیش از 15 میلیون رأى داشته و هیچ پیش‏بینى مى‏شود که اگر احیاناً اصلاحیه‏ها و متمم سرایت بکند به کلیه اصول و احیاناً حق ایجاد بکند وقتى شورا حق داشته باشد در کلیه موارد که پیش بیاید اصلاحیه و متمم داشته باشد این حق براى جامعه هم خود به خود ایجاد مى‏شود، طمع‏ها را زیاد مى‏کند، توقعات را بالا مى‏برد و فردا هر روز پیشنهاد و طومار و مسائل دیگرى به شورا خواهد رسید از ریز و درشت اصول قانون اساسى زیر سؤال خواهد رفت و وقتى شیرازه از هم پاشیده شد شل شد دیگر قابل کنترل نیست و وانگهى در نهایت پیش‏بینى مى‏شود ما چقدر رأى در رفراندوم دوم داشته باشیم بنابراین یک حد سلبى باید براى بحث‏هاى شورا در نظر گرفته بشود که مشخص بشود که ناقض اصول دیگر نباشد اما این‏که اصلاحیه‏ها و متمم‏ها ممکن است تغییرات لفظى اصلاح عبارتى در اصول دیگر ایجاد بکند این مورد بحث نیست که جناب آقاى هاشمى مى‏فرمایند این مسلم است وقتى 4 تا 5 تا 2 تا کمتر، بیشتر اصل متمم آورده شد در اصول دیگر اثر خواهد گذاشت آن را کمیسیون پنجم که هماهنگ کننده است مى‏شود درست کند اما آن‏که من پیشنهاد مى‏کنم این است که ناقض اصول دیگر نباشد ناقض اصول مفهومش خیلى روشن است یعنى کلیاتش را از بین ببرد در آن صورت شیرازه به هم مى‏خورد و مفاسدى که اشاره شد ...
منشى (یزدى)- اجازه مى‏فرمایید؟ من هم باید مثل جناب آقاى عمید اول عذرخواهى کنم از این‏که مى‏خواهم این حرف را بزنم که واقعاً تعجب مى‏کنم چطور مثل جناب آقاى عمید این صحبت را مى‏فرمایند؟ بحث این است جناب آقاى عمید که 8 مسأله را مشخص کرده‏اند، فرموده‏اند درباره این 8 مسأله بحث کنید حالا در قانون اساسى فقط این 8 مسأله نیست که، فرض کنید نیروى نظامى ما در قانون اساسى، ارتش یک اصل دارد سپاه هم یک اصل دارد کسى اینجا بیاید بگوید که ما درباره ارتش و سپاه مى‏خواهیم بحث بکنیم دو تا نیرو یک نیرو بشود بدون تردید ما چنین حقى را نداریم اصلًا جاى احتمالش هم نیست، کسى احتمال هم نمى‏دهد و تمرکز در قو مجریه هیچ وقت نمى‏تواند سراغ این مسأله بیاید تمرکز در قو مجریه که گفته شده است نمى‏خواهد بگوید یعنى ارتش و سپاه مطرح بشود. بحث این است که در این 8 مورد که شما به هر چه رسیدید، در تمرکز به هر چه رسیدید اگر یکى از آن اصول تمرکزى را که شما به آن رسیدید قبول نمى‏کند یا عبارتش توان ندارد یا تحمل ندارد شما آن عبارت را باید به هم بزنید برگردانید یا آن اصل را اصلًا حذف بکنید بنابراین مطلب جناب‏عالى محفوظ است عنایت بفرمایید! بنابراین مطلب شما محفوظ است که ما فقط این 8 مسأله را داریم بررسى مى‏کنیم تا وقتى دستور جدیدى از ناحیه حضرت امام نیامده است ما نمى‏توانیم چیز دیگرى را بحث کنیم بلى، ممکن است در خلال بحث شما رسیدید به یک مسأله‏اى که اصولًا یک بحث جدیدى هم باید داشته باشیم روى کل سیستم اصلًا که چرا ما 3 تا قوه داریم اصلًا دوتا قوه بیشتر نباشد عنایت بفرمایید! (عمید- آقاى هاشمى هم نظرشان همین بوده) نخیر، آقاى هاشمى این را نمى‏فرمایند که غیر از این 8 مورد هم بتوانیم بحث کنیم‏
Majlis:2 Volume:1 Sessions:1-14 Page:167
نه خیر، ایشان مى‏فرمایند فعلًا مأموریتى که از ناحیه حضرت امام است همین 8 تا است ابتدائاً سراغ بحث دیگرى نمى‏توانیم برویم اما این‏که ما بگوییم نه، از الان نفى بکنیم به گونه‏اى که اگر در خلال بحث، حضرت امام لازم دانستند یک مسأله جدیدى پیشنهاد به ایشان شد و ایشان دستور دادند 8 تا، شد 9 تا طبیعى است که مى‏توانیم بررسى کنیم از الان نگوییم 8 تا 9 تا نیست ولى معلوم است که مفاد 8 موضوع معین شده همین 8 تا است خود به خود هر اصلى هم با اینها ارتباط پیدا مى‏کند قطعاً باید تصرف داشته باشد ولى مباحث مستقل دیگرى که ارتباط ندارد بنابراین ما ابتدائاً حق نداریم سراغش برویم همین‏طور که جناب آقاى مشکینى هم فرمودند در ماد 4 هم ظاهراً مفاد همین است، بنابراین منظور شما تأمین است لزوم این‏که تصویب نفى هم بکنیم به نظر مى‏رسد نباشد.
نایب رئیس (خامنه‏اى)- بله، یعنى حد سلبى که آقاى عمید مى‏فرمایند از حد ایجابى که اولى‏تر نیست خوب امام حد ایجابى مشخص کرده‏اند.
این 8 مورد یعنى لاغیر منتها امام، هیچ اصل خاصى را مشخص و معین نکرده‏اند که باید درباره این اصول بحث کنید.
نه، این 8 مورد را ما باید تمام کنیم، تمرکز قوه مجریه یا قضائیه باید تأمین بشود، حالا تمرکز ایجاب مى‏کند اگر تأمین او مستلزم این است که دوتا اصلى که اصلًا در باب قو مجریه هم نیست آنها هم تغییر پیدا کند، همین‏طور که آقاى مشکینى فرمودند ...
حالا آن‏که گفته شد داریم مى‏گوییم آنها هم باید تغییر پیدا کند، یک حرفى زده شد که به نظر من این حرف را بد نیست در ذهن داشته باشیم که اگر چنان‏چه بررسى‏ها به طور طبیعى از حد لازم براى آن‏چه که در نامه حضرت امام خواسته شده فراتر رفته یعنى به عنوان تمرکز قو مجریه بى‏خود دست‏اندازى شده به یک حدود دیگر، من خیال مى‏کنم آن نمى‏خواهد ما یک هیأتى را براى او معین کنیم، خود جلسه عمومى باید تشخیص بدهد تا گفته شد که آقا ما مى‏خواهیم اصل مثلًا فرض کنید که 115 را هم تغییر بدهیم به خاطر این قضیه، مى‏گویید نه آقا این به قو قضائیه مثلًا ارتباطى ندارد به تمرکز قو قضائیه فکر نمى‏کنم خیلى مشکلى داشته باشیم آقایان نگرانى نباید داشته باشند.
منشى (یزدى)- چون وقت کوتاه است 3 تا پیشنهاد دیگر هم هست پس محبت کنید اینها را تکلیفش را تعیین کنید.
نایب رئیس (خامنه‏اى)- بلى، بفرمایید پیشنهادها را.
منشى (یزدى)- پیشنهاد جناب آقاى عمید که بحث شد تا اینجا رسید رویش رأى‏گیرى اگر مى‏فرمایید ...
خامنه‏اى- راجع به پیشنهاد ایشان اصلًا ما اختلاف محتوایى نداریم با آقاى عمید (یزدى- اختلاف نداریم نظرشان تأمین است مطمئناً) ما مى‏گوییم ایشان مى‏گویند ما این را قبول داریم خوب، آن را هم که شما مى‏گویید که ...
عمید- پیشنهاد جناب آقاى هاشمى بود که اگر خارج از 8 محور پیش آمد ما محدود نباشیم.
نایب رئیس (خامنه‏اى)- 8 محور را که امام مشخص کرده‏اند، اصلًا مأموریت این جلسه جز همان 8 محور چیز دیگرى نیست.
Majlis:2 Volume:1 Sessions:1-14 Page:168
عمید زنجانى- خوب همین را ذکر کنید.
ى زدى- ذکر شده است در ماده 4 آمده.
هاشمى رفسنجانى- عین عبارت را خواندند ...
ى زدى- این در ماد 4 که آمده.
عمید زنجانى- آخر مفهوم مخالفش این است که ...
خامنه‏اى- آخر چه لزومى دارد؟ امام که گفته‏اند در این اصلًا معنى ندارد که این بخواهد درباره چیز دیگرى بحث بکند.
رئیس (مشکینى)- نظرتان تأمین است.
منشى (یزدى)- این تأمین شده است پس به هر حال به رأى بگذاریم یا به رأى نگذاریم؟
نایب رئیس (خامنه‏اى)- به رأى بگذارید، آقاى عمید مى‏فرمایند که تصریح بشود که در غیر این 8 مورد این جلسه نمى‏تواند تصمیم‏گیرى کند آقایانى که موافق‏اند دستشان را بلند کنند (عده کمترى موافقت کردند) رأى نیاورد.
هاشمى رفسنجانى- ولى نظرشان را ما قبول داریم یعنى ما مستدلًا وارد نمى‏شویم مگر این‏که تصادم کند آخر این حرف ممکن است، نه، این اشکالش ممکن است این باشد که تصادم، اگر تصادم کرد شما گفته‏اید نه نمى‏توانیم.
عمید زنجانى- آخر ایجاد تنش مى‏کند.
منشى (یزدى)- پیشنهاد بعد این است که کمیسیون‏ها در صورت تصویب اعضاء مى‏توانند از مشاوران استفاده نمایند.
نایب رئیس (هاشمى رفسنجانى)- مى‏توانند.
نایب رئیس (خامنه‏اى)- حالا این را بگذارند رأى بگیریم «کمیسیون‏ها هم مى‏توانند از مشاور استفاده کنند» آقایانى که موافق‏اند دست بلند کنند (اکثر موافق بودند) تصویب شد.
منشى (یزدى)- پیشنهاد جناب آقاى کروبى غیر از این پیشنهاد است این بود که ... معذرت مى‏خواهم اگر یادم رفت چون مکتوب نیست ...
مهدى کروبى- مفهوم عرضم این است که ما تصویب کنیم یا به صورتى یک ماده‏اى در آیین‏نامه‏اى بیاید یا تصویب، که ما محدوده کارمان همین اصولى است که در نامه امام آمده همین مطالب ... (یزدى- در ماد 4 آمده است) و آن‏چه که به اینها بر مى‏خورد طبیعى است که ممکن است 50 تا اصل بر بخورد اصلًا این‏که حتى پیشنهاد هم بکنیم به حضرت امام این را ببندیم و این کار را نکنیم چون پیشنهادهاى مختلفى خواهد شد و اصول فراوانى زیر سؤال مى‏رود یعنى مى‏خواهند درخواست دارند من مى‏دانم مجلس معتقد است وضعش محدود است شوراى عالى قضائى نمى‏تواند سؤال کند دولت معتقد است مجلس هر چیزى را باید بیاورد در مجلس مطرح کند ...
نایب رئیس (خامنه‏اى)- آخر اینها که جزو این 8 مورد که نیست آقاى کروبى!
منشى (یزدى)- در همین ماد 4 منظور شما تأمین شده یا نه؟ به منظور بررسى و بحث در مورد مسائلى که محدود آن را حضرت امام مدّ ظله العالى در نامه مورخ 4/ 2/ 68 تعیین فرموده‏اند.
Majlis:2 Volume:1 Sessions:1-14 Page:169
مهدى کروبى- نه، عرض مى‏کنم اصلًا تصریح کنید که سؤال نکند بالصراحه.
نایب رئیس (هاشمى رفسنجانى)- مگر مى‏شود سؤال نکند؟ هر که مى‏خواهد سؤال کند، ما که نمى‏توانیم سلب کنیم که سؤال نکنند.
ى کى از آقایان- از چه کسى سؤال کند؟
هاشمى رفسنجانى- از امام.
منشى (یزدى)- حالا به هر حال به رأى بگذارید که معطل نشویم چون وقت کم است.
نایب رئیس (خامنه‏اى)- آقایانى که با این نظر آقاى کروبى موافق هستند دستشان را بلند کنند (عده کمى موافقت کردند) رأى نیاورد بعدى را بفرمایید.
منشى (یزدى)- پیشنهاد بعدى، آقاى مؤمن پیشنهاد کرده‏اند که هر یک از اعضاء حق تذکر آیین‏نامه‏اى را به هیأت رئیسه و دیگران خواهند داشت.
هاشمى رفسنجانى- البته دارند.
مؤمن- به این مسأله در آیین‏نامه اشاره‏اى نشده است.
نایب رئیس (هاشمى رفسنحانى)- عیب ندارد یک جایى بنویسید دارند.
نایب رئیس (خامنه‏اى)- آقایانى که موافقند که حق تذکر آیین‏نامه‏اى تصریح بشود دستشان را بلند کنند (اکثر موافقت کردند) تصویب شد.
منشى (یزدى)- آخرین پیشنهاد این است که به وسیله روزنامه یا رادیو از صاحب نظران دعوت شود که نظرات خود را کتباً به شورا تقدیم نمایند این در آیین‏نامه ...
خامنه‏اى- این‏که آیین‏نامه نمى‏خواهد این را در خبر امروز آقایان گنجانده‏اند.
هاشمى- بله، این کار تبلیغات است.
منشى (یزدى)- این را اصلًا در آیین‏نامه ندارد پیشنهادها تمام شد.
نایب رئیس (هاشمى رفسنجانى)- آقایان ما مى‏خواهیم قرعه‏کشى کنیم من عبارت را بخوانم ببینید آن کارى که من مى‏خواستم بکنم از عبارت استفاده نمى‏شود اگر مى‏شود آن کار را قبل از قرعه انجام بدهیم این‏طورى آمده: «در صورتى که تعداد داوطلبان عضویت در هر یک از کمیسیون‏ها بیش از تعداد لازم براى هر یک از آنها باشد» (که الان در رهبرى فقط این‏طور شده که بیشتر هستند) و حالا این جمله: «و بعضى از داوطلبان از پیشنهاد خود منصرف نشدند» (یعنى این جمله مى‏فهماند که آقایان توجه داشتند موقع نوشتن این‏که حق انصراف را قبل از قرعه داده‏اند) بنابراین آقایان با توجه به همین لیستى که خدمتتان دادیم من این‏طور مى‏خواهم برداشت کنم که حق انصراف دارید یعنى اگر کسى بخواهد از این‏که در رهبرى نوشته منصرف بشود که به قرعه تکلیفش تعیین نشود مى‏تواند الان جا به جا بکند ما الان مى‏خواهیم قرعه بکشیم فقط هم در مورد همین کمیسیون رهبرى است بنابراین اگر آقایان مایل هستند بعضى‏هاى‏شان جاى‏شان را عوض کنند این‏که در قرعه گذاشته‏ایم ...
نایب رئیس (خامنه‏اى)- آقاى موسوى نظرى دارید بفرمایید.
میرحسین موسوى- اینها که انصراف مى‏دهند مى‏توانند در کمیسیون دیگرى بروند؟
نایب رئیس (رفسنجانى)- بلى، در کمیسیون‏هاى بعدى بعضى‏هاى‏شان پر است 6 تا
Majlis:2 Volume:1 Sessions:1-14 Page:170
نوشته‏ایم آنجا هم دچار قرعه مى‏شوند بعضى‏هایش خالى است یعنى کمیسیون چهارم اصلًا انتخاب اول ندارد مى‏توانند هر کس بخواهد برود آنجا از اول جایش روشن است کمیسیون سوم و چهارم پر است اگر بنویسند آنجا هم دچار قرعه مى‏شوند.
منشى (حبیبى)- آقاى هاشمى کمیسیون چهارم پر نیست.
نایب رئیس (خامنه‏اى)- سوم هم پر نیست.
هاشمى رفسنجانى- سوم هم خالى است یعنى کمیسیون قضائى هم دوتا فقط نوشته‏اند چهار تایش خالى است آقایانى که نمى‏خواهند دچار قرعه بشوند آنجا بنویسند جاى‏شان پر مى‏شود بنابراین ما قبل از این‏که قرعه بکشیم این حق را به آقایان مى‏دهیم که اگر مى‏خواهند انتخاب‏شان را عوض کنند آنهایى که در شوراى رهبرى نوشته‏اند.
ى کى از آقایان- تا فردا وقت بدهید که اگر مى‏خواهند تجدید نظر بکنند.
نایب رئیس (هاشمى رفسنجانى)- نه حالا مى‏خواهیم برنامه درست کنیم.
منشى (یزدى)- که کمیسیون‏ها بتوانند کارشان را شروع کنند.
نایب رئیس (هاشمى)- خوب، اگر کسى نمى‏خواهد منصرف بشود قرعه مى‏کشیم الان آقایان حضور داشته باشند قرعه را انجام بدهیم قرعه را انجام بدهید.
نایب رئیس (خامنه‏اى)- قرعه را الان مى‏خواهید انجام بدهید؟
نایب رئیس (هاشمى)- آماده کرده‏ایم، ورقه‏هایى که افرادى که در رهبرى اسم نوشته بودند در گلدان ریخته‏ایم در مى‏آوریم مى‏خوانیم آن 7 تایى که اول در بیاید بدهید یکى از آقایان در بیاورند آقاى مشکینى در بیاورند یکى یکى در بیاورند بخوانید.
نایب رئیس (خامنه‏اى)- کسانى را که شما مى‏خوانید عضو اصلى کمیسیون رهبرى هستند.
رئیس (مشکینى)- بسم الله الرحمن الرحیم. آقاى بیات، آقاى سید هادى خامنه‏اى، آقاى امینى، آقاى مؤمن، آقاى خزعلى، آقاى موسوى اردبیلى، آقاى مهدوى‏کنى.
نایب رئیس (خامنه‏اى)- بسیار خوب، 7 نفر کمیسیون اول 7 نفر اصلى مشخص شد که چه کسانى هستند بقیه بایستى در کمیسیون‏هاى دیگر عضو بشوند بعضى تشریف ببرند به کمیسیون‏هاى دیگر انتخاب باید بکنند.
هاشمى- آنجا ببینیم قرعه ندارد.
ى زدى- خوب، قهراً ما کمیسیون دوم را مقدم مى‏دانیم فرض کنید بنده که اول نوشته‏ام دوم هم نوشته‏ام قضائى. خود به خود قضائى دوم است قرعه نمى‏خواهد چون 6 تایش پر است.
نایب رئیس (هاشمى)- کمیسیون چهارم پر شد چون آن 6 تایش را دارد کسى به کمیسیون چهارم نمى‏رود.
نایب رئیس (خامنه‏اى)- توجه بفرمایید! کمیسیون سوم به این ترتیب مى‏شود: جناب آقاى حسن حبیبى- جناب آقاى عمید- جناب آقاى یزدى- جناب آقاى محمدى گیلانى- جناب آقاى آذرى قمى- جناب آقاى مشکینى. چون این آقایان انتخاب دوم‏شان را دو نفر که انتخاب اول‏شان بود آقاى حبیبى و آقاى عمید. 4 نفر دیگر هم انتخاب دوم‏شان قضائى بود انتخاب اول‏شان رهبرى بود که رأى نیاوردند یعنى از قرعه بیرون نیامدند بنابراین آن 4 نفر مى‏آیند کمیسیون سوم. کمیسیون سوم هم پر شد کمیسیون دوم که از اول پر بود 6 نفر بودند.
Majlis:2 Volume:1 Sessions:1-14 Page:171
بقیه هم مى‏روند کمیسیون چهارم.
هاشمى رفسنجانى- چه کسانى هستند؟ ما هم مى‏رویم کمیسیون چهارم. براى آقاى امامى و آقاى جنتى و آن 3 نفر هم باز باید قرعه‏کشى بشود.
نایب رئیس (خامنه‏اى)- نه، قرعه‏کشى نمى‏خواهد ببینید کمیسیون 4 (هاشمى- آنها دیگر ... فقط یک جا مانده دیگر جایى ندارد) کمیسیون 4 است دیگر، آقاى توسلى انتخاب دوم‏شان بوده مى‏آیند همان‏جا. آقاى هاشمى هم که خود شما باشید انتخاب دوم‏تان بوده مى‏آیید آن وقت از کسانى که انتخاب اول‏شان کمیسیون رهبرى بوده آن آقایان هاشمیان، امامى کاشانى، جنتى.
منشى (حبیبى)- نفر بعدى هم آقاى طاهرى خرم‏آبادى هستند.
نایب رئیس (هاشمى)- خوب حالا برنامه بریزیم، کمیسیون‏ها کارشان را باید از فردا شروع کنند اگر آقایان بحث مى‏خواهند بکنند در آن عناوینى که گفتیم یک جلسه عمومى بگذاریم والا برویم در کمیسیون‏هاى دیگر.
امینى- من پیشنهاد مى‏کنم فردا یک جلسه عمومى داشته باشیم تا مسؤولان مشکلات را بازگو بکنند چون ممکن است مقدارى روشن‏تر بشویم.
نایب رئیس (خامنه‏اى)- بلى، حرف منطقى است.
نایب رئیس (هاشمى)- ى ک جلسه کامل باشد که ...
خامنه‏اى- به نظر من جلسه فردا عصر را بگذاریم شروعش در اینجا عمومى باشد در ادامه‏اش کمیسیون‏ها کار کنند.
هاشمى- خیلى خوب، منتها بگویند چه کسى صحبت مى‏کند؟ حالا نمى‏خواهند بگویید؟
منشى (یزدى)- بلى، من موافق هستم که جلسه عمومى باشد ولى محورهاى بحث‏ها باید مشخص باشد نه این‏که بحث‏هاى آزاد مطلق گفته بشود. مثلًا درباره مسأله رهبرى 2 نفر 3 نفر صحبت کنند مشکلاتى، پیشنهادهایى هرچه هست صحبت بشود یا دربار شوراى عالى قضائى 2 نفر صحبت کنند مشکلات اگر هست صحبت بشود ولى همین‏طور به طور کلى گفته بشود که چه مشکلاتى داریم و چه مشکلاتى سبب شده است که این حالت پیش آمده این شاید خیلى نتواند راهنمایى داشته باشد براى کار کمیسیون.
نایب رئیس (خامنه‏اى)- فعلًا نگوییم.
رئیس (مشکینى)- اگر خواستیم فردا مى‏گوییم.
منشى (یزدى)- اگر فردا وقت گرفته مى‏شود امروز صحبت کنیم ما قبلًا وقت گرفته‏ایم.
نایب رئیس (خامنه‏اى)- فردا، الان دیگر آقایان خسته هستند.
 3- پایان جلسه و تاریخ تشکیل جلسه آینده‏

رئیس (مشکینى)- جلس بعد فردا ان شاء الله ساعت چهار (16) خواهد بود
 (جلسه ساعت نوزده پایان یافت)
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:173
 جلسه پنجم‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت شانزده و ده دقیقه روز سه شنبه دوازدهم اردیبهشت ماه 1368 هجرى شمسى برابر با بیست و پنجم رمضان المبارک 1409 هجرى قمرى به ریاست آیت الله مشکینى تشکیل شد.
فهرست مطالب:
1- اعلام رسمیت جلسه و تلاوت آیاتى از کلام الله مجید
2- بحث پیرامون مسائل کلى‏
3- پایان جلسه و تاریخ تشکیل جلسه آینده‏
Majlis:2 Volume:1 Sessions:1-14 Page:174
 1- اعلام رسمیت جلسه و تلاوت آیاتى از کلام الله مجید

رئیس- بسم الله الرحمن الرحیم، با حضور 18 (هجده) نفر جلسه رسمى است. دستور جلسه را ابلاغ بفرمایید.
منشى- بسم الله الرحمن الرحیم، دستور پنجمین جلسه عمومى شوراى بازنگرى قانون اساسى جمهورى اسلامى ایران بعد از ظهر روز سه شنبه دوازدهم اردیبهشت ماه 1368 هجرى شمسى مطابق با 25 رمضان المبارک 1409 هجرى قمرى.
1- تلاوت کلام الله مجید.
2- طرح مسائل کلى.
رئیس- تلاوت کلام الله مجید.
 اللهم صل على محمد و آل محمد

 اعوذ بالله من الشیطان الرجیم‏

 بسم الله الرحمن الرحیم‏

 لَا یسْتَوِى أَصْحَابُ النَّارِ وَأَصْحَابُ الْجَنَّةِ أَصْحَابُ الْجَنَّةِ هُمُ الْفَائِزُونَ* لَوْ أَنْزَلْنَا هَذَا الْقُرْآنَ عَلَى جَبَلٍ لَرَأَیتَهُ خَاشِعًا مُتَصَدِّعًا مِنْ خَشْیةِ اللَّهِ وَتِلْکَ الْأَمْثَالُ نَضْرِبُهَا لِلنَّاسِ لَعَلَّهُمْ یتَفَکَّرُونَ* هُوَ اللَّهُ الَّذِى لَا إِلَهَ إِلَّا هُوَ عَالِمُ الْغَیبِ وَالشَّهَادَةِ هُوَ الرَّحْمَنُ الرَّحِیمُ* هُوَ اللَّهُ الَّذِى لَا إِلَهَ إِلَّا هُوَ الْمَلِکُ الْقُدُّوسُ السَّلَامُ الْمُؤْمِنُ الْمُهَیمِنُ الْعَزِیزُ الْجَبَّارُ الْمُتَکَبِّرُ سُبْحَانَ اللَّهِ عَمَّا یشْرِکُونَ* هُوَ اللَّهُ الْخَالِقُ الْبَارِئُ الْمُصَوِّرُ لَهُ الْأَسْمَاءُ الْحُسْنَى یسَبِّحُ لَهُ مَا فِى السَّمَاوَاتِ وَالْأَرْضِ وَهُوَ الْعَزِیزُ الْحَکِیمُ‏

 (صدق الله العلى العظیم)

 «از آیه 21 تا آخر سورة الحشر»

 2- بحث پیرامون مسائل کلى‏

منشى- بحث عمومى شروع مى‏شود.
رئیس- جناب آقاى امینى بفرمایید.
ابراهیم امینى- بسم الله الرحمن الرحیم. الحمد لله رب العالمین والصلوة و السلام على اشرف الانبیاء و المرسلین.
قبلًا لازم مى‏دانم که از رهنمودهایى که حضرت امام مدّ ظله العالى در مورد رهبرى اخیراً فرمودند تشکر کنم و امیدواریم که به مطالعه همه جانبه از این موضوع و دقت کافى ان شاءالله از رهنمودهاى حضرت امام هم در این موضوع استفاده کنیم و موضوع رهبرى را به صورتى در قانون اساسى تنظیم کنیم که براى همیشه و در همه شرایط قابل استفاده باشد و آن نگرانى که خیلى‏ها دارند و حضرت امام هم داشتند ان شاءالله برطرف بشود. همین‏طور که ملاحظه فرمودید حضرت امام در این رهنمودشان داشتند که من از اول با شرط مرجعیت که در قانون اساسى باشد مخالف بودم و آینده را فکر مى‏کردم که یک همچنین روزى پیش بیاید که ممکن است ما نتوانیم این شرط را رعایت بکنیم در صورتى که اسلام همیشه محتاج به یک سرپرست و مدافعى است نمى‏تواند بگوید در یک زمان نیاز ندارد، البته رهنمود امام رهنمود بسیار خوب و به جایى است و کاشف از عمق آینده‏نگرى حضرت امام است که در آن جو و آن شرایط هم باز ایشان متوجه بوده‏اند که یک همچنین وضعى ممکن است به وجود بیاید ولى برخورد ما با این رهنمود حضرت امام دو گونه مى‏تواند باشد: یک برخوردى که‏
Majlis:2 Volume:1 Sessions:1-14 Page:175
بگوییم خوب امام فرموده‏اند که مرجعیت شرط نیست و من از اول هم موافق نبودم، ما هم راحت بشویم و بگوییم که خیلى خوب از قانون اساسى مرجعیت را حذفش کنیم و بگوییم که رهبر عبارت است از یک مجتهدى که داراى شرایط رهبرى باشد، عادل باشد و این را به همین صورت انتخاب بکنیم و رد بشویم.
برخورد دیگر این است که ما واقعیات را خوب بسنجیم و نظر امام را هم کاملًا رعایت کنیم و سعى کنیم که با حفظ این اطاعت از امر رهبرى و رهنمود امام در عین حال یک کارى بکنیم که آن مزایایى که براى رهبرى است حتى القوه آن مزایا هم حفظ بشود و به عبارت دیگر یک وقتى ما مى‏گوییم شرط براى رهبرى این است که مرجع باشد حتماً خوب در یک شرایطى ممکن است مثل شرایط هذا نباشد اما یک وقت مرجعیت را به عنوان یک اولویت بپذیریم و بگوییم به عنوان اولویت اگر مرجعیت امکان داشت بهتر ولى اگر نبود باز نمانیم بگوییم که اسلام و این نظام بى‏سرپرست باشد اینجا هم همان نظر حضرت امام رعایت شده، نهایت آن مزیت مرجعیت و اینها را هم حفظ کرده‏ایم و گمان نکنم که امام حتماً آن قسم اول را بخواهد بفرماید ظاهراً با آن چیزهایى که ما در امام سراغ داریم امام همان قسم دوم منظورشان است.
در این رابطه من یک مطالبى عرض مى‏کنم که شاید هم خیلى تازگى براى آقایان نداشته باشد ولى به هر حال عرض مى‏کنم براى این‏که یک مقدارى مسأله روشن بشود و آن این است که این نظام اسلامى ما یعنى نظام موجود در ایران که نظام اسلامى است با همه نظام‏هاى جهان یک تفاوت اساسى دارد و آن این است که در آن نظام‏ها در تدوین قوانین چه قانون اساسى و چه غیر قانون اساسى تقید به چیزى ندارند یعنى از جایى نمى‏خواهند این را استفاده کنند همان خواست، خواست اکثریت مردم و مصلحت آن نظام خودشان را رعایت مى‏کنند اما دیگر تقیدى به جاى دیگر ندارند ولى نظام اسلامى این‏جورى است که علاوه بر این‏که مصالح و چیزهاى دیگر را رعایت مى‏کند قبل از آن رعایت اصل این را مى‏کند که این قانون مأخذش، مبنایش، جایش کجاى اسلام است؟ در سنت در کتاب جایش کجا است و جایش را پیدا مى‏کند یعنى در واقع ما نظام‏مان را چه قانون اساسى و چه قوانین دیگر را باید از روى کتاب و سنت و اسلام استنباط کنیم و همین معناى اسلامى بودن است بنابراین ما آن آزادى آنها را طبعاً نخواهیم داشت، باید فکر کنیم در همان حدودى که اسلام هست رعایت بکنیم مصالح را با توجه به این من یک توضیح خیلى مختصرى عرض مى‏کنم راجع به وضع مرجعیت ما. مرجع الان در شرایط فعلى و شاید از خیلى زمان‏هاى قدیم این‏جورى بوده و اقلًا از وقتى که حکومت از دین عملًا جدا شد مرجعیت یک حالت این‏جورى پیدا کرد که داراى دو شرط شد یکى عبارت از این که این مرجع باتقوى باشد و یکى هم اعلم باشد یعنى چیز دیگرى را لازم نمى‏دانستند چون مرجع عبارت بود از آن‏که مسأله و احکام مردم را استنباط مى‏کرد و مى‏گفت و براى این قسمت هم پیش از این دو شرط ضرورت نداشت از یک طرف باید عادل باشد از طرف دیگر هم باید اعلم باشد به این طریق بود و شرط دیگرى را اصلًا دنبالش نبودند براى این‏که آنجا نه حساب مدیریتى بود، نه بینش سیاسى بود چون عملًا حکومت جدا شده بود چیز دیگرى جز این نمى‏فهمیدند وقتى هم مى‏آمدند در اجتهاد و تقلید آنجا هم بحث بکند مى‏رفت ذهنشان در این مطالب اما برود آنجا که نه در مورد مرجعیت شرط دیگرى هم هست‏
Majlis:2 Volume:1 Sessions:1-14 Page:176
یا نه بحثى نمى‏کردند این وضعى بوده که در مورد مرجعیت ما داشته‏ایم البته من شخص خودم یک عقیده‏اى دارم که حالا اینجا جاى بحثش نیست یعنى به نظرم مى‏آید که در اسلام این‏جور نیست که ما یک رهبر داشته باشیم و یک مرجع براى این‏که ولایت فقیه تداوم همان امامت است و در واقع تداوم همان حکومت پیغمبر اسلام است که مرجعیت علمى و اجرایى در یک‏جا جمع بود در مورد این مرجع تقلید هم من حالا ذهنم این‏جورى است، احتمال این معنا را مى‏دهم که اگر انسان بحث بکند اصلًا به این معنا برسد که این‏جور نیست که ما همیشه بتوانیم یک مرجع آزادى داشته باشیم و یک رهبر، بلکه اصلًا از کسى مى‏شود تقلید کرد که همان شرایط رهبرى را هم داشته باشد البته این یک چیزى است که به عنوان یک نظر ابتدایى است این احتیاج به بحث دارد ممکن هم هست درست نباشد، اما چیزى است که به ذهن من مى‏آید.
این مسائل در مورد مرجعیت و اما در مورد رهبرى. در مورد رهبرى البته آقایان مى‏دانند همین شرایطى است که در قانون اساسى تنظیم شده و شرایطى را که براى اداره مردم ضرورت داشته و از احادیث و روایات هم استفاده مى‏شده آن 6 شرط را در اینجا ذکر کرده‏اند اما در مورد شرط دیگر و آن این‏که آیا باید اعلم باشد یا نه؟ اعلمیت در این قانون اساسى شرط نشده اما در وقتى که اصول را ذکر مى‏کردند لفظ مرجع چند جا تکرار شده که البته ظهور دارد در مرجع بالفعل که در اینجا هم وقتى که با آقایان بحث مى‏کردیم من عرض مى‏کردم که نه خیلى ضرورت هم ندارد که ما این مرجع را مرجع بالفعل حساب بکنیم بلکه مرجع بالقوه هم احتمال هست که آن‏هم بحثش در جاى دیگر باید بشود اما به هر حال آن‏چه که بوده اعلمیت و مرجعیت را در مورد رهبر شرط ندانسته قانون. من در این جهت که یک مقدارى مطلب هم روشن بشود همین پریشب یک دفعه دیگر به ولایت فقیه حضرت امام مراجعه کردم که ببینم ایشان آن وقت‏ها چه فرموده؟ چون یادم نبود، دیدم در تمام این کتاب ولایت فقیه که من مطالعه کردم هیچ جا حرف از مرجعیت و اعلمیت اصلًا نیست و آن‏چه که ایشان دارد این است که باید یک فقیهى باشد عادل، فقیه عادل که بتواند امور مسلمین را اداره کند در واقع این است و هیچ جا در کتاب ولایت فقیه ایشان مسأله مرجعیت و اعلمیت نبود.
البته به یک استفتائى برخورد کردم که همین روزهاى آخر بعضى‏ها ذکر کرده‏اند که آن استفتاء شاید مثلًا یک مقدارى ظهور داشت در این‏که مرجعیت تقلید شرط در رهبر است حالا من آن عبارت را هم مى‏خوانم این تقریباً یک استفتایى است که ظاهراً لبنانى‏ها کرده باشند استفتاء چند تا مطلب است از جمله این است که: هل تفصلون بین المرجعیة الدینیة والقیادة السیاسیة و ان لایکون المقلد غیر القائد؟ این سؤال را از حضرت امام کرده‏اند، امام فرموده‏اند بسم الله الرحمن الرحیم. لاتفصیل بینهما و لیست ولایة القیادة السیاسیة الا للمجتهد الجامع لشرائط التقلید.
البته اینجا تصریح نکرده‏اند که باید مرجع تقلید بالفعل باشد، ظاهراً این‏جورى باشد اما مى‏گوید به هر حال باید جورى باشد که جامع شرایط تقلید باشد یعنى به صرف یک مجتهد عادى شاید مثلًا کافى نباشد یا مرجع تقلید بالفعل باشد البته جلوترها از این مطلب جور دیگرى استفاده مى‏شد که نه حتماً باید مرجع بالفعل باشد اما با این برنامه‏هاى اخیر آدم یک مقدارى شک مى‏کند که واقعاً همین است یا حضرت امام مى‏خواسته بفرماید که لازم نیست‏
Majlis:2 Volume:1 Sessions:1-14 Page:177
مرجع بالفعل باشد اما مجتهد جامع شرایط تقلید. البته این هست که جامع شرایط تقلید یکى از آن اعلمیت است اگر جامع شرایط تقلید شد خوب باید اعلم باشد والا از غیر اعلم که نمى‏شود تقلید کرد به هر حال ظهور بسیار قوى یا صراحتى دارد در این‏که باید مرجع باشد این مطلب را ایشان در استفتائات فرموده‏اند.
نایب رئس (سید على خامنه‏اى)- چه تاریخى است؟
ابراهیم امینى- تاریخ ندارد، یا چون فتوکپى است شاید تاریخش معلوم نیست، به هر حال این فرمایشى است که امام در اینجا دارند بنابراین به کتاب ولایت فقیه امام با کمال دقت من دو مرتبه هم مراجعه کردم هیچ چیزى در آن قسمت نداشت که به نظر من جالب هم بود اما در این قسمت این هست.
مسأله دیگرى که هست همین‏طورى که عرض کردم ما در مورد رهبرى و ولایت فقیه، آزاد مطلق نیستیم باید یک مقدارى از منابع استفاده کنیم و تابع آن هستیم از این جهت من مراجعه کردم به این‏که آیا مثلًا در رهبر اعلم بودن شرط هست یا شرط نیست؟ مراجعه کردم به روایات یک تعدادى روایت من یادداشت کردم که زیاد است من چند تایش را مى‏خوانم.
قال على علیه السلام: ایها الناس ان احق الناس بهذا الامر اقواهم علیه و اعلمهم بامرالله فیه، که جالب این ذیلش است که «اعلمهم بامر الله فیه» ظاهر «امر الله فیه» یعنى مسائل و احکام و این حرف‏ها، اعلم در فقه مى‏شود تقریباً یا مثلًا روایت دیگرى است قال رسول الله صلى الله علیه و آله و سلم: من ام قوما و فیهم اعلم منه او افقه منه لم یزل امرهم فى سفال الى یوم القیامه. این مال محاسن برقى است دیگر ترجمه لازم نیست بکنم اولش مى‏گوید «فیهم اعلم منه» بعد مى‏گوید «او افقه» موضوع افقه را هم ذکر مى‏کند باز حدیث دیگرى است قال امیر المؤمنین فى بیان صفات الامام تا اینجا که ذکر مى‏کند «و اما اللواتى فى صفات ذاته فانه یجب ان یکون ازهد الناس و اعلم الناس و اشجع الناس»، که این هم باز اعلم الناس است البته اعلم الناس مى‏سازد به این‏که اعلم در امور اجتماعى باشد، این صراحت ندارد در افقهیت. یا مثلًا این حدیث در تحف العقول، عن الصادق علیه السلام: «من دعا الناس الى نفسه و فیهم من هو اعلم منه فهو مبتدع ضال». که این نسبت به کسى است که خودش ادعا مى‏کند، این هم اعلم را البته دارد باز حدیث دیگرى است، عن على (ع) این حدیث را حضرت به معاویه نوشته: «قال، فان اولى الناس بامر هذه الامة قدیماً و حدیثاً اقربها من الرسول و اعلمها بالکتاب و افقها فى الدین اولها اسلاماً و افضلها جهاداً» ... تا آخر حدیث که اینجا هم باز در این حدیث اعلم به کتاب را ذکر کرده و افقه در دین را به هر حال من وقت آقایان را نمى‏گیرم براى این‏که این احادیث را ذکر بکنم یک مقدارى از احادیث را من اینجا یادداشت کرده‏ام منظورم این است که ما از این موضوع بدانیم که وضع این‏جورى است تا ببینیم چکار بکنیم و راه حل کارمان چه جورى است؟ به هر حال این موضوع هست که رهبر باید اعلم باشد، افقه باشد این جهات هست خوب ما این جهت را هم نباید فراموش بکنیم که به هر حال مرجع بودن رهبر یک مزایاى بسیار ...
حسین هاشمیان- ى ک سؤال داشتم خواستم روشن بشود.
نایب رئیس (خامنه‏اى)- چطور است که صحبت را تمام بکنند بعد آقایان اگر سؤالى‏
Majlis:2 Volume:1 Sessions:1-14 Page:178
داشتند بفرمایند، در ضمن سؤال را هم کتبى بدهید.
ابراهیم امینى- اجازه بدهید بعد در خدمتتان هستم. یک مسأله دیگرى هست که ما مزایاى اجتماع رهبرى و مرجعیت را هیچ وقت نمى‏توانیم نادیده بگیریم و فراموش بکنیم. شما همه‏تان مى‏دانید و از خود بنده هم بهتر مى‏دانید که اگر امام یک مرجع تقلید نبود این موفقیت را نداشت آن‏که مردم آن قدر ایثار مى‏کردند و حرف شنوى داشتند چون آن موفقیتى که مرجع تقلید در دل مردم و مسلمان‏ها داشت آن سبب مى‏شد که همه وظیفه خودشان مى‏دانستند که هر کس به مقدار توانش در این قسمت کمک بکند چه در مبارزات و پیروزى انقلاب و چه در رهبرى‏هاى بعد حضرت امام این مطلب خیلى روشن است واقعاً آن‏چه که سبب عشق همه ما بوده و هست و شده این است که مرجع تقلیدمان بوده و مرجع تقلیدمان هست و اگر یک دستورى مى‏دهد عمل مى‏کنیم آرام است دلمان که مطابق دستور خدا عمل کرده‏ایم، به جهت این‏که مرجع تقلیدمان است اعلم و افقهش دانسته‏ایم از این جهت هر دستورى بفرماید ما اطاعت مى‏کنیم این برایمان آرامش مى‏آورد آن کسى که مى‏آید حتى خودش را به کشتن مى‏دهد این آرامش پیدا مى‏کند براى این‏که رهبراین‏جور گفته. به هر حال این مسأله خیلى قابل توجه است این مزیت را نمى‏شود نادیده گرفت شما یادتان است آن وقتى که حضرت امام هم اوائل مبارزات بود آقایانى که درصدد بودند که یک مقدار کارى بکنند که رژیم سابق نتواند مثلًا ضربه‏اى به حضرت امام بزند آمدند و آن تصدیق مرجعیتى که 10- 11 نفر از آقایان تصدیق کردند در آن شرایط با همه آن مشکلات آن را نوشتند براى این‏که خیلى مهم بود، شاید یک مقدار زیادى که رژیم نتوانست ضربه‏اى به حضرت امام بزند همین بود که یک موقعیت دینى و مقدس اجتماعى داشت از این جهت والا خوب شما هم مى‏دانید که در نهضت‏ها خیلى‏ها نهضت کردند موفق هم نشدند حتى بعضى روحانیون هم بودند نهضت کردند اما موفق نشدند به جهت این‏که آن قداست و آن اهمیت موضوع رهبرى و مرجعیت در آنها نبوده به هر حال گمان نمى‏کنم هیچ کسى منکر این باشد بلکه حتى خود امام هم یقیناً من معتقدم که این مطلب را باور دارند.
حالا این یک مسأله‏اى است راجع به رهبرى و مرجعیت، اما وضع موجود واقعش این است که همه شماها مى‏دانید من خودم مدت خیلى قبل به همین ناراحتى‏ها بودم که چه مى‏شود؟ وضع موجود این‏جورى است ما مرجعیت‏مان به یک طرف مى‏رود یعنى حوزه‏هاى علمیه مرجع تقلید که تربیت مى‏کنند آنها شرط دیگرى جز عدالت و اعلمیت در آن نمى‏دانند و دارند آن کار خودشان را مى‏کنند، از این طرف رهبرى آمده در نظام ما این رهبرى که در نظام آمده یک شرایطى دارد، کسى هم نیست که به فکر باشد بگوید حالا که این رهبرى در این نظام آمده ما باید به فکر تأمین این رهبرى باشیم، از جلوترها به فکر باشیم بگوییم که این را تأمینش بکنیم، نیست. حوزه‏هاى علمیه دارد براى خودش کار مى‏کند، نظام هم به یک رهبر احتیاج دارد آن‏که او تحویل مى‏دهد همین است. مى‏بینیم در بین این آقایان افرادى هستند ملا، خوب، باتقوا، اما ولایت فقیه را در سر حد همین قیمومت بر صغار و امثال اینها مى‏دانند ملا هم هستند باتقوا هم هستند، مرجع هم ممکن است باشند اما این را مى‏دانند، خوب ما مى‏توانیم این را براى رهبرى بیاوریم؟ آدمى که این‏جور اصلًا عقیده ندارد به این، یا
Majlis:2 Volume:1 Sessions:1-14 Page:179
کسى ممکن است باشد که اصلًا به رهبرى عقیده نداشته باشد، مى‏شود؟ نه، بعضى‏ها هم داریم که اینها شاید آن‏جور نباشند اما داراى آن شرایط نیستند که در قانون اساسى است آن شرایطى که در قانون اساسى هست عبارت است از این‏که بینش سیاسى، اجتماعى، مدیریت داشته باشد، اگر آن را نداشته باشد اصلًا نمى‏تواند رهبر باشد، رهبر که مسأله گو فقط نیست رهبر یک کسى است که باید یک جمعیتى را اداره کند و به فرمایش امام دفاع کند از یک نظامى در این وضع موجود بین این شیطان‏هاى بزرگ و کوچک در جهان. خوب به صرف این یک آدم ملاى باتقوایى را بیاییم بگوییم تو مرجع تقلیدى بفرما این‏که نمى‏شود. اصلًا دیگر از نظام باید چشم‏پوشى بکنیم آن‏که نمى‏شود، اما از این طرف هم همین‏هایى که الان شما توجه دارید مرجعیت رفته در یک جاهاى دیگر و آن شرایط را ندارند ما هم که حضرت امام فرمودند که این نظام‏مان را نمى‏توانیم بى‏سرپرست بگذاریم، واقعاً هم نمى‏شود بى‏سرپرست بگذاریم بگوییم در این زمان چون نداریم یک کسى را که داراى آن شرایط است این زمان باشد فقط همان مرجع تقلید و عادل. خوب اگر این‏جور باشد اصلًا یاید فاتحه نظام را خواند، نمى‏شود که این‏جور احتیاج دارد این نظام به یک چنین فردى اگر بیاییم در این طریق ممکن است اینها بعضى‏هایشان مرجع تقلید نباشند یعنى اصلًا در سطح اعلمیت در حد آنها نباشند در اینجا ما باید چکار بکنیم؟ یقیناً آن طرف اول را که ما نمى‏توانیم انتخاب بکنیم باید یک فکرى کرد براى این راه دوم. در اینجا عناوین یعنى چیزهاى مختلفى را مى‏شود به عنوان احتمال گفت اصلًا مرجعیت به طور کلى در قانون اساسى شرط نیست لازمه این حرف این است که ما همه آن مزایاى مرجعیت را از دست بدهیم یک راه دیگر این است که بگوییم نه مرجعیت یک اولویت است، همین‏طور که شرایط دیگر بود مرجعیت هم یک اولویت است یعنى اعلمیت، یک اولویت است اما حالا نگوییم که اگر این اولویت نبود دیگر رهبر نداریم، نه در یک شرایطى اگر نیست اشکال ندارد بگوییم شرایط اضطرارى است و ما مرجعیت را و اعلمیت را در این شرایط صرف نظر مى‏کنیم تا این‏که در آینده اصلاح بشود و پیدا بشود یک فردى که داراى دو قسمت باشد یا این‏که یک احتمال دیگرى هم هست که همان اول عرض کردم که ما بگوییم اصلًا این اعلمیتى که در مرجع تقلید شرط است اعلمیت با سایر شرایط است یعنى اگر یک کسى همه شرایط رهبرى را داشت یا چند نفر داشتند اعلم در بین آنهاست که هم رهبر است و هم مرجع تقلید است، خیلى هم بعید نیست که انسان بگوید که اسلام هم همین را مى‏خواهد بگوید و البته باید وضع تقلید یک مقدارى تفاوت بکند در خاتمه مى‏خواهم عرض کنم که اولًا به هر حال فرمایش امام را مى‏شود صد درصد عمل کرد در عین حال یک کارى کرد که این مزایا هم از بین نرود به همین طریقى که عرض کردم.
مسأله دیگر یک مسأله‏اى بود که من در خبرگان هم یکى دو مرتبه عرض کردم، در اینجا هم لازم مى‏دانم عرض کنم و آن این است که اصولًا این رهبرى که در نظام ما آمده آیا درست است که ما درصدد نباشیم که این را تأمین کنیم؟ همین‏طور بگذاریم حوزه‏ها هر کارى خواستند بکنند، یا این‏که اصولًا خبرگان یا مسؤولین یک وظیفه‏اى هم دارند براى پرورش رهبرى که واجد شرایط است؟ و به طور اشاره عرض کنم که اگر ما فرض کنید از اول انقلاب به فکر بودیم که یک مسأله ضرورى در نظام‏مان داریم و آن رهبر است و لازم مى‏دانستم آن‏
Majlis:2 Volume:1 Sessions:1-14 Page:180
مرجع هم باشد یا ضرورى مى‏دانستیم یا این‏که اقلًا اولى مى‏دانستیم، در ظرف این ده سال اگر ما از فضلایى که آماده بودند براى این کار اگر روى اینها سرمایه‏گذارى کرده بودیم، زندگى‏شان تأمین شده بود و وضعیت درس و بحث‏شان را منظم کرده بودیم و از همه کارها محروم‏شان کرده بودیم یقیناً الان ده بیست نفر داشتیم، ده پانزده نفر داشتیم واقعاً افرادى بودند که در مظان این بودند چون ده سال کم نیست ده سال اگر کسى درس خارج مى‏گفته یا درس خارج مى‏خوانده و خیلى داراى فضل و شرایط دیگر هم بوده یعنى شرایط رهبرى (مدیریت) و در ضمن این مدت هم با آن کار مى‏کردند من عقیده‏ام است که ما به این مشکلى که الان در این شرایط گرفتار هستیم گرفتار نمى‏شدیم امیدوارم که هم خبرگان که مسؤول این کار هستند و هم مسؤولین دیگر و هم حوزه‏هاى علمیه به فکر باشند که در آینده ما به این مشکل گرفتار نشویم، والسلام علیکم و رحمة الله.
رئیس- ایدکم الله ان شاء الله. سخنران بعدى را دعوت کنید.
منشى (حسن حبیبى)- آقاى محمد یزدى بفرمایید.
محمد یزدى- بسم الله الرحمن الرحیم، ممکن است من بحثم خیلى منظم نباشد ولى چند تا مطلب را عرض مى‏کنم و از کنار هم گذاشتن این چندتا مطلب یک نتیجه‏اى به ذهن خودم دارم که به عرض مى‏رسانم.
اول مسأله مبنایى رسالت و امامت است که براى همه ما روشن است که در مقام رسالت هیچ مسؤولیتى جز ابلاغ احکام الله تعالى نیست، حتى شخص پیامبر اسلام و در امامت غیر از ابلاغ احکام الله تعالى مسأله رهبرى به معناى اجراء و پیاده کردن احکام الله تعالى بین العباد هست و لذا شخص رسول الله صلى الله علیه و آله و سلم هم رسول هستند وهم امام و البته این بحث جایش اینجا نیست که بخواهد به تفصیل رویش صحبت بشود که رسالت بى‏امامت نمى‏تواند نتیجه داشته باشد چنان‏چه امامت بدون رسالت هم ناقص است یعنى امامت بى‏رسالت رهبرى‏هاى متعارف دنیاى روز است و رسالت بى‏امامت همین بود که اواخر ما را مبتلا کرده بودند که احکامى ابلاغ بشود و هیچ نوع ضمانت اجرایى نباشد لذا رسالت و امامت با هم است رسالت ختم یافته است، امامت الى الابد دوام دارد یعنى اجراء احکام الله تعالى. در زمان حضور و ائمه معصومین صلوات الله علیهم اجمعین چون مسؤول امامت مشخص بوده و فرد بوده، هیچ مشکلى و بحثى نبود در زمان غیبت صغرى هم امام باز به وسیله نواب خاصشان مسائل را اداره مى‏کردند، امت را اداره مى‏کردند اما در زمان غیبت کبرى شخص معینى عهده‏دار امامت نبود، بلکه یک عنوان عهده‏دار امامت شد این عنوان را از مجموعه روایات و ادله مربوطه معمولًا آقایان این‏طور تعبیر مى‏کنند که فقیه جامع شرایط، یعنى آن کسى که فقیه جامع الشرایط است همان امام است و یا صحیح‏تر نایب امام است.
فرض این است در اعتقاد ما که این‏جور هست که آن فقیه جامع الشرایطى که نایب امام است در زمان غیبت له مال الامام یعنى تمام مسؤولیت‏هایى که به عهده امام است به عهده او هم هست که این در جاى خودش ثابت شده حالا ممکن است واقعاً ما داشته باشیم علمایى را هم که این عقیده را نداشته باشند و در زمان غیبت اصولًا حکومت را تعطیل بدانند آن یک بحث دیگرى است که اینجا ما نمى‏خواهیم بحث بکنیم فرض ما این است که این مبنا را قبول کرده‏ایم و
Majlis:2 Volume:1 Sessions:1-14 Page:181
قبول داریم که در هیچ زمانى امامت تعطیل بردار نیست اصولًا عنوان مسؤول شده، یعنى الفقیه الجامع لشرائط. این الفقیه الجامع لشرائط در تعابیر سندى و مدارک ما مسأله مرجع و مرجعیت نیست مرجعیت اصطلاحى است که اواخر به وجود آمده و من به ذهنم مى‏آید که یک فرقى هست بین صلاحیت افتاء و صلاحیت رهبرى و امامت با مسأله مرجعیت آن‏چه که ادله ما مى‏گوید، مى‏گوید در زمان غیبت فقیه جامع شرایط مى‏تواند امامت را به عهده بگیرد یا باید امامت را به عهده بگیرد براساس این مبنا همیشه به ما اعتراض مى‏کردند که با این مبنا شما نمى‏توانید حکومت بکنید به خاطر این‏که فقیه جامع شرایط عنوان هست و این عنوان همیشه مصادیق متعدد اگر بخواهند این مسؤولیت را به عهده بگیرند به هر حال در مسائل اختلاف نظر خواهند داشت و با اختلاف نظر که نمى‏شود اداره کرد پس به هر حال باید یک راهى باشد براى تعین در شخص یعنى عنوان کلى روى یک شخصى متعین بشود در اینجا که روى چه شخصى باید متعین بشود؟ من تصور مى‏کنم روش عملى قرون اخیر که در جریان مرجعیت پیش آمده سبب شده که ما تصور بکنیم در رهبرى هم دخالت دارد در تقلید کردن و گرفتن فتوا از مرجع تقلید، مسأله رهبرى اصلًا مطرح نیست در همین زمان حاضر با رهبریت حضرت امام ما فراوان داریم اشخاصى را که از دیگران تقلید مى‏کنند و هم مقلد هر دو قبول دارند که رهبرى به عهده حضرت امام است یعنى قبول دارند که فقیهى که شایسته رهبرى است، همان مرجعى که الان هم مرجع است خودش مى‏گوید من شایسته رهبرى نیستم و رهبرى به عهده حضرت امام است مقلد هم مى‏گوید من در گرفتن فتاوى و گرفتن احکام دینى و عبادى و فتوى و بیان حکم الله از فلان فقیه تقلید مى‏کنم ولى در مسائل حکومتى یعنى در اداره است من مرجع تقلیدم را کافى نمى‏دانم براى رهبرى و مثلًا حضرت امام را رهبر مى‏دانم یعنى افتاء در طرف مرجع یا تقلید در طرف مردم از یک مرجع تقلید یک مسأله است، ولایت و امامت و حکومت و رهبرى یک مسأله دیگر است و هیچ گاه هم تلازم با هم ندارد مطابق این مبانى که به آن اشاره مى‏شود و اگر الفقیه الجامع لشرائط گفته شده است که «اما الحوادث فارجعوا الیه» که حوادث واقعه را ما مطمئناً مسائل فرعى نمى‏دانیم حوادث را همین مسائل حکومتى مى‏دانیم یا «فللعوام ان یقلدوه» را در تبعیت از حوادث واقعه اگر بدانیم همین مسائل حکومتى است و اگر در احکام شرعیه بدانیم بسیار خوب یعنى از یک فقیه جامع شرایط باید تقلید کرد مسأله اعلمیت یک بحث عقلى است، استدلال و اعلمیت عقلى است و حتى روایاتى هم که اشاره شده است و در این باب آمده اگر هم باشد ارشاد به دلیل عقل است و باید آن دلیل چه مقدار تمام است؟ یعنى بحث وجوب تقلید اعلم همیشه در بین مراجع مورد اختلاف بوده و هیچ گاه اتفاقى نبوده که تقلید اعلم و اجب است و بسیارى معتقد بوده‏اند که خیر، فقیه قابل تقلید است ولو غیر اعلم باشد براساس ادله عقلیه گفته‏اند که با بود اعلم، انسان سراغ عالم برود این مطلب صحیحى نیست به هر صورت امامت یعنى عهده‏دار بودن اداره امت یک مسأله است، فتوا دادن و بیان حکم الله کردن یک مسأله دیگر است در بیان حکم الله و فتوا بیشتر از این شرط نیست که عادل باشد، مجتهد باشد مثلًا شرایط دیگرى مثل اثنى عشرى بودن و طیب مولد و رجولت و امثال این نوع چیزها. اما در رهبرى از ادله تقلید و افتاء و استفتاء نمى‏شود رهبرى را استفاده کرد از ادله‏اى که رهبرى را مى‏گوید باید از آنها استفاده کرد و ما تصورمان این است که این ادله را منصوب‏
Majlis:2 Volume:1 Sessions:1-14 Page:182
کرده. مگر ادله عقلى را هم که در باب تقلید هست بتوانید در باب رهبرى هم بیاورید که با بودن اعلم غیر عالم نمى‏تواند عهده‏دار امامت باشد در حالى که همین دلیل عقلى را هم اگر بیاوریم نتیجه این مى‏شود که اعلم در جمیع جهات دخیله در رهبرى یعنى در مدیریت هم قوى‏تر باشد، در آشنایى به مسائل زمان هم قوى‏تر باشد، در صراحت و قدرت تصمیم‏گیرى، سرعت انتقال، چیزهایى که انسان براى یک رهبر آنها را لازم مى‏داند قوى‏تر باشد طبیعى است که اگر دوتا قضیه داشته باشیم هر دو جامع شرایط، هر دو حق افتاء دارند، هر دو قابلیت تقلید دارند اگر یکى قدرت مدیریت یا تصمیم‏گیرى یا شرایطى که براى رهبرى لازم هست را بیشتر داشته باشد همان دلیل عقلى که مى‏گوید در تقلید باید از اعلم تقلید کرد همان دلیل هم مى‏گوید در اقواى شرایط رهبرى باید از او رهبرى را گرفت یا رهبرى او را پذیرفت بنابراین من بیشتر این نکته را مى‏خواهم عرض کنم که مسأله مرجعیت را که یک امرى است که در قرون اخیر اصطلاح شده است و غالباً هم بعد از وفات یک مرجع زمان زیادى طول کشیده است تا مرجع بعدى یک مقدار تمرکز پیدا کرده. همیشه بعد از وفات یک مرجع ما چندین مرجع داشته‏ایم یعنى چندین مرجع تقلید داشته‏ایم، یا چندین مجتهدى که فتوا مى‏دادند داشته‏ایم و گاهى در همین که فتوا دادن و یا تقلید کردن در یک فرد متمرکز بشود ده سال 15 سال طول مى‏کشیده، آهسته آهسته یک تعدادى فوت مى‏شدند، یک تعدادى کنار مى‏رفتند یا عللى پیش مى‏آمد کم کم یک فرد مى‏شد مرجع تقلید اما در رهبرى این مسأله نیست، در رهبرى از اول انسان تصور مى‏کند که عنوان، مسؤولیت رهبرى را دارد این برحسب مبنا که ما حالا تصورمان این است به اصول یا به مبانى فعلى و مسأله فعلى‏مان که بر مى‏گردیم (مى‏خواهم خیلى هم وقت شریف آقایان را نگیرم) من از اول اصلًا برداشتم از اصل پنجم و اصل 107 و 109 این بود که صلاحیت مرجعیت صلاحیت ثبوتى است، یا صلاحیت به معناى قابلیت و امکان است نه به معناى فعلیت. اخیراً هم یکى دو سه بار مراجعه کردم و ظاهراً از بعضى اساتید و سروران عزیز که در شورا هستند سؤال کردم که این تفسیر از کجاى این اصل در آمده؟ گفتند به هر حال ما این‏طور استظهار مى‏کنیم در اصل پنج که اصلًا این مسأله مطرح نیست فقط فقیه عادل، مدیر و مدبر مطرح است در اصل 107 هم صورت دومش، صورت اولش که خوب اکثریت مردم یک فقیه را به رهبرى انتخاب کرده‏اند و او رهبر است به جاى خود، در صورتى که چنین چیزى نباشد «خبرگان در بین کسانى که صلاحیت مرجعیت را دارند» این صلاحیت یعنى چه؟ یعنى وقتى گفته مى‏شود فلانى صلاحیت وزیر شدن را دارد، صلاحیت وکیل شدن را دارد یعنى شرایط این‏که این پست را به عهده بگیرد را دارد معنایش این نیست که فعلیت داشته باشد صلاحیت مرجعیت را دارد خبرگان در بین کسانى که صلاحیت مرجعیت را دارند یعنى فقیهى است که عادل هست، حالا بفرمایید فقهش یا تفقهش هم تفقه اطلاق است مثلًا اجتهاد تجزى را قبول نفرمایید یعنى صدق بکند مجتهد على الاطلاق که آن بحثى است بفرمایید اطلاق منصرف به این صورت است که آن فقیه، فقیه مطلق باشد فقیه مطلق که عادل هست و سایر شرایط را هم دارد، شرایط افتاء را دارد چنان‏چه در اصل 109 اتفاقاً تصریح کرده به صلاحیت افتاء و مرجعیت که من مى‏خواهم همین را قرینه بگیرم براى این‏که مقصود فعلیت نیست صلاحیت افتاء و مرجعیت. هر فقیهى که شرایط فتوى دادن را داشته باشد صلاحیت‏
Majlis:2 Volume:1 Sessions:1-14 Page:183
افتاء و مرجعیت را دارد. در اصل 107 که مى‏گوید خبرگان در بین کسانى که صلاحیت مرجعیت را دارند ما این صلاحیت را از اول صلاحیت ثبوتى مى‏فهمیدیم یعنى من این‏طور تصور مى‏کردم صلاحیت ثبوتى این شرایط را داشته باشد، قابل این باشد که رهبر بشود یعنى طبعاً شرایط رهبرى مثل مدیریت و مدیریت را هم داشته باشد حالا آن شرایط را ما به ادله شرعى ثابت بکنیم یا با ادله عقلى بحث آخرى است ممکن است روى شرایط مدیریت و مدبریت و آگاه بودن به زمان هم، هم ادله شرعى و هم ادله عقلى داشته باشیم که فقیه زائد بر قدرت استنباط مى‏بایست قدرت مدیریت هم داشته باشد، آشنایى به زمان هم داشته باشد که مسأله عارفاً به زمانه را در روایات هم داریم حالا مسائل مدیریت و مدبریت را با ادله دیگر هم استفاده بکنیم به جاى خود. به هر حال این‏طور استفاده مى‏کردیم از اصل که این صلاحیت، صلاحیت ثبوتى است فقط آن جمله بعدش که خبرگان در بین کسانى که صلاحیت مرجعیت رهبرى را دارند اگر یک مرجع را داراى خاصیت اضافى دیدند او را معرفى مى‏کنند این مرجع ظاهراً از همان مراجعى است که مورد معرفى هستند نه یک مرجع بالفعل. پس طبعاً این کلمه مرجع بعدى به این معنا نیست که یعنى یک مرجع بالفعل ولى به هر صورت حالا چنین تفسیرى شده است و حالا این تفسیر را تمام بدانیم یا ندانیم که من به ذهن خودم این تفسیر را تمام نمى‏دانم یعنى مى‏گویم مفاد اصل این نیست و شاید خبرگان قانون اساسى همچنین منظورى نداشته‏اند که خبرگان در بین مراجع بالفعل یعنى حتماً زمانى باشد که ده‏تا مرجع بالفعل به معناى ده‏تا کسانى که هر کدام‏شان یک عده‏اى مقلد دارند، هر کدام رساله مطبوعى دارند و وجوهات مى‏گیرند و در اصطلاح حوزه‏اى ما شهریه دارند این عناوین را داشته باشند تا بشود گفت مرجع بالفعل. من تصور نمى‏کنم خبرگان اول هم چنین مقصودشان بوده، در بین کسانى که صلاحیت مرجعیت دارند صلاحیت ثبوتى مى‏شود آنجایى هم که بعدش دارد که اگر یک مرجع را واجد این خصوصیت دیدند یعنى یک مرجع در بین همان‏ها. پس طبعاً این مرجع هم مرجع بالفعل نیست، این مرجع هم باز مى‏شود مرجع ثبوتى. بنابراین اصول قبلى هیچ کجا نگفته است که ما در بین مراجع یعنى کسانى که مرجعیت فعلى دارند اگر یکى را دیدیم، بلکه در کسانى که صلاحیت مرجعیت را دارند.
رئیس- آقاى یزدى اینجا دارد که از طرف اکثریت قاطع مردم به مرجعیت و رهبرى شناخته شده باشد.
محمد یزدى- این صورت اول است و مورد بحث نیست صورت دوم را عرض مى‏کنم که در این اصل مى‏گوید اگر اکثریت مردم صلاحیت مرجعیت و رهبرى را انتخاب کردند او رهبر خواهد بود این اصلًا از طریق خبرگان نمى‏آید.
صورت دوم این است که در غیر این صورت یعنى مردم یکى از مراجع را به رهبریت انتخاب نکردند و اکثریت قابل اعتنایى هیچ یک از مراجع را به رهبرى نمى‏شناسند در اینجا پاى خبرگان مطرح شده که خبرگان بیایند در بین کسانى که صلاحیت مرجعیت دارند این کسانى که صلاحیت مرجعیت دارند یعنى چه؟ یعنى مرجعیت بالفعل دارند، یعنى حتماً چندتا مرجع هستند (مهدوى‏کنى- هرگاه یک مرجع ...) عرض مى‏کنم این هرگاه یک مرجع یعنى همان کسانى که صلاحیت دارند این مرجع همان یک نفر از بین همان‏ها است آنها اگر همه‏
Majlis:2 Volume:1 Sessions:1-14 Page:184
بالفعل هستند این هم مى‏شود بالفعل، اگر آنها ثبوتى هستند مى‏شود ثبوتى. حالا این یک تصور و برداشت است الان ما دنبال این عبارت قانون نیستیم، چون الان ما در وضعى هستیم که این عبارت را مى‏توانیم اصلًا به هم بزنیم، خیلى روى این پافشارى نمى‏کنیم که بگوییم حتماً این است حالا بفرمایید که خیر این نیست و مقصود مرجعیت بالفعل است یعنى در جایى که پنچ شش‏تا مرجع بالفعل داشته باشیم بسیار خوب فرض کنید عبارت قانون این است.
نکته آخرى که در عرایضم مى‏خواهم بگویم این است که مى‏شود این‏جور تعبیر کرد، عنایت مى‏فرمایید که شاید بیانات جناب آقاى امینى آن قسمت آخرش به همین مسأله اشاره داشت، اما این‏که درباره حضرت امام آن اعلامیه مرجعیت کارساز شد و چنین و چنان شد بله درست است ولى من خیال مى‏کنم به خاطر این بود که در قانون آن زمان یک مطلبى داشتیم که اگر کسى مرجع باشد مصونیت دارد و هیچ قدرت حاکمه‏اى نمى‏تواند متعرض او بشود و یادم هست که آن موقع بیشتر دنبال این بودند که خداى ناکرده قدرت جابره نتواند نسبت به جان ایشان سوء قصدى داشته باشد و سراغ علماى نجف هم که رفته بودند بعد از علماى ایران همین مسأله مطرح بود که اگر این کار بشود هیچ قدرتى نمى‏تواند نسبت به جانشان قصد سوئى داشته باشد اگر نه، نه. اما قسمت دوم فرمایشات‏شان را ما قبول داریم که بدون تردید (از همین جا من شروع مى‏کنم آن نکته‏اى را که مى‏خواهم عرض کنم) بدون تردید وقتى مردم یک مرجع تقلید را به رهبرى شناختند یعنى کسى را که دینشان را از او مى‏گیرند، نماز و روزه‏شان را از او مى‏گیرند طبعاً احکام حکومتى‏شان را هم که از او بگیرند با خاطر جمع و آرام و راحت همه چیزشان را در اختیار رهبرى مى‏گذارند و چنین رهبرى قطعاً موفق‏تر خواهد بود همین‏طور که ما در رهبرى حضرت امام دیدیم وقتى بفرماید باید رفت جنگ مردم مالشان را جانشان را همه چیزشان را مى‏دهند هیچ شبهه‏اى هم ندارند، هیچ نگرانى و ناراحتى هم ندارند، در پیشگاه خدا هم خودشان را راحت مى‏بینند، وقتى بفرماید خیر نباید جنگ کرد تفکر شخصیت‏شان هرچه باشد باز در پیشگاه خدا خودشان را راحت مى‏بینند اما اگر این حالت نباشد یعنى یک مرجع تقلید داشته باشیم که مسائل دینى‏مان را از او بگیریم و یک رهبر غیر مرجع تقلید داشته باشیم که او صلاحیت مرجعیت را ثبوتاً دارد ولى مرجع بالفعل نیست یعنى همین مطلبى بود که جناب آقاى امینى بیان مى‏کردند و با این تعبیر بیشتر من در افواه هم شنیده‏ام کسانى هم که روى این مسأله یک خرده حساس هستند این است که ما معتقدیم سیاست و دیانت عین هم هستند و نمى‏شود دیانت از سیاست جدا بشود و اگر روند مدیریت حکومت به طرفى پیش برود که به تدریج ولو ده سال دیگر پانزده سال دیگر بیست سال دیگر مدیران جامعه، مدیران حکومتى بشوند فقهایى که صلاحیت مرجع تقلید را دارند به عنوان این‏که مجتهدند و عادلند و امامى و اثنى عشرى و مرد و طیب. مولد و چنین و چنان ولى کسى از آنها تقلید نمى‏کند و مراجع تقلید هم دیگران هستند که عامه مردم از دیگران تقلید بکنند یک مجتهد واجد شرایط افتاء بشود رهبر، در عمل آهسته آهسته دین مى‏رود سراغ مراجع تقلید و مدیریت سیاسى مى‏آید سراغ فقهاى مدبر ومدیر و این نتیجتاً جدایى دیانت از سیاست است این تعبیرى است که در ذهن خیلى‏ها پیش آمده در کلمات هم آمده.
در نامه‏اى که حضرت امام مرقوم فرمودند یا تفسیرى که بعضى‏ها دارند پاسخى به این‏
Majlis:2 Volume:1 Sessions:1-14 Page:185
مطلب داده شده که ببینیم این پاسخ را چگونه مى‏شود درست کرد یا درست هست که وقتى خبرگان یک مجتهد جامع شرایط افتاء و قابل تقلید را به عنوان صالح براى رهبرى معرفى کردند خود به خود احکام او نافذ خواهد بود (نفوذ احکام تعبیر حضرت امام است در این نامه) بله یعنى در مسائل مدیریت، احکام او نافذ خواهد بود یعنى یک مجتهد جامع شرایط در سمت رهبرى اگر حکم کرد که باید رفت جنگ، باید جنگ را تعطیل کرد، باید فلان پول را داد نباید این کار را کرد، هر کارى که مسائل حکومتى است نه بیان احکام الله شرعى. در مسائل حکومتى حکم کرد وقتى خبرگان مردم او را معرفى کردند، او در سمت رهبرى قرار گرفت حکمى کرد این حکم نافذ است چون خبرگان منتخب مردم هستند و منتخبین مردم او را انتخاب کرده‏اند پس او منتخب مردم است به رهبرى و احکامش نافذ است این خوب یک خواب است، هم نامه حضرت امام هست، هم بعضى دیگر دیدم همین جواب را در صحبت‏هایشان دارند منتها بعضى دیگر این جواب را یک خرده روشن‏تر به این صورت مى‏گویند که او خود به خود مرجع تقلید هم خواهد بود نکت اصلى اینجا است و یا مشکل اصلى اینجا است که آیا اگر ما ده نفر مجتهد جامع شرایط افتاء و تقلید داریم و خبرگان نشستند یکى از اینها را واجد شرایط رهبرى دیدند، او را به عنوان رهبر معرفى کردند در مشروعیت رهبرى او هیچ بحثى دیگر نیست چون خبرگان منتخب مردم‏اند، او هم منتخب خبرگان است پس او منتخب مردم است، پس احکامش مشروعیت دارد از این نظر که منتخب مردم است اما آیا او مرجع تقلید هم خواهد شد؟ یعنى مى‏شود گفت که بالطبع مردم از چنین فقیهى هم تقلید خواهند کرد این براى ما فکر مى‏کنم صحیح نباشد و این‏جور نمى‏شود براى این‏که همان‏طور که عرض کردم اصولًا مرجعیت تقلید یک مسأله جدیدى است و روال جدایى هم پیدا کرده که یک مجتهد را به رهبرى قبول دارد ولى تقلید را از مجتهد دیگرى مى‏کند، یک کسى را تقلید مى‏کند و هم مقلد و هم مقلد هر دو مى‏گویند این قدرت اداره کشور را ندارد و سمت رهبرى را نمى‏تواند به عهده بگیرد پس نمى‏شود گفت قهراً آن قضیه منتخب خبرگان مرجع تقلید هم خواهد شد و نتیجتاً جدایى دیانت از سیاست پیش نمى‏آید، نه چنین چیزى نیست این را هیچ نوع التزام تعهدى رویش نمى‏شود داد بله حاکمیت طرف مشروع مى‏شود ولى مرجعیت تقلید معلوم نیست ممکن است سراغ طرف بیاید، ممکن هم هست سراغ او نیاید و این حالت پیش بیاید این نگرانى هست که در ذهن بسیارى حداقل در ذهن خود من هست و در ذهن بعضى دیگر هم دیدم، علت این‏که دوتا پیشنهاد را هم عرض مى‏کنم وقتى بحث گفته‏اند خیر هیچ نگرانى نیست چون طرف مرجع تقلید هم مى‏شود و خوب ما واقعاً فکر نمى‏کنیم که طرف مرجع تقلید هم بشود در حال من عرض دیگرى در اینجا ندارم، با معذرت.
رئیس (على مشکینى)- بسم الله الرحمن الرحیم، الحمد لله و الصلوة والسلام على رسوله وآله. اللهم اعطنا بصیرة فى دینک و فهماً فى حکمک و فقهاً فى علمک و کفلین من رحمتک و ورعاً یحجزنا عن معاصیک.
در نظرم این بود که به نحو اختصار راجع به این بیان که امام فرموده است که در اصل رهبرى آقایان شور کنند، خلاصه این اصل را مورد تحقیق قرار بدهند علت این را به نحو اختصار عرض کنم. قبلًا از برادرمان جناب آقاى یزدى تقاضا مى‏کنم که اگر من طول دادم‏
Majlis:2 Volume:1 Sessions:1-14 Page:186
من چون احتمال دارد که توجه نکنم ایشان تذکر بدهند که وقت گذشت. قبل از این‏که این جمله را من عرض کنم راجع به دو مطلب که از فرمایشات جناب آقاى امینى و آقاى یزدى استفاده کردم دو مطلب براى ما خیلى روشن است یکى این‏که مسأله رهبرى و مرجعیت از نظر ادله اقتضایش معلوم است. ادله تقاضا کرده است و تقاضا مى‏کند به این‏که در مرجعیت اعلمیت باشد مقتضاى ادله فلذا اغلب هم همین فتوا را مى‏دهند براى این‏که دلیل مرجعیت سیره عقلا است و سیره عقلا هم غالباً اعلمیت را ملاحظه مى‏کنند البته با یک قیود و شروطى عند العلم بالمخالفة و امثال اینها و دلیل رهبریت دلیلى دیگر است، آن چیز دیگر است «اما الحوادث الواقعه فارجعوا فیها الى رواة احادیث. رهبرى را او تعیین مى‏کند مجار الامور بید العلماء، رهبریت را او بیان مى‏کند، فقد جعلته حاکماً، فقد جعلته قاضیاً رهبریت را اینها تعیین مى‏کنند. از میان اینها رهبریت یعنى ولایت بر نفوس و اموال. مسأله روشن آن این معناى رهبریت است. حاکمیت بر مردم و ولایت بر نفوس و اموال. دلیلش هم روشن است که در آن اعلمیت شرط نیست. روى این معنا پس از نظر ادله مطلب روشن است قهراً در خارج انفکاک خواهد شد براى این‏که فقهاء از اعلمیت مرجع هیچ وقت دست بر نمى‏دارند بنابراین قهراً مرجع تقلید یک عده خواهد شد و رهبریت از آن کس دیگرى مى‏شود، از نظر دلیل روشن است و این را در خارج ما اگر بخواهیم الان حفظ کنیم مى‏دانیم که شدنى نیست ابتدا در همان خبرگان قانون اساسى یک عده معتقد بودند بر این، بعد رفته رفته خودمان حساب کردیم دیدیم این امر غیر معقولى است. مثلًا عرض مى‏کنم خیلى روشن، اگر خدا نکرده فردا حادثه‏اى پیش آمد خیلى خوب اگر مرجعیت را ما شرط دانستیم، مراد از مرجعیت این است که مورد تقلید باشد عده‏اى به آن تقلید کنند، آن را شرط دانستیم فردا چگونه مى‏آوریم، کدام مرجع است که بتوانیم بیاوریم او را رهبر قرار بدهیم؟ فردا به بن‏بست کار منتهى خواهد شد. به هر حال این در خارج هم روشن است که جمع بین مرجعیت تقلید به این معنا مرجعیت بالقوه همان چیزى است که در رهبر هم اخذ شده، فقیه عادل. این مرجع بالقوه است بحث در مرجعیت، مرجعیت بالفعل است و ما مرجعیت بالفعل را اصلًا نمى‏شود در رهبر ملاحظه کنیم والا به بن‏بست مى‏رسیم و نمى‏توانیم، امام امت هم همین را بیان کرده، فرموده این را از هم جدا کنید جدایى آن هم خیلى روشن است ما با چندتا کلمه در اصل 107 قانون اساسى به کلى مرجعیت را کنار مى‏گذاریم سه چهار پنج‏تا کلمه از مشتقات مرجع آنجا هست دوتا کلمه مرجعیت در آن هست، سه‏تا کلم مرجع. دوتا کلم مرجعیت را حذف مى‏کنیم یک کلم مرجع را هم باز حذف مى‏کنیم، یک کلم «مرجع» را هم در آنجا تبدیل مى‏کنیم به «ذى‏صلاح»، آن‏وقت مسأله بر مى‏گردد مربوط به رهبرى مى‏شود و اصلًا حرفى از مرجعیت نیست اگر قانون اساسى جلو آقایان باشد من این عبارت را مى‏خوانم:
 «هرگاه یکى از فقهاء واجد شرایط مذکور در اصل پنجم این قانون از طرف اکثریت قاطع مردم به رهبرى شناخته و پذیرفته شده باشد» (یک کلم «مرجعیت» را اینجا انداختیم که در سطر دوم مى‏شود «به رهبرى شناخته و پذیرفته شده باشد») همان‏گونه که در مورد مرجع عالى‏قدر تقلید و رهبر انقلاب آیت الله العظمى امام خمینى چنین شده است این رهبر ولایت امر و هم مسؤولیت‏هاى ناشى از آن را بر عهده دارد. درغیر این صورت خبرگان منتخب‏
Majlis:2 Volume:1 Sessions:1-14 Page:187
مردم دربار هم کسانى که صلاحیت رهبرى دارند (یک کلم «مرجعیت» هم اینجا افتاده) بررسى و مشورت مى‏کنند هر گاه یک «ذى‏صلاح» را ( «مرجع» تبدیل به «ذى‏صلاح» شد) داراى برجستگى خاص براى رهبرى بیابند او را به عنوان رهبر به مردم معرفى مى‏نمایند وگرنه سه یا پنج واجد شرایط رهبرى را ... اگر اینها را اینجا حذف کنیم بحث هم لازم نیست که مرجعیت بالفعل و بالقوه، چرا خودمان را در زحمت بیاندازیم؟ ما مى‏دانیم که ایشان نظرشان این است مرجعیت بالفعل در رهبر شرط نباشد و با این بیان مرجعیت بالفعل به کلى مسکوت عنه در این قانون مى‏شود حالا مرجعیت را یک رهبر داشته باشد یا نداشته باشد بحث ما مى‏افتد در بحث رهبریت، غیر از این در آن اصل پنجم هم کلمه «مرجعیت» در کار نیست اصل پنجم هم دربار رهبر صحبت کرده بنابراین با این نظر شریف امام که مرجعیت بالفعل را مى‏خواسته‏اند بفرمایند شرطیت ندارد تأمین مى‏شود این عرضم مربوط به این موضوع بود و از این گذشتم.
مطلبى که مى‏خواستم عرض کنم این است که در هر کتابى، هر مقاله‏اى دربار هر موضوعى یا هر شخصیتى نوشته شده باشد بهترین کتاب و مقاله آن کتاب و مقاله‏اى است که آن موضوع بحث را درست مجسم کند و درست کامل نشان بدهد، این بهترین کتاب دربار هر شخصیتى است کتاب و مقاله گویا تابلویى است که مى‏خواهد آن موضوع خاص را حالا یا شخصیتى است یا حادثه‏اى است مى‏خواهد آن را روشن کند چنان‏چه البته شما مى‏دانید به تورات مراجعه کنید، تورات یک کتاب مذهبى است مى‏خواهد خدا را نشان بدهد اگر مى‏بینید که تورات یک تابلویى است که خدا را نشان بدهد چه خدایى را براى آدم نشان مى‏دهد؟ یک خدایى به شکل آدم که دست و پا و گوش و چشم و صدا، گاهى هم با بندگانش کشتى مى‏گیرد، گاهى هم زمین مى‏خورد یک چنین خدایى را مجسم مى‏کند اگر انجیل را مطالعه کنید مى‏بینید که یک گروهى را (گروه سه نفرى) به عنوان خدا مجسم مى‏کند خوب نشان نمى‏دهد، خیلى تار است و غلط نشان مى‏دهد قرآن مجید را ببینید، سرتا پا بخوانید دربار این‏که خدا را چه جور در نظر انسان معرفى مى‏کند؟ موجودى که عقل ما درست آن را درک نمى‏کند، حقیقتش هم همین است! او را با یک صفات بسیار عالى: رحمان و رحیم و غافر و مؤمن و متکبر و عزیزو جبار و این صفات. بهترین کتاب آن کتاب است که موضوع در آن کتاب خوب دیده بشود، آیین خوبى باشد ما در قانون اساسى رهبر را ملاحظه مى‏کنیم قانون اساسى ما رهبر را چه جور در نظرمان مجسم مى‏کند؟ رهبر را خوب مجسم مى‏کند، انصاف مطلب این است، اما بین آن رهبرى که کتاب الله و سنت براى ما مجسم مى‏کند آن رهبر را این مجسم نمى‏کند یک خرده ضعیف‏تر، کم رنگ‏تر و خفیف‏تر براى ما مجسم مى‏کند و به عبارت اخرى بین آن رهبرى که کتاب و سنت بر جامعه تعیین و مجسم مى‏کند و بین آن رهبرى که قانون اساسى ما مجسم مى‏کند عامین من وجه است بعضى ازچیزها رهبر دارد که قانون اساسى نگفته. بعضى از مطالب و شرایط و وظایف هست که قانون اساسى تعیین کرده و لکن رهبر آن را ندارد عمده‏اش این است در اینجا امام امت یک اعمال نظر لطیفى فرموده‏اند اما آنجا که یک چیزهایى هست که قانون مى‏گوید، اسلام مى‏گوید، کتاب و سنت مى‏گوید و این قانون آن را نگفته، مثل این‏که در رهبر هست که نصب ائمه جمعه از شؤون رهبرى است‏
Majlis:2 Volume:1 Sessions:1-14 Page:188
 (اینها را به عنوان مثال عرض مى‏کنم) نصب ائمة الحاج، امام الحاج در سابق مطلبى مهم بوده که همین امر حج و اوقاف است که امام هم قاعدتاً در قانون اساسى عمل مى‏کند نصب النائب، در کتب اهل تسنن یکى از وظایف ولو اختیارى رهبر این است که رهبر دیگر را خودش تعیین کند، این در قانون اساسى گفته نشده تصرف در اموال و اوقاف و امثال آنها، یکى از جهاتش هم اینها است که ذکر کردیم.
اما آن‏چه که در قانون اساسى ما گفته شده و شرط براى رهبر ذکر شده و در اسلام و آن‏چه که کتاب و سنت مى‏گوید آن شرط نیست همین است که اشتباهى ما کرده‏ایم و امام امت این اشتباه را مى‏خواهند بگویند که رفع کنید و آن این است که در قانون اساسى مرجعیت را از شرایط رهبر قرار داریم مرجعیت عرض کردم رجوع الجاهل الیه است، تقلید الناس عنه است تقلید الناس عن شخص عالم مستنبط عادل، این شرط رهبرى او نیست، او رهبر است.
امام صادق سلام الله علیه رهبر است چه دنیا از او تقلید کند، یا دنیا از او اعراض کنند. در قانون اساسى ما مرجعیت براى رهبرى شرط شده است و مرجعیت براى رهبرى شرط نیست ما باید کارى بکنیم این مرجعیت از رهبرى جدا بشود البته این نکته را هم عرض کنم که رهبرى در اسلام از ابتدا بر دو نوع است: رهبرى معصوم و رهبرى نائب المعصوم. از ابتدا، از حضرت نوح تا این زمان هم هر دو تحقق داشته است هم رهبرى خود انبیاء و ائمه علیهم السلام اینها رهبرى معصوم بوده. نایب خاص اینها مثل مالک اشتر، نایب عام اینها مثل امام است اینها نایب نائب المعصوم است و بین معصوم و نائب المعصوم هم شرایطى هست که گاهى مختل مى‏شود. این نکته را مى‏خواستم حضور آقایان عرض کنم که اگر مطلب غیر از این است من دلم مى‏خواهد تذکر بدهند در جایى که معصوم رهبر باشد آن شرایطى دارد، از جمل شرایطش علم او است معصوم علمى دارد که هیچ کس ندارد: «عالم بما کان ما یکون» حالا هر مقدار علمش را تحدید مى‏کنید، رهبر آن را ندارد، یعنى غیر معصوم ندارد؛ عصمت، او دارد غیر معصوم ندارد. بر طبق آن‏چه که در کتب اهل سنت و کتاب تشیع ثابت شده قرشیت در اسلام شرط عصمت هست، شرط معصوم هست، شرط رهبرى معصوم هست براى دیگرى نیست نصب خاص از طرف الله تبارک و تعالى این از شرایط رهبر معصوم هست. زیاد است من این چهارتا شرط را به عنوان مثال عرض کردم که رهبر معصوم پنج‏تا کار دارد: رهبر معصوم علم کامل دارد، عصمت دارد، قرشیت دارد، نصب خاص دارد و ادارة الجامعه، این کار پنجم مال صفات رهبر معصوم است نایب رهبر این آخرى را دارد فقط ادارة الجامعه دارد منتها به همین معنا هم سعه و ضیق دارد ما معتقدیم این وصف پنجم براى رهبر که ادار هم جامعه در زیر نظر او باید باشد، یعنى «التسلط على النفوس و الاموال، السلطة على الناس و التصرف فى انفسهم و اموالهم» که شعبه‏اى از «النبى اولى بالمؤمنین من انفسهم» باشد، این یک مسأله‏اى است که رهبر غیر معصوم و رهبر نائب المعصوم فقط در این صفت جاى او است و آن‏چه که این موضوع براى او است براى غیر او هست و این در تمام شؤونش هم هست، یعنى آن‏چه که جامعه براى یک رهبر، براى یک ولى امر لازم دارد تمام این اوصاف باید در جانشین او هم باشد و مقتضاى ادله هم همین است و ما ادعا مى‏کنیم از ادله هم همین معنا در مى‏آید منتها این را به دو تقریب هم مى‏شود بگوییم.
Majlis:2 Volume:1 Sessions:1-14 Page:189
یکى این‏که مقتضاى ظواهر ادله همین است. ظواهر ادله تقاضا مى‏کند بر این‏که تشکیل الحکومة، ادارة الامة از معصوم رسیده به نائب المعصوم. چه نائب الغیبه باشد، و چه نائب الحضور باشد نایب خاص مثل مالک اشتر رضوان الله علیه، ادله ظهور دارد در این‏که این معنا بر او واگذار شده. و اگر شما بگویید ما در ادله خدشه مى‏کنیم، خدا رحمت کند شیخ انصارى را که ده دلیل ذکر کرده و همه را خدشه کرده و همچنین به تبع او دیگران از محشى. یک مطلب روشنى را عرض مى‏کنیم، مى‏گوییم ادارة الجامعه، الحکومة على الجامعه، امر من الامور الحسبیة مثل قضاوت امر من الامور الحسبیه. تصرف در اموال ایتام امر من الامور الحسبیه، تجهیز الاموات کذلک و امثال اینها. چگونه این امر از امور حسبیه اول باید فقیه متصدى آن بشود، اگر نشد عدول مؤمنین، نشد فساق المؤمنین. ولایت بر جامعه، حکومت على الجامعه نظیر همین تجهیز المیت است در مرحل اول فقیه، و در مرحل دوم عدول المؤمنین اگر خداى نکرده نه فقیه باشد نه عدول المؤمنین فساق المؤمنین. آن بهتر از هرج و مرج است اسد حتوم اینجا اگر چنان‏چه آن هم نباشد باید فساق المؤمنین! بنابراین به این دلیل هم ما مى‏توانیم بگوییم که حکومت از آن فقیه واجد شرایط است.
بنابراین مسأله همین است که ما در رهبریت این اوصاف را داریم و قانون اساسى هم همین را بیان مى‏کند، بیشتر از این هم نمى‏گوید. بنابراین ما در اینجا فرمایش امام را به یک کلمه امتثال کردیم و آن این‏که مرجعیت بالفعل را از رهبرى طرح کردیم و فردا هم راحت مى‏شویم که این قید نیست و این شرط نیست و اگر کسى ادعا کند این شرط باشد، عرض مى‏کنم این دلیل لازم دارد ما ادله را حساب کنیم! در رهبر کدام دلیل است که مى‏گوید به این‏که رهبر باید مقلد هم داشته باشد؟ مقلد شرط نیست پس ما این را طرح مى‏کنیم حالا در زمینه این قهراً ما به فروعى بر خواهیم خورد که بعداً باید این را صحبت کنیم. اگر یک مرجعى باشد که اکثریت قاطع مردم از او تقلید کرده باشند و یک رهبرى هم ولو فقیه باشد و مجتهد باشد و تمام امور را در دست بگیرد، آن وقت فتاواى آنها، عملکرد آنها با هم تخالف پیدا کند، او یک فتوایى بدهد، مردم با دولتشان مخالفت پیدا کنند اینها را باید بنشینیم حساب کنیم یکى از شرایط باید این باشد که اگر رهبر ولایت امت را بر عهده گرفت و یک مرجع تقلید تامى مرجع تقلید شد باید بین اینها هماهنگى باشد. یک وظیفه‏اى براى خبرگان پیدا مى‏شود که بین اینها یک هماهنگى ایجاد کند کارى نشود که اختلال نظام کشور پیش بیاید اینها را باید بنشینیم صحبت کنیم و شقوق این معنا زیاد است پس نقداً ما مرجعیت را طرح مى‏کنیم به این بیان که عرض کردیم. غفر الله لنا و لکم.
منشى- آقاى موسوى بفرمایید.
سید عبدالکریم موسوى اردبیلى- بسم الله الرحمن الرحیم، الحمد لله الصلوة والسلام على رسول الله و آله الطیبین الطاهرین. با کمال معذرت از سروران عزیز که چند دقیقه‏اى وقتشان را مى‏گیرم من از فرمایشات هر سه بزرگوار استفاده کردم، براى من مفید بود منتها چندتا مطلب کوچک به نظر من رسید که تعرض نشد یا حداقل من به آنها توجه نکردم فکر کردم مثلًا چند دقیقه‏اى وقت مبارکتان را بگیرم حضرت امام در مرقومه مبارکشان فرمودند که من از اول نظرم این بود آقایان یا دوستان اصرار کردند من یک شاهد هستم راجع به این کار که‏
Majlis:2 Volume:1 Sessions:1-14 Page:190
همان جور هم بود، امام هم به این زودى‏ها حاضر نمى‏شدند، لذا در اصل پنجم هم در آن اول که نوشته شد با هم اصرارى که از طرف بعضى از آقایان شد امام قبول نفرمودند، بالاخره در آن اصول بعدى در نتیج اصرار زیاد قبول فرمودند که در قانون اساسى بیاید و همین که فرمودند نظرشان هم همین بود، مى‏فرمودند که این قابل پیاده شدن نیست. نمى‏گفتند این ایده‏آل نیست، خوب نیست، درست نیست! مى‏فرمودند قابل پیاده شدن نیست و آنهایى که در مقابل اصرار مى‏ورزیدند همان چیزهایى که الان هم در ذهن هم ماها هست، جناب آقاى امینى هم اشاره فرمودند به این‏که رهبر جنب مرجعیت نداشته باشد عملًا آن کاربرد آن‏جورى را ندارد و مثال مى‏زدند که آقاى کاشانى چه شد، مثل سید حسن مدرس چه شد فلان و امثال اینها ... طرفین محظور داشت منتها به نظر مى‏رسید که محظور این طرف شدیدتر است در نتیج اصرار حضرت امام قانع نشدند ولى گفتند بسیار خوب اگر مى‏خواهید این کار را بکنید، بکنید و تجربه ثابت کرد که مثل این‏که همان جور که مى‏فرمودند این مشکلى ایجاد مى‏کند، مشکل ایجاد شد فعلًا ما به دنبال چه هستیم؟ راجع به این‏که ادل اولیه مرجع را مى‏گیرد یا غیر مرجع را مى‏گیرد من راجع به این هیچ صحبتى نمى‏کنم با کمال معذرت از خدمت سروران عزیز مى‏خواهم عرض کنم راجع به این هم خیلى صحبت نکنیم چون امام هست آن وقت وقتى که مى‏خواستند مرجع را بگذارند با ادل زیاد صحبت مى‏کردند با صلاح اندیشى‏ها و ادله و امثال اینها که مرجع باید باشد حالا که عملًا ما دیدیم نمى‏شود بیاییم اصلًا از این طرف بگوییم که اصلًا ادله این‏جورى هست من فکر مى‏کنم این خیلى مفید نباشد محظور دارد، نمى‏شود، عملى نیست بنابراین همان جور که جناب آقاى مشکینى فرمودند و آقایان دیگر، حضرت امام هم قبل از این اصلًا در نوشت خودشان فرموده‏اند قید مرجعیت باید زده بشود بحث سر این است که چه جور این را بزنیم، تا چه حد سعه بدهیم، تا کجاها تنزل کنیم؟ بگوییم مرجع فعلى این را مى‏خواهد؟ صلاحیت مرجعیت کافى است؟ صلاحیت مرجعیت یعنى چه جور صلاحیتى؟ یعنى علمش را دارد، تقوایش را دارد، استنباطش را کرده، رأیش را هم دارد شانسش را ندارد کسى تکلیف نکرده، آقا ضیاء است. نقل مى‏کردند یک روز تشریف مى‏آورد مى‏فرمود شنیدم یک حمالى در اراک از من تقلید کرده، فردا هم مى‏آمد و مى‏فرمود شنیدم عدول کرده. صلاحیت این است؟ یا نه، علم و تقوى و اینها را دارد اما هنوز یک استنباطى هم داشته باشد، رأیى هم داشته باشد نه، توفیقى نداشته این کارها را بکند بلى اگر همین امروز وقت به او بدهند این برود بنشیند استنباط و اینها را هم ... یا مى‏خواهیم تا اینجا تنزل کنیم؟ چون تنزل باید بکنیم، مرجع فعلى نباید باشد اما یک وقتى بگوییم نه، از این هم تنزل کنیم استعدادش را دارد اما این استعداد یک مقدار زیادى کار کردن مى‏خواهد، طلب فاضلى است اما طلبه‏اى است که انصافاً اگر یک مقدار زحمت بکشد ... تا کجا مى‏خواهیم تنزل بکنیم؟ آن‏چه که حداقل نگرانى بنده است این است که از آن بالا ما قرار شد تنزل کنیم، تا کجا تنزل کنیم؟ تا کجا بیاییم؟ و یک عبارت مبهمى نگوییم که فردا خبرگان به زحمت بیفتد یک عبارت روشن، اول ما باید حد آن را معین کنیم اگر ما بگوییم منظور مرجع فعلى نیست، یعنى مقلد ندارد به قول جناب آقاى یزدى کسى به او وجوهات نمى‏دهد! این هم شهریه نمى‏دهد اما بیچاره یک دوره فقه نوشته خیلى هم خوب نوشته، افرادى هم که مطالعه مى‏کنند مى‏گویند نه، کتابش با میزان و خوب است اما هنوز حتى زنش‏
Majlis:2 Volume:1 Sessions:1-14 Page:191
هم از او تقلید نکرده! این را مى‏خواهیم بگوییم نباشد؟ تازه ما اگر در این حد بگذاریم باشد باز گرفتار مخمصه خواهیم شد ممکن است یک دو نفرى، سه نفرى باشند که این دو سه نفر یا پنج نفر باشند، شرایط دیگرى نداشته باشند، یعنى همان جورى که الان ایده‏آل این است که مرجع باشد، اما عملًا نمى‏شود اگر ما تا آنجا ببریم ممکن است همان محظور باز ما را گرفتار کند اگر بگوییم قدرت استنباط دارد، همین که مى‏گویند قدرت استنباطش را دارد اما اصلًا استنباط نکرده، رویش کار نکرده، چه نکرده ولى نگاه مى‏کند مى‏گوید بلى، اگر ایشان در آن رشته بودند، کار بکنند یک چیزى مى‏شوند تا اینجا مى‏خواهیم بیاییم یا از این هم مى‏خواهیم پایین‏تر بیاییم؟
نگرانى من فقط این است. حالا از مرجع پایین آمدیم من معتقدم از مرجع بالقوه هم به آن معنا، به معناى آقا ضیائى، اگر بیاییم پایین به معناى مثلًا شیخ على نهاوندى، شیخ على نهاوندى را مى‏گویند خیلى خوب بوده، صاحب تشریح الاصول بوده ولى مقلد نداشته والا فضل و اینهایش هم خیلى خوب بوده. از آن هم پایین آمدیم تا چقدر مى‏خواهیم پایین بیاییم؟ آقایان این را بفرمایند، این را روشن کنند از خدمتشان استفاده بکنیم که خط بگیریم تا یک وقتى خداى نکرده در رهبرى تعبیرى آورده نشود که یک وقتى بگویند ببینیم این رهبرى مثل این‏که فقط شرطش لباس است؟! یا رهبرى فقط شرطش این است که مثلًا ... این‏جورها نباشد چون از نوشت حضرت امام هم این استفاده نمى‏شود مجتهدى که حکم او نه فتوایش (حکم او) براى مجتهدین دیگر با وجود شرایطى که علم به اشتباه و امثال اینها نداشته باشد واجب العمل است، آن کدام مجتهد است؟ مى‏گوییم بالقوه. گاهى تعبیر مى‏کنیم ثبوتى، گاهى تعبیر مى‏کنیم متجزى، گاهى تعبیر مى‏کنیم مطلق. این را با زبان خودمان مى‏خواهیم این‏جور بگوییم در چه سطحى باشد؟ یعنى در سطحى که یک مقدارى از ابواب فقه را اقلًا استنباط کرده و آرایى دارد، استنباطش هم به طریق معمول است حالا ممکن است که یک کسى در استنتاجش شبهه کند اما مى‏گوید نه، این طریق استنباط معمولى است این مقدار را داشته باشد یا این را هم نمى‏خواهد؟
شهرت در حوزه‏هاى علمیه به عنوان یک مجتهد، آیا این مقدار لازم است یا این مقدار را هم نمى‏خواهد؟ چون ممکن است که اصلًا کسى حوز علمیه نرفته باشد در یک شهرستانى درس خوانده، درسش هم خیلى خوب است، شهرت در حوزه‏ها ندارد این حدودش از طرف بالا بسته شد، مجتهد فعلى نمى‏خواهیم، اگر از طرف پایین هم یک مقدارى حد و حدود معین بشود فکرها یک مقدار راحت مى‏شود آن وقت مى‏رویم دنبال تعبیر که چه تعبیرى بیاوریم، چه قیدى بیاوریم، چه کارى بکنیم این خوب مى‏شود فقط مى‏خواستم یک تذکرى بدهم با کمال معذرت که وقت آقایان را گرفتم والسلام علیکم و رحمة الله و برکاته.
منشى- جناب آقاى امامى کاشانى تشریف بیاورید.
محمد امامى کاشانى- بسم الله الرحمن الرحیم. من با عرض معذرت مخصوصاً خدمت حضرت آقاى مشکینى که آن را نوشتم خدمتشان دادم، مقصودم این بود که این که در نام حضرت امام هست دو نکته است نکته دوم هم خیلى اهمیت دارد.
نکت اول، همین‏طورى که حضرت آقاى مشکینى به آن اشاره فرمودند مسأله اعلمیت و مسأله مرجعیت از رهبرى جدا مى‏شود و ادله هر دو هم جدا است در کتاب‏هاى علمى غیر فقهى هم جدا کرده‏اند من آن وقت که اینجا نشسته بودم یادم آمد که شیخ در آخر «شفا» که بحث حکومت‏
Majlis:2 Volume:1 Sessions:1-14 Page:192
را مى‏کند به طور کلى اداره را جدا مى‏کند، مى‏گوید که «ادار جامعه آن چیزى که در درج اول شرط آن است، عقل اجتماعى است و آن چیزى که دوم هست علم است» و لذا مى‏گوید که «اذا دار الامر بین اعلم و الاعقل» در زعامت امت «فالزعیم هوالاعقل و یعاونه الاعلم» ولو این‏که حالا با یک زرنگى مسأله تشیع را در آنجا مى‏گوید همان‏طور که محشین شفا هم اینجا به آن اشاره کرده آن به هر حال این دوتا است این دوتا یک مطلب است که حضرت امام اینجا مشخص فرمودند یک مطلب دیگر وجود دارد و آن مطلب این است که تنها یک نفر مجتهد عادل باشد این ظاهراً ولایت‏آور براى مردم نیست وقتى براى مردم اطاعت مى‏آورد که مردم ولایت او را بپذیرند من حالا عبارت حضرت امام را که آقایان هم قرائت فرمودند و مى‏دانید، این‏که ایشان اینجا مرقوم فرموده‏اند که مجتهد عادل مورد تأیید خبرگان محترم سراسر کشور کفایت مى‏کند، اگر مردم به خبرگان رأى دادند تا مجتهد عادلى را براى رهبرى حکومتشان تعیین کنند، همه براساس قبول مردم است یعنى این قبول مردم را دارند ایشان بیان مى‏کنند که وقتى مردم به خبرگان رأى دادند، مى‏آیند مى‏گویند شما به ما اختیار دادید ما این آقا را تعیین مى‏کنیم و واقعیتش هم همین‏طور است براى این‏که در سراسر کشور فرض بفرمایید 50 نفر مجتهد واجد شرایط بودند، از کجا اگر این گفت باید مالیات بدهید ما مى‏گوییم اطاعت مى‏کنیم و دیگرى اگر گفت اطاعت نمى‏کنیم اگر این گفت باید جبهه بروید باید برویم، دیگرى اگر گفت نمى‏کنیم چرا؟ این وقتى است که ما ولایت او را بپذیریم و ولایت او از این طریق است در فرمایش حضرت امام دو نکته وجود دارد نکته دوم هم قبول مردم است، قبول مردم هم از طریق خبرگان است خبرگان هم یک فردى را که معروف به اجتهاد و عدالت قرار داده و تدبیر باشد به این‏که این واقعاً اعقل الناس است از نظر عقل اجتماعى و ادار جامعه خوب این وقتى باشد آن را الزام را هم مى‏آورد والا اگر این نباشد آن الزام تحقق پیدا نخواهد کرد و براى مردم تعهد نخواهد آورد آن نکته که مى‏خواهم عرض کنم این است معذرت مى‏خواهم والسلام علیکم و رحمة الله.
منشى (یزدى)- چون در این بحث کس دیگرى اسم ننوشته است اگر در بحث بعدى قو اجراییه یا قو قضائیه بحثى هست خوب است صحبت بشود من به عنوان یک عضو کمیسیون قضائى پیشنهاد مى‏کنم چون چیزى هم تکثیر شده توضیحى اگر داده بشود خوب است.
نایب رئیس (سید على خامنه‏اى)- بسم الله الرحمن الرحیم. مطالب بسیار خوبى آقایان فرمودند و استفاده کردیم ضمناً روشن مى‏شود که این‏گونه بحث‏ها کمک مى‏کند به پیشرفت کار کمیسیون‏ها و شاید نزدیک شدن افراد کمیسیون به یکدیگر. یکى دوتا نکته در خلال فرمایشات آقایان به ذهن من رسید در مورد واقعیت خارجى که بعضى از آقایان فرمودند که اگر امام مرجع نبودند این موقعیت‏ها نبود این محل تأمل است و مقایسه با مرحوم آیت الله کاشانى درست نیست مرحوم آیت الله کاشانى در سطح کشور به عنوان یک سیاست‏مدار در درجه اول معرفى شد روحانى بود، ملا بود اما در آن زمان در هر جاى کشور که .. (مگر در تهران، در تهران ایشان یک روحانى بود که در کار سیاست هم دخالت مى‏کرد) در سطح کشور مرحوم آقاى کاشانى بیش از آن‏چه که به عنوان یک عالم، یک فقیه، کسى که مردم اعتقاد دینى به او دارند بیش از آن‏چه که با این عناوین معرفى شده باشد به عنوان یک سیاست‏مدار، یک رئیس مجلس در آن وقتى که ایشان انتخاب شدند این‏جورى معرفى شده بودند، این خیلى فرق مى‏کند
Majlis:2 Volume:1 Sessions:1-14 Page:193
با موقعیت کسى مثل امام که در طول 15 سال مبارزه از اول هم هر چه که مسائل پیش رفت بیشتر هم این معنا شد، به عنوان یک ملاى فقیه مورد قبول متقى، (به خصوص دین) شناخته شده بودند مطالب‏شان را مردم مى‏فهمیدند و قبول مى‏کردند، لذا شما ملاحظه کنید آن وقتى که پانزده خرداد اتفاق افتاد که مردم به خاطر امام در خیابان‏ها آمدند و آن همه کشته شدند ایشان آن وقت بلاشک در بین آن مردم مرجعیت شایعى نداشتند این را که خوب مى‏دانید اول خرداد سال 42 مرجعیت امام آن‏جور نبود که شما فرض کنید مثلًا صدها هزار نفر در تهران یا ده‏ها هزار نفر مقلدین ایشان بودند که در خیابان‏ها و جاهاى دیگر آمدند (مشکینى- رساله‏شان را هم چاپ نکرده بودند) شاید به قول آقاى مشکینى آن وقت هنوز رساله‏شان هم کاملًا منتشر نشده بود و در دسترس نبود البته حاشیه‏شان چاپ شده بود ولى یادم نیست رساله‏شان چاپ شده بود یا نه؟ على ایحال شکى نیست که آن وقت مراجع بزرگ و معروفى که بودند دیگران ایشان اصلًا در سطح بقیه مقلد نداشتند حتى تا این اواخر هم همین جور بود سال 56- 57 این مردمى که در خیابان‏ها آمدند نمى‏توانیم ادعا کنیم که اینها مقلدین امام بودند نه، اصلًا قضیه این نبود بحث مرجعیت نبود. بحث این بود که ایشان به عنوان یک روحانى مجاهد فداکار، بزرگ که مورد قبول مردم بودند حتى مورد قبول کسانى که مقلد ایشان نبودند البته در این اواخر ایشان مرجعیت بزرگى داشتند در این شکى نیست، در سال 56، 57 مرجعیت بسیار وسیعى داشتند اما نمى‏شود گفت که مرجعیت فراگیر بود به طورى که دیگران مثلًا در جنب ایشان چیزى نبودند که آن جمعیت‏هاى میلیونى در تهران و در جاهاى دیگر پیش آمد بنابراین مسأله این نیست که ما فرض کنیم که پیشرفت امام به خاطر مرجعیت بود، به خاطر این بود که ایشان را عالم بزرگ و شجاع و مبارز و مدبر و درست اندیشى در مسائل شور و مسائل سیاسى و مسائل دینى مردم تشخیص دادند و دنبال ایشان حرکت کردند و راه افتادند بله، احساس تکلیف شرعى در عمل به حرف ایشان در طول این 10 سال بدون شک (10 سال بعد از انقلاب) مؤثر بوده، یعنى آن کسانى که به دستور امام جبهه رفتند اینها مطمئناً اگر احساس تکلیف شرعى نمى‏کردند به خاطر امر امام، جبهه نمى‏رفتند اغلب‏شان به خاطر این بود که از فرمایش امام احساس تکلیف شرعى کردند، یا بقیه امورى که دستور امام و تکلیفى که امام کردند مردم را به حرکت واداشت لکن آن هم ناشى بود از نفوذ حکم شرعى ایشان، نه نفوذ فتواى ایشان باز آن همان چیزى است که آقایان اشاره کردند که ما فقیهى را لازم داریم که بتواند حکم او مورد قبول باشد حتى براى مجتهدین دیگر این یک نکته که مى‏خواستم عرض کنم.
نکته‏اى را آقاى اردبیلى فرمودند که به نظر من بسیار نکته مهمى است واقعاً روى این باید تکیه بشود مبادا ما وقتى به قول ایشان از حد اشتراط مرجعیت تنزل کردیم برسیم به آنجایى که یک اجتهاد آبکى را هم مثلًا قبول بکنیم و روى آن تکیه بکنیم یعنى واقعاً بایستى اگر چیزى در قانون اساسى مى‏آید آن تعبیرى باشد که از آن استفاده بشود آن عنوانى که حکم او نافذ براى مردم است یعنى مجتهد مسلم، یک چیز این‏جورى باید بیاید حالا من تعبیر را نمى‏گویم یعنى از آن این باید تلقى بشود چیزى باشد که واقعاً اجتهاد او، فقاهت او مسلم باشد و همچنین عدالت او تا این‏که وقتى حکم کرد حکم او نافذ باشد والا همه دستگاه‏ها از هم پاشیده خواهد شد یک چیز کوچکى هم عرض بکنم چون جناب آقاى محمدى گیلانى تذکر
Majlis:2 Volume:1 Sessions:1-14 Page:194
داده‏اند که خوب است به کمیسیون‏ها بپردازیم که فرمایش درستى هم هست.
مسأله جدایى دین از سیاست که در فرمایشات جناب آقاى یزدى بود جدایى دین از سیاست معنایش این است که در نظام اجتماعى و بناى سیاسى جامعه دین نقشى نداشته باشد اصطلاحاً لائیسم دولت‏هاى لائیک، به قول عرب‏ها علمانى یا علمانى این معنایش جدایى دین از سیاست است یعنى در بناى سیاسى جامعه نه در قانون‏گذارى، نه در اجرا، نه در قضاوت، خلاصه در هیچ یک از نهادهایى که جامعه را از لحاظ سیاسى اداره مى‏کنند دین نقشى نداشته باشد، یعنى لزوماً نقشى نداشته باشد حالا یک وقتى یک چیزى ممکن است از دین یک جایى باشد آن منافاتى ندارد با علمانى بودن یا لائیک بودن. این معناى جدایى دین از سیاست است در نظام جمهورى اسلامى چنین فرضى هیچ وقت اصلًا وجود ندارد یعنى ولو ما رهبر را مرجع ندانیم شبهه لائیسم به وجود نمى‏آید شبهه جدایى دین از سیاست به وجود نمى‏آید این را باید براى مردم توضیح داد اگر کسى در ذهنش هست براى خاطر این‏که قانون‏گذارى ما ناشى از دین است اداره جامعه‏مان هم ناشى از دین است زیرا که در رأس نظام جامعه کسى را مى‏خواهیم قرار بدهیم که او داراى ملاک‏هاى شرعى حکومت است یعنى فقاهت و تقوا و همه چیز از او ناشى مى‏شود حالا طبق قانون اساسى کنونى نفاذ رأى مردم در باب رئیس جمهور هم از او ناشى مى‏شود اعلام این‏که قانون منافى با حکم شرع نیست از او ناشى مى‏شود، قضاوت در رأس از او ناشى مى‏شود یعنى همه چیز به او بر مى‏گردد که اگر در اصلاح هم همین‏ها رعایت بشود طبعاً همه ازم امور اداره کشور بر مى‏گردد به یک کسى که با یک ملاک شرعى بر سر کار آمده است بنابراین اصلًا شبهه جدایى دین از سیاست وجود ندارد این را اگر مردم هم مى‏گویند بایستى به مردم توجه داد که این‏جور نیست ضمناً در مورد نظر حضرت امام در باب عدم اشتراط مرجعیت هم واقعاً شک نباید کرد، این‏که جناب آقاى امینى آن استفتاء را فرمودند اولًا خود امام در اینجا صراحتاً مى‏گویند که من از ابتدا معتقد بودم و اصرار داشتم که شرط مرجعیت لازم نیست ایشان قائل به اشتراط نبودند پس بنابراین، این جنبه عنوان ثانوى ندارد که کسى تصور کند چون حالا به بن‏بستى مثلًا برخورد شده یا کسى نداریم امام این را مى‏گویند خیر، شما که مى‏فرمایید که در بحث‏هاى ولایت فقیه ایشان در حکومت اسلامى‏شان هم اسمى از مرجعیت نیست حالا آن فتوا را که دست حضرت‏عالى بود و من نگاه کردم خط خود حضرت امام هم نیست البته دستگاه استفتاء ایشان نوشته‏اند که حرفشان حجت است و شکى هم نیست اما ممکن است که آنها تصورشان در مذاق امام این بوده که این به هیچ وجه حاکى نیست از این‏که قطعاً نظر امام این بوده و تبدل رأى پیدا شده نه، بنابراین شک نباید کرد که نظر امام نیست منتها آن دو سه‏تا روایتى که آقاى امینى اشاره کردند که در ذهن ما هم این روایات همواره بوده واقعاً باید این روایات علاج بشود این جوابى که جناب آقاى یزدى فرمودند که اعلمیت، یعنى اعلمیت به اداره امر، نه این انصافاً خلاف ظاهر است علاوه بر این‏که افقهیت و فیهم من هوافقه منه و فیهم من هو اعلم منه.
این را حالا آقایان علماء و فضلاء فکر کنند و یا برایش علاجى بکنند حالا یا از لحاظ دلالت یا از لحاظ سند، یک کارى برایش بکنند.
مهدى کروبى- ى ک مسائلى در لبنان به خصوص راجع به رهبر مذهبى و رهبر سیاسى که اینها باید دوتا جدا باشند.
Majlis:2 Volume:1 Sessions:1-14 Page:195
سید على خامنه‏اى- بله، شاید اصلًا آنها بیش از آن‏چه که مرجعیت مورد نظرشان باشد فقاهت مورد نظرشان باشد.
منشى (یزدى)- اگر اجازه مى‏فرمایید همین نکته‏اى که آقاى کروبى اشاره مى‏کنند اصولًا این استفتاء و این جواب در کنار چندتا استفتاء دیگر هست همه هم از یک مرکز است و یک بحث دیگر سیاسى درباره فرد دارد و چون این‏جور است اصلًا اینجا قابل استفاده نیست.
مهدى کروبى- از سال 60 که مرتب مى‏رفتم لبنان این بحث خاص بود.
محمد یزدى- بحث خاصى است و راجع به شخص خاصى.
سید على خامنه‏اى- باید همین باشد. درست است.
منشى (یزدى)- چون متن را دیده‏ام و آن اصل را مى‏دانم چند تا استفتاء درباره فرد خاصى است. آقاى بیات بفرمایید.
اسدالله بیات- بسم الله الرحمن الرحیم. من مفصل وقت سروران و عزیزان را نمى‏خواهم بگیرم فقط لازم هست که به نکاتى اشاره بکنم. البته در ضمن صحبت حاج آقا موسوى اردبیلى بعضى از این نکات بود و همین‏طور در ضمن صحبت‏هاى بقیه سروران.
اولًا نکته‏اى را در رابطه با نظام مرجعیت عرض مى‏کنم حاج آقا یزدى این مسأله را مسلم گرفتند که دو نوع شیوه وجود دارد من معتقدم این دو شیوه بودن هم به خاطر جریاناتى بود که اساساً در طول تاریخ به وجود آمده. بدون تردید با توجه به این‏که ولایت فقیه ملاک مشروعیت یک نظام است نظام مرجعیت هم از این به بعد خواهى نخواهى متأثر از این معنا خواهد بود این‏طور نیست که ما باز این مسأله را یک امر مسلم بگیریم و بگوییم که نه تقلید با مسأله رهبرى یک حساب دیگرى دارد بنده این را نمى‏توانم بپذیرم براى این‏که تنها رهبرى که صلاحیت افتاء دارد این‏طور نیست که فقط حکمت او نافذ بشود براى کسانى دیگر. یقیناً در رابطه با مسائل قضائى، در رابطه با مسائل اجتماعى، در رابطه با مسائل سیاسى خواهى نخواهى باید جامعه پیروى بکند من حتى در بعضى از مسائل هم این معنا را اگر یک وقتى بشود ما بحث هم بکنیم یقیناً من این معنا را مى‏بینم که در آیین نظام مرجعیت این نخواهد بود که الان در جامعه ما رواج دارد و از این به بعد هم این مسأله بدون تردید اثرات خودش را نشان خواهد داد نکته دیگرى که وجود دارد در صحبت آقاى امینى ایشان در صحبت‏هاى حضرت امام تردید نکردند یقیناً اگر ترتیب در آنجا پیش‏بینى بشود ما احتمال مى‏دهیم که هم نگرانى جناب آقاى موسوى اردبیلى برطرف مى‏شود و باید هم همین‏طور باشد ما نمى‏گوییم مرجعیت شرط است ولى اگر به صورت ترتیب بشود واقعاً اگر اذا دار الامر بین مرجع و غیر مرجع، مرجع اولویت دارد در صورتى که نباشد طبیعى است که همان است که عبارات فقهى ما داریم در روایات دارد حاج آقا خامنه‏اى مى‏فرمایند که نگرانى وجود ندارد من یک مثال مى‏زنم در آینده (خدا ان شاء الله چنین روزى براى ما پیش نیاورد و واقعاً هم امیدواریم که ان شاء الله خداوند دعاى مردم را مستجاب بکند و حضرت امام تا انقلاب حضرت مهدى (عج) رهبرى نظام را به عهده بگیرد ان شاء الله) اما فرض بکنید که در آینده خداى ناکرده یک مرجع تقلیدى بشود اکثریت قاطع مردم مقلد او هستند (فرض کنید) و یک فردى هم ما داریم که له صلاحیة
Majlis:2 Volume:1 Sessions:1-14 Page:196
الافتاء اما یک مقلد ندارد، فقط نظام را دارد نظام به این معنا، دولت را دارد، پول در دست خودش دارد، اما فرض بفرمایید مردم را ندارد ژاندارمرى را دارد، شهربانى را دارد، ارتش را دارد، نیروهاى نظامى، انتظامى را دارد اما مردم را ندارد آیا واقعاً در چنین موقعیتى شما هیچ احتمال این معنا را نمى‏دهید که خداى نکرده جایى نظام سقوط پیدا بکند؟ ما این نگرانى را داریم این واقعیتى است که اصلًا بحث آقاى کاشانى و آقاى بروجردى و اینها نیست امام که مى‏بینید پیروز شده باز به اعتبار مرجعیت او است امام کسى است که کسانى که مرجع بالفعل بودند و مقلد داشتند 12 نفرشان نوشتند و نوشتن آنها سیاسى هم تنها نبود این یک واقعیت است ملاک مشروعیت مطرح است این معیار است این ملاک است بنابراین بنده معتقدم که ما باید کارى بکنیم که خداى نکرده مخصوصاً روى این قضیه من وقت هم نمى‏خواستم بگیرم اما واقعاً نمى‏توانم بپذیرم که بگوییم شیوه افتاء با شیو رهبرى همان‏طور که تا به حال جدا بوده در آینده هم جدا باشد این خواهى نخواهى در آینده به تفکیک دین از سیاست منجر خواهد شد و این بسیار خطرناک است و امام با این مبارزه کرده و با این مسأله باید شدیداً برخورد بشود و دقیقاً در عبارات هم ما باید طورى بکنیم که کسانى باید باشند مجتهد و آن هم نه مجتهد قانونى که امروز با کمال تأسف خیلى داریم مجتهدینى که حوزه‏هاى علمیه آنها را مجتهد مسلم مى‏دانند و مى‏شناسند اگر این نباشد طبیعى است که ما در اصل مشروعیت تردید پیدا مى‏کنیم والسلام علیکم و رحمة الله و برکاته.
سید على خامنه‏اى- آن رهبرى که مردم را ندارد چطور رهبر شده است؟ ژاندارمرى را دارد، مردم را ندارد؟ پس چرا رهبر شد؟
نایب رئیس (هاشمى رفسنجانى)- بسم الله الرحمن الرحیم. من هم سه چهار کلمه عرض مى‏کنم چون از توى بحث‏ها فکر مى‏کنم بالاخره کمیسیون‏ها متأثر خواهد بود اگر در کمیسیون این چیزها مراعات بشود یک چیزى تقریباً به طور مسلم اینجا به ذهن مى‏رسد که مرجعیت را به عنوان حداقل یک اولویت بپذیریم یعنى اظهارات اکثر آقایان این بود این یک مقدار قابل تعمق است یعنى آقایان روى این یک مقدار کار بکنند حتماً کمیسیون اگر لازم دید با امام هم در این خصوص یک ارتباطى برقرار بکنند، ضمن این‏که از یک بعد مرجعیت بى‏شک جزو اولویت‏ها است و ما نباید هم منکر بشویم که مرجعیت امام در توفیقات ایشان مؤثر بوده، این را حتماً مى‏پذیریم در شرایط فعلى یعنى این‏جورى که الان مردم مرجع انتخاب مى‏کنند ممکن است مبعد هم باشد یعنى این را هم در نظر بگیریم چون معمولًا مراجع در یک سنى به این موقعیت مى‏رسند که دیگر آن سن با اداره کشور یک مقدار سازگار نیست ادار کشور یک کار آن به آن، ساعت به ساعت است و مسائل خاصى دارد مرجعیت یک نوع ثبات یک نوع اصول خاصى روى یک وضع خاصى است ممکن است یک نوع تناقض باشد من در اظهارات اخیر امام در یک جلسه‏اى که خدمتشان بودم یک جمله شنیدم آن براى من باعث شد که الان این را اینجا بگویم، چون کمیسیون قاعدتاً تصمیم مى‏گیرد بعد اینجا مى‏آید همین اواخر که خدمتشان بودم همین نگرانى که الان مورد بحث ما است مطرح کردم ایشان فرمودند که وضع و شرایط و مقتضیات مرجعیت در وضع فعلى با شرایط مدیریت کشور با هم فرق دارند و آنهایى که در مقام رهبرى هستند با آنهایى که در مقام مرجعیت هستند یک جور نیستند مراجع مرجعیت‏شان را باید
Majlis:2 Volume:1 Sessions:1-14 Page:197
انجام بدهند، مدیران کشور و رهبرى کار دیگرى است این حرفى بود که من تا به حال در هیچ شرایطى از امام نشنیده بودم این حرف را جدیداً از ایشان شنیدم یعنى آخرین حرفى که من شنیدم این بود، لذا این را سؤال بکنیم به هر حال در تنظیم متن نهایى روى این حساب بکنیم این دیگر کار آینده ما است به هر حال وضع موجود جامعه ما این است که عده زیادى از مردم مقلد کسانى هستند که مدیر کشور نیستند و تحقیقاً قوانینى که در کشور مى‏گذرد و احکامى که صادر مى‏شود در مقام مدیریت کشور (رهبرى) موارد زیادى پیدا مى‏کند که با فتاواى خیلى از آقایانى که در مقام مرجعیت هستند ممکن است سازگار نباشد من به عنوان مثال همین مسائل موسیقى، شطرنج، وضع مالیات‏ها و خیلى چیزهایى که از این قبیل پیش آمده را مى‏گویم که در یک موقعى داشته‏ایم این مسأله را ما نباید ندیده بگیریم به هر حال مى‏خواهیم چکار بکنیم؟ مردم ما باید این‏جورى باشند و این حالت را همیشه داشته باشند که خوب، حکم خدا را یک جور دیگر ببینند، این را به عنوان یک حکم موقت ببینند البته این یک کار عمیق‏ترى از این کار فعلى ما است اما اگراین هم در بحث‏ها بیاید اشاراتى بعضى از آقایان داشتند که ما فکرى براى مرجعیت بکنیم البته به این آسانى نمى‏شود فکرى کرد ولى از آن هم نباید غافل باشیم به هر حال اگر بنا است نظام اسلامى باشد که چنین چیزى بنا است و خون‏ها روى این ریخته شده و همه همت ما این است باید عمق مسأله را علاج کنیم که مردم دوگانگى در وجودشان نباشد یگانه فکر بکنند همین که حاکم است حکم خدا بدانند و ناراحتى وجدانى در دلشان نباشد این هم قابل علاج است یعنى با مبانى و اصول ما قابل علاج است این یک مقدار کار لازم دارد و پشتوانه‏هاى وجاهت مذهبى لازم دارد که روى این کار بکنیم، از این هم غافل نباشیم.
منشى- آقاى کروبى مطلبى دارند بفرمایند.
مهدى کروبى- بسم الله الرحمن الرحیم، من تنها اکتفا مى‏کنم به یک قسمتى از نامه حضرت امام که جوابى بود که به برادرمان حجت الاسلام انصارى دادند در رابطه به این نکته‏اى که بحث شد و آقاى بیات هم اشاره کردند که مسلم در یک نظام اسلامى باید مرجعیت برود به آن سمتى که آن مجتهد واجد شرایط و آن خصوصیات باشد که شناخت کافى و وافى از جامعه‏اش داشته باشد در رابطه با این نکته من این یادآورى را مى‏کنم و مطالب امام را مى‏خوانم.
 «اجتهاد مصطلح در حوزه‏ها کافى نمى‏باشد بلکه یک فرد اگر اعلم در علوم معهود حوزه‏ها هم باشد ولى نتواند مصلحت جامعه را تشخیص دهد و یا نتواند افراد صالح و مفید را از افراد ناصالح تشخیص دهد و به طور کلى در زمینه اجتماعى و سیاسى فاقد بینش صحیح و قدرت تصمیم‏گیرى باشد این فرد در مسائل اجتماعى و حکومتى مجتهد نیست و نمى‏تواند زمام جامعه را به دست گیرد آشنایى با روش برخورد با حیله‏ها و تزویرهاى فرهنگ حاکم بر جهان، داشتن بصیرت و دید اقتصادى اطلاع از کیفیت برخورد با اقتصاد حاکم بر جهان. شناخت سیاست‏ها و حتى سیاسیون و فرمول‏هاى دیکته شده آنان و درک موقعیت و نقاط قوت و ضعف دو قطب سرمایه‏دارى و کمونیسم که در حقیقت استراتژى حکومت بر جهان را ترسیم مى‏کنند از ویژگى‏هاى یک مجتهد جامع است یک مجتهد باید زیرکى و هوش و فراست و هدایت یک‏
Majlis:2 Volume:1 Sessions:1-14 Page:198
جامعه بزرگ اسلامى و حتى غیر اسلامى را داشته باشد و علاوه بر خلوص و تقوا و زهد که درخورشان مجتهد است واقعاً مدیر و مدبر باشد» باز هم هست که دیگر ادامه نمى‏دهم والسلام.
منشى (یزدى)- آقاى هاشمیان بفرمایید.
حسین هاشمیان- بسم الله الرحمن الرحیم، من اینجا چندتا سؤال دارم سؤال اولم این است که همان‏طورى که حضرت آیت الله مشکینى فرمودند و بعضى از آقایان هم اشاره فرمودند آیا رهبرى و مرجعیت تقلید به حسب روایاتى که براى ولایت فقیه وجود دارد اصلًا این تجزیه بردار است یا نه؟ آن‏چه که انسان فکر مى‏کند و این روایات را به هم عرضه مى‏کند چه مقبوله عمر بن حنظله و سایر روایاتى که وجود دارد مى‏بینیم که اینها تجزیه بردار نیستند یعنى آن کسى که رهبر جامعه است بایستى اجتهاد و فقاهت هم داشته باشد و ما با شبهه اعلمیت که شرط در تقلید باشد ما بیاییم این دو عنوان را ازهم جدا کنیم آیا دلائل با این عنوان و با این بحث مى‏سازد؟ علاوه شما در تقلید از اعلم دلایل را نگاه کنید یکى از دلائلى که فقهاء مطرح مى‏کنند یکى دلیل عقل است که چون ما اشتغال ذمه به تکالیف داریم فراغت ذمه حاصل نمى‏شود مگر آن‏که از اعلم تقلید کنیم این را شما از کجا اثبات مى‏کنید؟ اگر مبنا سیره عقلا باشد عرض ما این است که سیره عقلا را تنها مى‏توانیم در رجوع به خبره مستند بگیریم، یعنى دلیل بگیریم این قطعى است که سیره عقلا این است که بعد اسلام این را امضاء کرده به اهل خبره مراجعه مى‏کند در مسائلى که جهل دارد اما به اعلم مراجعه مى‏کند این را شما از کجا اثبات مى‏کنید؟ به علاوه که در عمل هم سیره برخلاف این بوده در بخش عظیمى از جوامع اسلامى، چه دانشمندان و ملاهایى بودند، فحولى در فقاهت بودند که دیدیم و دیدید کسانى مرجع تقلید شدند و مقلد پیدا کردند که به هر حال از نظر علمى از آنهایى که گوشه‏گیر بودند پایین‏تر بودند پس سیره هم عملًا دارد خلاف این را ثابت مى‏کند روایاتى هم که جناب آقاى امینى خواندند، خوب، روایت مى‏گوید شما به اشجع، به اورع، به اعلم مراجعه کنید من سؤال مى‏کنم اگر کسى به شجاع، اگر کسى به ورع، اگر کسى به عادل مراجعه بکند براى تکالیفش این ضال این روایتى است که ایشان خواندند؟ شرط مرجعیت این نیست که اورع باشد، یا اعدل باشد عدالت باشد کافى است ورع باشد کافى است شجاع باشد کافى است، با سایر قیودش. بنابراین اینجا قید اعلم هم خدشه‏دار مى‏شود براى این‏که ما از وقتى فهمیدیم که اورع شرط تقلید نیست، شرط رهبرى نیست ورع شرط رهبرى است اعلم هم همین جا آمده است پس معلوم مى‏شود تقلید عالم هم مجزى و مکفى است بنابراین مجتهد مطلقى که داراى شرایط باشد که هم فقاهت بتواند بکند، در تمام ابواب فقه نه تنها ملکه را داشته باشد بلکه ملکه را به فعل برساند حداقل در بخش معتنابهى از فقه و همچنین جامعه را بتواند اداره بکند مصداق و اما الحوادث الواقعه باشد، این کافى است بنابراین باید ما روى این مدار حرکت بکنیم که مجتهد، عادل، عالم به حوداث واقعه، مى‏تواند هم مرجع تقلید باشد که از او تقلید بکنند، احکام را به عنوان خبره از او بگیرند هم حاکم سیاسى جامعه باشد، حاکم اجتماع باشد چون وقت سروران عزیز گرفته مى‏شود من بیشتر از این اطاله کلام نمى‏کنم ان شاء الله بحث‏هاى بعدى را خدمتتان هستیم.
منشى (محمد یزدى)- طبق ورقه‏اى که خدمت آقایان هست در این فرصت پایانى وقت‏
Majlis:2 Volume:1 Sessions:1-14 Page:199
و مصوبه آیین‏نامه قبلى از این وقت استفاده بشود و با همین صورتى که اینجا نوشته شده است هر کدام در محل کمیسیون حاضر بشویم و با همان ترتیب مصوب آیین‏نامه رئیس سنى بالاخره به عهده بگیرد و حداقل رئیس و نایب رئیس و منشى و مخبر و اینها را معین بکنند و وقت را هم خود به خود با توافق یک وقتى را معین کنند که کار ان شاء الله از فردا شروع بشود.
نایب رئیس (هاشمى)- خیلى خوب حالا ما کمیسیون‏ها را مى‏رویم، قبل از این‏که کمیسیون برویم تکلیف جلسات بعد را روشن کنیم آیا مایلید که فردا هم نظیر این جلسه را براى بقى بحث‏ها داشته باشیم یا دیگر فعلًا برویم سراغ کمیسیون‏ها کار بکنیم بعداً بیاییم این بحث‏ها را شروع بکنیم؟
امینى- من معتقدم براى سایر قسمت‏ها همچنین بحث‏هایى بشود، چون براى کمیسیون‏ها هم این بحث‏ها مفید است.
نایب رئیس (هاشمى)- پس حداکثر یک جلسه اگر آقایان مى‏خواهند بپذیریم چون آن جلسه سه چهارتا موضوعش خیلى این قدر نیست که بحث داشته باشد بحث روى کمیسیون اجرایى و کمیسیون قضائى بشود روى یکى دو موضوع دیگر یکى بازنگرى قانون اساسى و یکى هم مجمع تشخیص اینجا کسى حرف نزد بعضى از آقایان وقت براى خودشان فکر بکنند که روى این سه چهار موضوع فردا ما تمام کنیم یعنى دیگر آخرین جلس عمومى‏مان باشد، برویم سراغ کمیسیون‏ها. وقتى که اولین گزارش کمیسیون‏ها آماده شد ما جلسات عمومى‏مان را شروع مى‏کنیم پس مثل این‏که آقایان مى‏پذیرند که یک جلسه فردا داشته باشیم تشخیص مصلحت، اجرایى، قضائى و بازنگرى قانون اساسى. این چهار موضوع مهم است اگر آقایان چیزى یادداشت کرده‏اند سعى هم بکنیم که کوتاه صحبت کنیم و حرف‏هایى که بقیه زده‏اند را ما نزنیم که از وقت خوب استفاده بکنیم.
براى همه آقایان اتاق در نظر گرفته‏اند ولى ما اجباراً هم نمى‏گوییم در این اتاق بیایید آقایان محل کمیسیون‏شان را انتخاب بکنند اعضاء امروز دور هم جمع بشوند یک نیم ساعتى انتخاب‏شان را بکنند برنامه‏هاى وقتى‏شان را تنظیم کنند که در این فاصله روشن باشد به هیأت رئیسه گزارش‏شان را بدهند که ما انتخابات‏مان این‏جورى شد، اوقات کمیسیون‏هایمان این‏جورى شد که ما بتوانیم به دیگران هم اطلاع بدهیم که مراجعه بکنند و جلسه فردا این را توضیح مى‏دهیم به آقایان.
نایب رئیس (خامنه‏اى)- آقایان مجمع تشخیص مصلحت امشب جلسه است.
نایب رئیس (هاشمى)- آقایان کمیسیون‏ها مى‏توانند بروند طبقه دوم. طبقه دوم براى این کار آماده است ضبط و این‏جور چیزها هم آماده است تابلو هم زده‏اند.
 3- پایان جلسه و تاریخ تشکیل جلسه آینده‏

رئیس (على مشکینى)- ان شاء الله جلسه فردا ساعت 4 بعد از ظهر. امروز هم تشریف ببرید کمیسیون‏ها را تعیین بفرمایید. ختم جلسه اعلام مى‏شود.
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:201
 جلسه ششم‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت شانزده روز چهارشنبه سیزدهم اردیبهشت ماه 1368 هجرى شمسى مطابق با بیست و ششم رمضان المبارک 1409 هجرى قمرى به ریاست آیت الله على مشکینى تشکیل شد.
فهرست مطالب:
1- اعلام رسمیت جلسه و تلاوت آیاتى از کلام الله مجید
2- بحث پیرامون مسائل کلى‏
3- پایان جلسه‏
Majlis:2 Volume:1 Sessions:1-14 Page:202
 1- اعلام رسمیت جلسه و تلاوت آیاتى از کلام الله مجید

رئیس- بسم الله الرحمن الرحیم. با حضور 18 نفر جلسه رسمى است دستور را اعلام کنید.
منشى (دکتر حبیبى)- بسم الله الرحمن الرحیم. دستور ششمین جلسه عمومى شوراى بازنگرى قانون اساسى بعد از ظهر چهارشنبه سیزدهم اردیبهشت ماه 1368 هجرى شمسى مطابق با بیست و ششم رمضان المبارک 1409 هجرى قمرى.
1- تلاوت کلام الله مجید.
2- گزارش کمیسیون‏ها.
3- طرح مسائل کلى.
رئیس- تلاوت کلام الله مجید.
 اللهم صل على محمد و آل محمد

 اعوذ بالله من الشیطان الرجیم‏

 بسم الله الرحمن الرحیم‏

ى‏
 ا أَیهَا النَّاسُ اتَّقُوا رَبَّکُمْ إِنَّ زَلْزَلَةَ السَّاعَةِ شَى‏ءٌ عَظِیمٌ* یوْمَ تَرَوْنَهَا تَذْهَلُ کُلُّ مُرْضِعَةٍ عَمَّا أَرْضَعَتْ وَتَضَعُ کُلُّ ذَاتِ حَمْلٍ حَمْلَهَا وَتَرَى النَّاسَ سُکَارَى وَمَا هُمْ بِسُکَارَى وَلَکِنَّ عَذَابَ اللَّهِ شَدِیدٌ

 (صدق الله العلى العظیم)

 «از آى 1 تا 2 سور حج»

 2- بحث پیرامون مسائل کلى‏

رئیس- دستور را شروع کنید.
منشى (یزدى)- در آیین‏نامه نداریم که گزارش کمیسیون‏ها باید رسماً به جلسه علنى داده بشود ولى براى آمدن در مشروح مذاکرات اگر ریاست جلسه لازم مى‏دانند بخوانند.
نایب رئیس (خامنه‏اى)- حالا بد نیست که قرائت بفرمایید.
منشى (دکتر حسن حبیبى)- بسم الله الرحمن الرحیم. گزارش کمیسیون اول، کمیسیون بررسى مسائل رهبرى و مجمع تشخیص مصلحت به شوراى محترم بازنگرى قانون اساسى جمهورى اسلامى ایران.
اولین جلسه کمیسیون بررسى رهبرى و مجمع تشخیص مصلحت رأس ساعت هجده روز سه شنبه مورخ 12/ 2/ 68 با حضور آقایان: امینى، بیات، سید هادى خامنه‏اى، خزعلى، موسوى اردبیلى، مؤمن و به ریاست سنى آقاى امینى تشکیل شد ابتداى جلسه با تلاوت آیاتى از کلام الله مجید رسمیت یافت آن گاه در اجراى ماد 7 آیین‏نامه شوراى بازنگرى قانون اساسى جمهورى اسلامى ایران انتخابات هیأت رئیسه انجام یافت و هیأت رئیسه کمیسیون به شرح ذیل انتخاب گردید:
آقاى عبدالکریم موسوى اردبیلى (رئیس).
آقاى ابراهیم امینى (نایب رئیس).
آقاى محمد مؤمن (مخبر).
آقاى اسدالله بیات (منشى).
Majlis:2 Volume:1 Sessions:1-14 Page:203
در پایان مقرر شد که جلسات رأس ساعت شانزده تشکیل شود جلسه بعد نیز ان شاء الله ساعت شانزده روز پنجشنبه 14/ 2/ 68 در محل کمیسیون تشکیل خواهد گردید.
رئیس کمیسیون بررسى مسائل رهبرى و مجمع تشخیص مصلحت- موسوى اردبیلى.
گزارش کمیسیون دوم. کمیسیون بررسى مسائل مربوط به تمرکز مدیریت قو مجریه به شوراى بازنگرى قانون اساسى.
اولین جلسه کمیسیون با حضور کلیه اعضاء در ساعت شش و یک دوم بعد از ظهر 12/ 2/ 68 تشکیل گردید و پس از تلاوت آیاتى از کلام الله مجید با ریاست سنى جناب آقاى کروبى انتخاب هیأت رئیسه با رأى مخفى به عمل آمد و جناب آقاى سید على خامنه‏اى به اتفاق آراء به سمت (رئیس).
جناب آقاى موسوى خوئینى‏ها به اتفاق آراء به سمت (نایب رئیس).
جناب آقاى میرحسین موسوى به اتفاق آراء به سمت (مخبر).
نجفقلى حبیبى به سمت (منشى) انتخاب شدند. سپس در مورد روزها ساعت تشکیل جلسات بحث شد و مقرر شد فعلًا روزهاى زوج: شنبه، دوشنبه، چهارشنبه از ساعت 4 تا 7 بعد از ظهر جلسات کمیسیون تشکیل شود.
گزارش کمیسیون سوم، کمیسیون بررسى مسائل مربوط به تمرکز در مدیریت قو قضائیه به هیأت رئیسه محترم شوراى بازنگرى قانون اساسى.
اعضاء کمیسیون بررسى مسائل مربوط به تمرکز در مدیریت قو قضائیه به ریاست سنى آیت الله جناب آقاى على مشکینى در تاریخ 12/ 2/ 68 تشکیل جلسه دادند و اعضاء هیأت رئیسه کمیسیون را به شرح زیر انتخاب نمودند:
 (رئیس) آیت الله جناب آقاى على مشکینى.
 (نایب رئیس) جناب آقاى محمد یزدى.
 (مخبر) جناب آقاى عباسعلى عمید زنجانى.
 (منشى) حبیبى.
ساعات جلسه روزهاى فرد از ساعت 4 تا 7.
مخبر کمیسیون بررسى مسائل مربوط به تمرکز در مدیریت قو قضائیه- عباسعلى عمید زنجانى.
کمیسیون چهارم، کمیسیون بررسى مسائل مربوط به تمرکز در مدیریت صدا و سیما- تعداد نمایندگان مجلس شوراى اسلامى- راه بازنگرى به قانون اساسى- تغییر نام مجلس شوراى ملى به مجلس شوراى اسلامى.
گزارش به شوراى بازنگرى قانون اساسى.
کمیسیون در ساعت هجده روز سه شنبه 12/ 2/ 68 تشکیل جلسه داد و هیأت رئیسه کمیسیون به شرح زیر انتخاب شدند:
Majlis:2 Volume:1 Sessions:1-14 Page:204
جناب آقاى هاشمى (رئیس).
جناب آقاى جنتى (نایب رئیس).
جناب آقاى امامى کاشانى (مخبر).
جناب آقاى توسلى (منشى).
ساعات جلسه را ذکر نکرده‏اند.
هاشمى رفسنجانى- اولین جلسه کمیسیون چهارم فردا ساعت چهار بعد از ظهر مى‏باشد.
منشى (یزدى)- براى بحث بعد جناب آقاى عمید وقت گرفته‏اند قبل از ایشان کسى وقت نگرفته است.
رئیس- جناب آقاى عمید بفرمایند.
ضمناً من به آقایان تذکر مى‏دهم اگر چه براى صحبت وقت تعیین نشده اما خودشان اظهار لطف کنند یک کمى در وقت قناعت بفرمایند.
عباسعلى عمید زنجانى- بسم الله الرحمن الرحیم. من کسب اجازه کردم که در این مدت خیلى فشرده و کوتاهى که در اختیار دارم ان شاء الله وقت کمى را در اختیار خواهم گرفت، ضمن اشاره به موضوع کمیسیون دوم در رابطه با مسائل مربوط به رهبرى هم یک تذکر کوتاهى عرض کنم: تکیه تذکر من، برنام اخیر حضرت امام مدّ ظله العالى است در این نامه حضرت امام تکیه کرده‏اند بر اعتبار رأى مردم در نفوذ حکم مجتهد عادلى که به عنوان رهبرى انتخاب مى‏شود، همان‏طورى که در جلسه گذشته هم یادآورى شد، من یک بار دیگر متن فرمایش حضرت امام را مى‏خوانم: «اگر مردم به خبرگان رأى دادند تا مجتهد عادلى را براى رهبرى حکومت‏شان تعیین کنند، وقتى آنها هم فردى را تعیین کردند تا رهبرى را به عهده بگیرد قهرى او مورد قبول مردم است و در این صورت او ولى منتخب مردم مى‏شود و حکمش نافذ است».
در این صورت، یعنى در صورتى که خبرگان منتخب مردم باشد و رهبر هم منتخب خبرگان باشد، در این صورت حکم او نافذ است بنابراین در کلیه مسائلى که مطرح مى‏شود اگر این استنباط و این استنتاج صحیح باشد، ما در کلیه مسائل باید رأى مردم را به عنوان یک محور مورد نظر و توجه قرار بدهیم حتى در مسأله رهبرى و به همین صورت مسأله مرجعیت هم به نظر مى‏رسد که حل مى‏شود و نکته دوم من هم همین است در جلسه گذشته آن مقدارى که فهمیده شد، محور صحبت‏ها اکثراً این بود که کلمه «مرجع» برداشته بشود و این مطلب مفهوم کلام حضرت امام، شاید صریح کلام حضرت امام است در پیام اولى.
اما برداشتى که حداقل من از این نامه مى‏کنم این است که شرط مرجعیت در ابتداى انتخاب برداشته مى‏شود یعنى ابتداء که رهبر مى‏خواهد توسط خبرگان انتخاب بشود لازم نیست از میان مراجع بالفعل باشد، از میان کسانى که صلاحیت مرجعیت دارند، کافى است اما مفهوم کلام امام در دو نامه این نیست که هیچ وقت لزومى ندارد که رهبر مرجع باشد بلکه به عکس مفهوم این است که بعد از انتخاب خبرگان مجتهد عادلى را به عنوان رهبر انتخاب کردن، باید به شیوه‏اى انتخاب کنند که او مرجع بشود من عبارت را مى‏خوانم عنایت بفرمایید:
Majlis:2 Volume:1 Sessions:1-14 Page:205
 «وقتى آنها هم فردى را تعیین کردند تا رهبرى را به عهده بگیرد قهرى او مورد قبول مردم است» کانه حضرت امام مرجعیت را همین معنا مى‏کنند او مورد قبول مردم است پس نتیجه مى‏گیریم خبرگان در شیوه انتخاب رهبرى الزاماً باید ترتیبى اتخاذ کنند که وقتى رهبر را انتخاب مى‏کنند او مرجع باشد، یعنى اینجا دیگر فاصله برداشته مى‏شود پس بحث مى‏رود روى شیو انتخاب رهبرى توسط خبرگان. باید این شیوه دقیقاً به نحوى باشد که بین مرجعیت و رهبرى فاصله نیاندازد و شیوه به نحوى باشد که هر مجتهد عادلى را که به عنوان رهبرى انتخاب مى‏کنند الزاماً او رهبر باشد براى این‏که از نظر فقهى هم معیار انتخاب مرجع چیزى جز خبرگان نیست عوام مردم مراجعه مى‏کنند به خبره در تقلیدشان، حداقل از آن خبره عادل سؤال مى‏کنند وقتى آنها گواهى دادند به صلاحیت مرجعیت فقیه عادلى (حالا با قید «اعلمیت» بى‏قید «اعلمیت» وارد بحث فقهى آن من نمى‏شوم) و در هر حال وقتى آنها به صلاحیت مرجعیت و مقلد بودن یک مجتهدى شهادت دادند براى افراد عادى کفایت مى‏کند در مورد مراجع حداقل در یکصد سال، در یکصد و پنجاه سال اخیر هم عملًا همین‏طور بوده. هم در رساله‏هاى علمیه ذکر شده و هم عمل و سیره هم بر این اساس بوده. حالا چه فرقى مى‏کند حداقل دو خبره عادل شهادت به صلاحیت مقلد بودن یک فقیه بدهند یا هفتاد خبره شهادت بدهند یا اکثریت هفتاد نفر شهادت بدهند، خواه ناخواه رهبرى که انتخاب مى‏شود با شهادت بیش از نصف هفتاد نفر یا کمتر یا بیشتر. این براى مرجعیت چه از نظر سنتى، سیره سنتى و تاریخ گذشته‏مان، چه از نظر حکمى که به صورت فتوایى الان مسلم هست، هر لحاظى ملاحضه بشود، این اقوى است این منتخب خبرگان که مرجع بشود.
بنابراین به نظر مى‏رسد هیچ نگرانى وجود ندارد مسأله مرجعیت ابتداء برداشته مى‏شود ولى بعد از انتخاب رهبرى خود به خود رهبر منتخب مرجع مى‏شود، براى این‏که شیوه و فتوا همین است.
در مورد تمرکز در مدیریت قو مجریه من یک نکاتى را فشرده عرض مى‏کنم: اولًا توجه مى‏دهم حضرات سروران اساتید کاملًا توجه دارند که قرآن و کلمات امیرالمؤمنین حداقل آن‏چه که در نهج البلاغه آمده تأکید بر مطالعه بر کار گذشتگان دارند، تأکید بر استفاده از تجربیات دیگران دارند، این یک اصلى است که ما پذیرفته‏ایم که در تصمیمات بالاخره تجربیات انجام گرفته باید مورد توجه باشد و نکته دوم این است که قرآن صریحاً امر به انتخاب احسن کرده. اگر این دو اصل را که دو اصل قرآنى و متکى و مبتنى بر فرمایشات حضرت امیرالمؤمنین على علیه السلام در نهج البلاغه هست ما بپذیریم شکل قو مجریه هیچ توفیقى نیست، تعبدى نیست و ما در متون چه آیات و چه روایات حتى با توجه به اجماع و مسائل دیگر عقل به معناى خاصش، ما یک شکل خاصى در مورد قو مجریه نداریم بنابراین شکل قو مجریه مانند شکل حکومت، انتخابى است و براساس این دو اصل باید انجام بگیرد یعنى به صورت تطبیقى با توجه به تجربیات گذشتگان و دیگران. و دوم انتخاب احسن.
روى این اساس من مى‏خواهم این نکته را عرض کنم که ما باید تجربیات پیشرفته بشرى را (همان‏طور که در قانون اساسى هم آمده) در مورد شکل نظام سیاسى و بالاخص در مورد مدیریت اجرایى به صورت تطبیقى مورد توجه قرار بدهیم به عنوان مثال ما در تاریخ‏
Majlis:2 Volume:1 Sessions:1-14 Page:206
مشروطه یک اشتباه بزرگى مرتکب شده‏ایم ما آمده‏ایم قلم به دست گرفته و با استفاده از منابع غنى فقه، مشروطه را مشروعه معرفى کرده‏ایم و دلایل بسیارى اقامه کرده‏ایم که مشروطیت تنها رژیم و شکل حکومت اسلامى است و اگر ما در مورد این اصل یعنى استفاده از تجربیات دیگران دقت کرده بودیم، آن قدر قاطعانه برخورد نمى‏کردیم که بگوییم شکل نظام سیاسى مشروع یعنى مبتنى بر فقه عبارت از مشروطه است این یک اشتباه بزرگى بود اگر ما تجربیات را توجه داشتیم و مسأله نظام‏هاى تطبیقى و تطبیق نظام‏ها را توجه داشتیم مرتکب این لغزش نمى‏شدیم امروز در مورد قو مجریه تجربیات بشرى به یک سلسله نتایجى رسیده که نصب العین ما هست و بالاخره نوشته شده و تقریر شده و گفته شده. ما اگر اینها را مورد مطالعه قرار بدهیم، خارج از چارچوب اسلام نیست، نه بدعت است و نه غرب‏گرایى و مشرق‏گرایى و نه مفاهیم دیگر است.
ما دو راه بیشتر در پیش نداریم: یا این‏که چشم‏مان را روى هم بگذاریم، تجربیات را به کنارى بگذاریم فقط آن‏چه را که خودمان ابداع مى‏کنیم، بگوییم اسلام همین است و نظام سیاسى اسلام همین است و لاغیر. با توجه به این‏که شکل حکومت توفیقى نیست در هیچ متنى هم نیامده، این یک راه.
یک راه دیگر هم این است که چشم‏مان را باز بکنیم در عین حفظ استقلال‏مان در انتخاب شیوه‏اى که نه شرقى است و نه غربى است با حفظ این اصل باچشم باز و مطالعه تجربیات، یک نظامى را انتخاب بکنیم که مبتنى بر تجربیات باشد، مبتنى بر انتخاب احسن باشد مثلًا در مورد قو مجریه ما امروز دو مدل اصلى در دنیا داریم و مدل‏هاى فرعى منتخب از این دو مدل.
امروز در جهان یک شیوه در نظام قو مجریه به نام نظام ریاستى معروف و متداول است که کلیه اختیارات، اقتدارات و حاکمیت در قو مجریه به رئیس جمهور تفویض مى‏شود و رئیس جمهور مسؤول کلیه مسائل اجرایى در سراسر کشور است یا نخست وزیر وجود ندارد و یا این‏که اگر وجود هم داشته باشد یک مسؤولیت‏هاى تشریفاتى محدودى دارد و حتى در بعضى از این نظام‏ها وزیر و وزراء وجود ندارند، اگر هم دارند به عنوان معاونت رئیس جمهور عمل مى‏کنند و اگر هم عنوان وزیر را دارند، این عنوان به صورت خاصى است که کارگزار مسؤولیت‏هاى ریاست جمهورى است البته در این نظام بیشترین مسؤولیت‏ها و اقتدارات به رئیس جمهور سپرده شده و رئیس جمهور در انتخابش باید آراء قاطع مردم را در اختیار داشته باشد تا بتواند مجرى این نوع حاکمیت با این نوع وسعت باشد و اما در عین حال براى مهار کردن قدرت اجرایى رئیس جمهور شیوه‏هایى انتخاب مى‏شود که رئیس جمهور کنترل بشود و رئیس جمهور مسؤول باشد. کیفیت مسؤول بودن رئیس جمهور هم به شیوه‏هاى مختلف عمل مى‏شود که من براى اختصار فقط اشاره مى‏کنم و بعضى از نظام‏هاى سیاسى امروز در دنیا با دست‏کارى این مدل، با کم‏رنگ کردن، پر رنگ کردن مسؤولیت‏ها امروز در دنیا متداول است لزومى هم ندارد اسم برده بشود.
مدل دوم نظام کابینه‏اى یا نظام پارلمانى هست که در این نظام عمدتاً مسؤولیت‏ها متمرکز در قو مقننه است و این قو مقننه است که برحسب اکثریت کرسى‏هایش نخست وزیر
Majlis:2 Volume:1 Sessions:1-14 Page:207
را معین مى‏کند و نخست وزیر کلیه مسؤولیت‏هاى اجرایى را بر عهده مى‏گیرد و به وسیله مجلس وزراء انتخاب مى‏شوند و کاملًا وزراء و نخست وزیر با انتخاب مستقیم مردم به عنوان نماینده و انتخاب مستقیم مجلس به عنوان نمایندگان مردم به این سمت‏ها برگزیده مى‏شوند و هیأت وزیران در برابر مجلس کاملًا مسؤول هست اما براى این‏که توازن و تعادل قوا برقرار بشود و دو قدرت یعنى قو مقننه و مجریه تصادم‏هاى احتمالى آینده‏شان برطرف بشود، در برابر اختیار تامى که به قو مقننه داده شده است که در انتخاب اعضاء و مسؤولان قو مجریه مستقیما وارد عمل بشود، به رئیس قو مجریه یعنى نخست وزیر اختیار فوق العاده‏اى داده مى‏شود که حتى در بعضى از نظام‏ها تا انحلال و منحل کردن مجلس هم پیش مى‏رود صرفاً براى تعادل قوا و توازن بین دو قو مجریه و قضائیه.
الان تفاوت‏هاى بسیارى بین رژیم‏ها و نظام‏هایى که از این دو نوع و از این دو مدل انتخاب شده و یا از اینها پیروى کرده‏اند وجود دارد ولى عمدتاً در این محور است که یا قو مجریه عبارت از هیأت وزیران باشد، کلیه مسؤولیت‏هاى اجرایى را دارد و در برابر مجلس مسؤول و منتخب است، به علاوه این اختیارات فوق العاده‏اى که خواه، ناخواه باید تفویض بشود یا کلیه اختیارات و اقتدارات و حاکمیت اجرایى به رئیس جمهور اعطا مى‏شود آن هم باز به یک صورت قابل کنترل. با توجه به بافت و ساختار سیاسى در نظام جمهورى اسلامى ایران که این ساختار کلى هرگز به هم نمى‏خورد، با تجدید نظر در قانون اساسى هم این اسکلت کلى باقى مى‏ماند، با توجه به این بافت و ماهیت حکومت اسلامى که یک حکومت صد درصد منطبق با موازین اسلامى است و مسأله رهبرى در رأس نظام و در قله نظام و قله حاکمیت نظام قرار مى‏گیرد هم با مشروعیت مردمى که با انتخاب مردم هست و هم با مشروعیت الهى که چون ولى فقیه هست و مجتهد جامع الشرایط هست، بالاخره باید قو مجریه که بیشترین قدرت و حجم حاکمیت را در اختیار دارد باید به نحوى باشد که در تصادم با رهبرى نباشد نظام ریاستى یعنى سپردن مسؤولیت‏هاى اجرایى به رئیس جمهور همواره این خطر را در پیش دارد حداقل در بعضى از موارد با اختیارات رهبرى در تصادم باشد و یک تجربه تلخى هم ما در گذشته در ده سال گذشته داریم و آن به معناى این است که اگر فرد نالایقى باشد و بخواهد سوء استفاده از قانون بکند، سوء استفاده از اختیارات بکند، مخصوصاً اگر توأم با جوسازى باشد، مى‏تواند در قوه مجریه رشد پیدا بکند و استبداد به نوعى در قو مجریه زمینه رشد پیدا بکند و بالاخص اگر این مسؤولیت‏ها، مسؤولیت‏هاى چشمگیر هم باشد و در قانون اساسى به صورت صریح هم ذکر شده باشد اتکاء به آراء عمومى مردم را هم که در اختیار دارد، همواره این خطر هست، نمى‏شود روى شخصیت‏ها و افراد حساب کرد که افراد، افراد برجسته، افرادى هستند که پا روى نفس و نفسانیات‏شان گذاشتند، علایق نفسانى و وابستگى‏هاى شیطانى و درونى ندارند، روى افراد نمى‏شود حساب کرد و قانون را روى افراد تنظیم کرد بنابراین به نظر مى‏رسد که اگر شیوه‏اى انتخاب بشود که در آن تمرکز قدرت به معنایى که در برابر رهبرى به نحوى موجب اشکالاتى بشود، نباشد به نظر بهتر مى‏رسد.
من یک نکته هم خیلى صریح در مورد کیفیت بازنگرى در قانون اساسى عرض مى‏کنم که معمولًا شش شیوه الان در دنیا متداول است، یکى شیو مؤسسان است یکى هم شیو
Majlis:2 Volume:1 Sessions:1-14 Page:208
خبرگان است و شیو دیگرى هست که به صورت رفراندوم هست و این سه شیوه به صورت خالص است یعنى تنهایى و سه شیوه دیگر ترکیبى است از مؤسسان و رفراندوم، خبرگان و رفراندوم و مسأله دیگر هم عبارت است از خبرگان منتخب مردم با رفراندوم که شیو ابتکارى جمهورى اسلامى ایران است در تدوین و تصویب قانون اساسى و شاید این شیوه بهترین شیوه باشد براى بازنگرى در قانون اساسى که خبرگان منتخب مردم متن را آماده مى‏کنند و به وسیله رفراندوم به تصویب مى‏رسد، با عرض معذرت از سروران و اساتید محترم.
نایب رئیس (خامنه‏اى)- آقایان اگر مى‏خواهند صحبت بفرمایند، نوبت بگیرند.
امامى کاشانى- من دیروز نامه‏اى به هیأت رئیسه نوشتم و تقاضاى وقت کردم.
منشى (یزدى)- بله نامه نوشته بودید بعد هم از همان وقت استفاده فرمودید دیگر بعد از آن دیگر نامه‏اى نبود همان نامه را مرقوم فرموده بودید بعد هم خواستید آنجا توضیح بدهید (امامى کاشانى- دوتا نامه بود) به هر حال فرمایشى دارید بفرمایید.
محمد امامى کاشانى- بسم الله الرحمن الرحیم. مطلبى را که امروز مى‏خواهم خدمت آقایان معظم عرض کنم، مسأله‏اى است که در شوراى نگهبان ما در تجربه به آن رسیده‏ایم در رابطه با مجمع تشخیص مصلحت که بنده میل داشتم در کمیسیون اول شرکت کنم به خاطر مجمع تشخیص مصلحت ولى حالا، خوب دیگر این قرعه ما را به کمیسیون چهارم برد! حضورتان عرض کنم مشکلى در مجمع وجود دارد که لابد کمیسیون اول آقایان بیشتر به آن عنایت مى‏فرمایند و آن این است که در اصل 91 قانون اساسى آمده است: فقهاى عادل که آگاه به مقتضیات زمان و مسائل روز باشند، توسط رهبر تعیین مى‏شوند.
خوب، مجمع تشخیص مصلحت که صلاح اندیشى مى‏کند و ضرورت‏ها را براساس مصالح تشخیص مى‏دهد الان حرف شوراى نگهبان این است که، یعنى غالب دوستان فقها نظرشان این است، نه همه. بعضى این‏طور نیست ولى غالباً نظرشان این است که ما نمى‏توانیم مصلحت اندیشى کنیم و چون نمى‏توانیم مصلحت اندیشى کنیم، بنابراین صبح در شورا یک نظر مى‏دهیم، شب در مجمع تشخیص نظر مقابلش را مى‏دهیم یعنى صبح در شورا مى‏گوییم اگر دولت خواست اراضى را بگیرد (مثلا آن اراضى که قبلا دولت در اختیار گرفته است) و مردمى رفتند خانه ساختند ما در شوراى نگهبان مى‏گوییم این مخالف با شرع مقدس اسلام است باید بروند با صاحبش کنار بیایند ولى شب وقتى آمدیم در مجمع تشخیص، به عنوان موافق رأى مى‏دهیم مى‏گوییم که مصلحت این است که ما دیگر الان نرویم سراغ اینها بگوییم شما بروید سراغ مالکین و با مالکین به هر حال کنار بیایید این مصلحت نیست و لذا مى‏بینیم دوستان‏مان صبح یک رأى مى‏دهند، درست شب مقابلش رأى مغایرش را مى‏دهند! این الان وجود دارد بعضى البته از افراد که در شورا هستند آنها معتقدند که خیر این آگاهى به مقتضیات زمان و مسائل روز همین مصلحت اندیشى‏ها را هم مى‏گیرد ولى اکثراً معتقدند نه، حتى آن بیانى که تقریباً اخیراً بود چند وقت قبل بود حضرت امام داشتند که در رابطه با روحانیت و حوزه‏ها بود که ظاهراً در این رابطه بود که زمان و مکان را در اجتهاد شرط بدانند در عین حال نمى‏رساند که مصلحت اندیشى مى‏توانند بکنند. بنده حالا چند نمونه به عنوان مثال عرض مى‏کنم تا معلوم بشود مشکل چیست و کار مجمع تشخیص مصلحت به نظر مى‏رسد
Majlis:2 Volume:1 Sessions:1-14 Page:209
چطورى باید باشد و کار شوراى نگهبان چطور باشد گرچه مسأله شوراى نگهبان در آن خط سیرى که حضرت امام دادند وجود ندارد اما در مجمع تشخیص مصلحت مى‏تواند اصلى پیدا بشود بیاید یعنى اصلى بیان بشود و نوشته بشود که آن اصل ناظر به اصل 91 بشود این مى‏تواند در این باشد حالا نمونه‏هایى که عرض مى‏کنم ما یک سلسله از چیزهایى داریم که اینها به عنوان محدودیت‏هاى متعارف در جامعه است مثل پروانه کسب، مثل قوانین راهنمایى و امثال اینها. اینها یک سرى چیزهاى متعارفى است، این امور متعارف معلوم است اگر در قانون هم بیاید، بیاید در شوراى نگهبان قبول مى‏شود، مجمع تشخیص مصلحت هم خوب قبول مى‏کند آن حرفى نیست.
این یک سرى این‏طور چیزها است که خیلى بدیهى است که متعارف است و ضرورت زندگى در جامعه این را اقتضا مى‏کند که دوتا دکان نانوایى در 50 متر فاصله با هم مثلًا نباشد این یک سنخ کار، یک سنخ از محدودیت‏ها و قیودى است که در قانون پیش مى‏آید که آنها هم مصلحت است ولى به این صورت نیست یعنى مى‏توانیم بگوییم همان‏طورى که امام فرمودند که زمان و مکان را دخالت بدهند این از آن قبیل است حالا دو نمونه مثال بیاورم:
یکى «طلاق» مثلًا در طلاق درست است که «بید من اخذ بالساق» است لیکن این مسأله مطرح است که از وقتى که گفتند اگر طرفین به طلاق راضى بودند دیگر لازم نیست به دادگاه بروند بلکه خودشان مستقیماً به محاضر بروند، طلاق آمارش خیلى بالا رفته، یک بار کسانى که مربوط به این کار بودند آمدند به شوراى نگهبان و یک آمارى را آورده بودند که نشان مى‏داد آمار «طلاق» قبل از پیروزى انقلاب خیلى بالا بوده است بعد از این‏که انقلاب پیروز شد خیلى پایین آمده بود باز متأسفانه دوباره بالا رفته و تقریباً فکر آنها این‏طور بود که مى‏گفتند چون مستقیماً بدون دادگاه مى‏روند به دفترخانه، صاحب محضر هم به خاطر درآمد و سود خودش تا مى‏بیند اینها راضى هستند فوراً طلاق مى‏دهد.
خوب، حالا اینجا دوتا راه داریم یک بحث این است که بگوییم طلاق دست شوهر است خوب شوهر راضى است خوب با زنش مى‏روند طلاق مى‏دهد! آن هم مى‏خواهد طلاق بگیرد او هم طلاق مى‏دهد یک بحث این است که ما بگوییم نه، چون طلاق زیاد مى‏شود این باید برود در دادگاه ولو این‏که این شوهر مى‏خواهد طلاق بدهد این زن هم مى‏خواهد طلاق بگیرد ولى یک ماه اینها معطل بشوند اگر یک ماه معطل بشوند «لعل الله یحدث بعد ذلک امرا» و لذا طلاق آمارش مى‏آید پایین این در زمان طاغوت هم که بوده تجربه داشتند که وقتى به دادگاه رفته شمار طلاق آمده پایین آنجایى که امام مى‏فرمایند که زمان و مکان را در نظر بگیرند برداشت ما این نیست که اگر این قانون را مجلس تصویب کند بیاید در شوراى نگهبان، شوراى نگهبان هم تأیید مى‏کند مى‏گوید بلى محضر طلاق ندهد، برود در دادگاه و دادگاه نظر بدهد البته شاید یا همه دوستان شوراى نگهبان نظرشان باشد یا اکثراً نظرشان باشد که زمان و مکانى را که امام فرمودند در نظر بگیرید معنى زمان و مکان این است و آنجایى که در قانون اساسى مى‏گوید آگاه به مقتضیات زمان و مسائل روز مقصود این چیزها است یا مثلًا قانون کار. قانون کار خوب این قید و قیودى که برایشان وسایل درست‏
Majlis:2 Volume:1 Sessions:1-14 Page:210
بکنند، چنین بکنند، تعطیلى‏ها چنین باشد، در بیمارى‏ها چنان باشد، این تمام قیودى که الان در قانون کار وجود دارد خوب این در نظر گرفتن زمان و مکان به این معنا الان در کشورهاى غربى هم وقتى نگاه مى‏کنید مى‏بینید قانون کار این نیست که بگویند مؤجر مالک است و مؤجر است و هرچه دلش مى‏خواهد، مى‏خواهد مستأجر هم باید حتماً ملزم است دنده‏اش نرم شود، غرب هم این‏جور عمل نمى‏کند پس بنابراین حالا که در دنیا براى کارگر خیلى حساب قائل هستند ما باید این را در نظر بگیریم و در قانون‏گذارى‏مان و در کارهاى‏مان توجه بکنیم به مسأله کارگرها و مصلحت نظام را در این جهت به آن توجه کنیم این هم هست که این هم باز مى‏تواند یک بخش زیادى از آن در رابطه با مسأله زمان و مکان حل بشود ولى یک بخشى از این مسائل گاهى ممکن است پیش مى‏آید که نه آن زمان و مکان کاملًا به آن منطبق است در اجتهاد نه از قیود متعارفه در زمان است یعنى مثل پروان کسب یا قوانین رانندگى و امثال اینها مثل چه؟ مثل آنجایى که مسلم ملک این شخص را گرفته‏اند و این ملکى را که گرفته‏اند هیچ نمى‏توانیم بگوییم حالا که زمان هست، حالا که مکان این‏طورى است پس بگوییم تو برو پى کارت. نه، این مالک است، باید بیاید مالک را راضى بکند این‏طور چیزها هست که گاهى به عنوان مصالح انسان مى‏بیند که این را بایستى در نظر بگیرد و این مصلحت اندیشى را بکند خوب، حالا که: یک سلسله قیود و مطالبى است که متعارف است.
2- حالا که چیزهایى است که زمان و مکان در اجتهاد مجتهد و نظرش دخالت مى‏کند.
3- یک مسائلى است که با توجه به زمان و مکان هم نمى‏شود گفت مگر این‏که الان مصلحت نظام اقتضاء مى‏کند که این حرفى که مثلًا با عناوین اولى درست نمى‏شود به عنوان این‏که اقتضاى حکومت الان این است این را انجامش بدهند حالا بعد از این‏که من عرض کردم حالا نکته اینجا است که شوراى نگهبان اگر در قانونى که براى مجمع تشخیص مصلحت تقنین مى‏شود و آن از اصولى که مى‏خواهد در اینجا به وجود بیاید اولًا این اصل بدون تردید باید در رابطه با رهبر باشد یعنى بنده تشخیص خودم را عرض مى‏کنم دلیلش هم این است که ما شرایط موجودمان را مى‏بینیم، و الا در دنیا مصلحت اندیشى را پارلمان‏ها مى‏کنند ولى چرا مصلحت اندیشى را پارلمان مى‏کند بعد مى‏آید شوراى نگهبان بعد با این جر و بحث‏ها رو به رو مى‏شود بعد حضرت امام وارد مى‏شوند بعد گروهى را تعیین مى‏فرمایند؟
اینها پیدا است براى این‏که باید مصلحت را یک گروهى تشخیص بدهند که یک حالت امنیتى وجود داشته باشد که واقعاً مصلحت جامعه است نه این‏که بیایند مثلًا فرض بفرمایید تحت جوسازى‏ها قرار بگیرند، بحث‏ها قرار بگیرند روزنامه این‏طور بنویسد آن، آن‏طور بکند بعد یک مرتبه مصالح جامعه ببیند زیر و رو مى‏شود پس بنابراین، این‏که بخواهد بیاید دست غیر رهبر، نه، این واقعاً براى نظام خطر است باید رهبر معین بکند، افرادش را هم باید او تعیین بکند حالا چه کسانى را باید تعیین بکند آن دست خود رهبر است حالا بنده الان در این جهت نمى‏توانم عرض کنم که از کدام ارگان‏ها باشد، کدام تشکیلات باشد بهتر است، بیشتر است الان در همین شرایط ملاحظه مى‏فرمایید که حضرت امام از شوراى نگهبان و رؤساى محترم 3 قوه و نخست وزیر محترم و بعضى دوستان و آقایان محترم دیگر همین‏طور در
Majlis:2 Volume:1 Sessions:1-14 Page:211
نظر گرفتند و تعیین فرمودند ولى مطلب اساسى که بنده اینجا دارم دو کلمه است کلم اول آنجایى که اصلى در رابطه با مجمع تشخیص مصلحت مى‏خواهد تدوین بشود این اصل باید براى این‏که ولى امر را از خلاف قانون اساسى بیاورد بیرون، یعنى باز فردا نگویند مخالف قانون اساسى است، آنجا جوسازى کنند، رادیوهاى بیگانه سروصدا کنند، باید یکى از این دوتا کار بشود یعنى اولًا این فقهاى شوراى نگهبان در آن «اصلى» که به عنوان «مجمع تشخیص» مى‏آیند اینها از طرف ولى امر که منصوب مى‏شوند حق داشته باشند که مصلحت اندیشى و کارشناسى بکنند.
اگر این حق داده بشود که کار کارشناسى بکنند بنده فکر مى‏کنم که دو سوم بار مجمع تشخیص مصلحت سبک مى‏شود (حداقل دو سوم) اصلًا بنده فکر مى‏کنم ممکن است بیشتر آن چیزى که در رابطه با مجلس و شوراى نگهبان است حل بشود براى این‏که وقتى کارشناسى بکند خوب آن کارشناسى که مجلس مى‏کند، شوراى نگهبان هم آن کارشناسى را خواهد کرد بعد هم با رفت و آمدها و مرتب تردد بین مجلس و شوراى نگهبان و کمیسیون‏هایى که مربوط به این است در مجلس بالاخره به یک جایى ممکن است که در دو سوم این مسائلى که به مجمع تشخیص بر مى‏گردد ممکن است در همین رفت و آمدها با آن اختیاراتى که فقهاى شوراى نگهبان دارند این مسأله حل بشود که این را هم از این جهت که دیگر حالا صبح مى‏آید در شورا یک رأى مى‏دهد شب مى‏آید در مجمع تشخیص درست 180 درجه مقابلش رأى مى‏دهد.
وقتى هم نگاه مى‏کنم مى‏گویم من صبح یک وظیفه دارم شب یک وظیفه. شرعاً و قانوناً صبح‏ها وظیفه‏ام این است که بر طبق شرع حرف بزنم، شب وظیفه‏ام این است که مصلحت را ببینم! و حرفش هم درست است، حرف کاملًا منطقى است ولى این حرف منطقى را آن کسى مى‏فهمد که به اصطلاح در این فرهنگ بار آمده باشد والا در دنیا اگر این را بگوید، بگوید شوراى نگهبان صبح یک رأى مى‏دهد شب 180 درجه مقابلش مى‏دهد، حیث صبحش با حیث شبش این نظرش مى‏دهد، آن نظرش مى‏دهد رأى مخالفش مى‏شود در این جلسه و آن جلسه این مى‏گوید چطور اینها این‏طور رأى دادند ولى واقعش این است که حق همین است آنجا مى‏گوید من با این مبناى فقهى مى‏بینم، این مغایر است، شب مى‏گوید ولو مغایر است، در جلسه دیگر مى‏گوید ولو مغایر است ولى من اینجا نشسته‏ام مصلحت اندیشى کنم ننشسته‏ام با قوانین شرع ببینم موافق است یا مغایر است، من باید ببینم مصلحت جامعه چیست این یک مطلب البته یک چیزى بنده در نظرم هست که آقایانى که در کمیسیون تشریف دارند باید کمى روى آن فکر بکنند با حقوقدانان شوراى نگهبان و جاهاى دیگر هم مصلحت بکنند که اگر بشود یک راهى هم براى قانون اساسى باز کنند یعنى اگر بنا بشود چیزى برخلاف قانون اساسى باشد ولى مصلحت جامعه باشد باز این معنا را نگویند که برخلاف قانون اساسى رأى بدهید یعنى راجع به شرع مقدسش مى‏شود حساب کرد اگر شرعش به دست فقهاى شوراى نگهبان کارشناسى و مصلحت اندیشى شود اکثر مسائل فقهى آن حل مى‏شود ولى قانون اساسى‏اش حل نمى‏شود براى این‏که 6 نفر هستند و اکثریت رأى نمى‏آورد آنها هم مى‏گویند خوب قانون اساسى این است و براساس قانون اساسى نمى‏شود مگر این‏که در آن مجمع تشخیص مصلحت یک اصلى به وجود
Majlis:2 Volume:1 Sessions:1-14 Page:212
بیاید که آن اصل اختیاراتى به حقوقدانان و همچنین فقها در زمینه جایى که مصلحت است ولى خلاف قانون اساسى است یک نظرى بدهند ولى آن هم آن وقت در قانون اساسى یک حالت شناورى پیدا مى‏شود که آن بنده الان نظر جدى ندارم ولى همین‏طور به صورت یک احتمال این در نظرم هست ولى حالا قانون اساسى‏اش خیلى مشکل ایجاد نمى‏کند، آن مشکل زیادى که ایجاد مى‏کند مسائل شرعى آن است.
این نکته که اگر مجمع تشخیص مصلحت به همین صورت که الان وجود دارد هست اگر به همین صورت باشد این اختیارات حتماً در آن اصل باید بیاید و شوراى نگهبان را از این چارچوبى که در آن قرار گرفته و نمى‏تواند بیاید بیرون این را بیاورد بیرون این یک مطلب.
مطلب دوم این است که این مجمع تشخیص مصلحت مى‏تواند یک چیزى باشد بین مجلس و بین شوراى نگهبان. الان بین مجلس و شوراى نگهبان نیست الان 6 نفر از شوراى نگهبان در مجمع تشخیص مصلحت هستند ولى اگر این‏طورى ببینیم که اگر خوب بشود به این صورت بشود که مجمع تشخیص مصلحتى که باز ولى امر باید تعیین بکند تمام اینها از این‏که ولى امر باید تعیین کند حرفى ندارند افرادى را تعیین کنند که آن افراد حالا در شرایط و اوضاع و احوال چه افرادى را در نظر بگیرند آن اختیار با ولى فقیه است. افرادى را در نظر بگیرند بین مجلس و بین شوراى نگهبان به این معنا که اگر مجلس آمد کارشناسى کرد و مطلبى را آمد گفت، آمد به شوراى نگهبان، شوراى نگهبان چیزى را که نظر مى‏دهد و مى‏گوید که ... حالا مبانى شرعى و قانون اساسى‏اش به جاى خودش درست در رابطه با کارشناسى بعد از این‏که این کارشناسى هم حق شوراى نگهبان شد اگر موافق بود، موافق بود اگر موافق نبود در اینجا بر مى‏گردد به کمیسیون با کمیسیون یک تبادل نظرى مى‏کنند اگر در اینجا موافقت نشد مى‏رود به مجمع تشخیص مصلحت، رفت به مجمع تشخیص مصلحت، مجمع تشخیص مصلحت نظر کارشناسى‏اش در اینجا قاطع باشد بین شوراى نگهبان و بین مجلس (نظر کارشناسى‏اش) بعد که نظر کارشناسى‏اش را داد مى‏آید در شوراى نگهبان، شوراى نگهبان به عنوان این‏که با قانون اساسى و قواعد فقهى روى همان موازینى که تاکنون داشته مغایر هست یا مغایر نیست آن را حساب مى‏کند و بعد نظرش را اعلام مى‏کند به هر حال بنده فکر مى‏کنم که عرایضم را در همین چند دقیقه که آقایان را تصدیع دادم عرض کرده باشم که مسأله مجمع تشخیص مصلحت ... البته مجمع تشخیص مصلحت هم منحصر بین مجلس و بین شوراى نگهبان نیست چه بسا ممکن است که یک سرى مسائل دیگرى هم در مجمع تشخیص مطرح بشود مثل مسائل شوراى انقلاب فرهنگى و امثال اینها.
ممکن است گاهى مطرح بشود که اگر بخواهد این‏طور باشد مجمع تشخیص مصلحت مرتب افرادش در تغییر خواهند بود یعنى یک افراد ثابت خواهد داشت، یک افراد متغیر خواهد داشت چون بعضى چیزهایى که هست مثل شوراى انقلاب فرهنگى یک افراد خاصى باید باشند در بعضى امور باز باید یک افراد خاصى به عنوان این‏که متخصص در آن هستند باید در آنجا شرکت بکنند این کل مسائلى بود که مصدع آقایان شدم معذرت مى‏خواهم والسلام علیکم و رحمة الله.
رئیس- آقاى یزدى مطلبى دارید بفرمایید.
Majlis:2 Volume:1 Sessions:1-14 Page:213
محمد یزدى- بسم الله الرحمن الرحیم. من 3 تا مطلب هست که سعى مى‏کنم خیلى خلاصه عرض کنم: اول در ارتباط با بحثى که جناب آقاى عمید داشتند، دنباله بحث رهبرى با این‏که تقریباً قرار بود این بحث پایان یافته تلقى بشود ولى چون مطلبى را ایشان داشتند لازم هست عرض کنم تصور مى‏شود که بین حکم حکومتى با فتواى مرجع کاملًا خلط شده و مى‏بایست این دو از هم جدا بشود مراجع تقلید مرجعیت‏شان براساس فتاوایى است که مى‏دهند و از آنها اطاعت مى‏شود در فتاوا و مى‏شود گفت اطاعت الله تعالى هست نه اطاعت مرجع، چون حکمى در کار نیست، بیان حکم الله است طرف هم اطاعت مى‏کند منتها این مرجع در راه تشخیص خوب داراى شرایط تشخیص هست این‏که مرجع از طریق خبرگان معین مى‏شود چه دو نفر خبره بگوید و چه خبرگان رسمى قانونى همان‏طور که همه ما مى‏دانیم انتخاب مراجع از سه راه مذکور شرعى است که احیاناً از راه مجتهدینى است که غیر خبرگان هم هستند یعنى در خبرگان رسمى قانونى نیستند اشخاصى هستند که خود قدرت تشخیص دارند و تأیید مى‏کنند که فلان مرجع اعلم هست یا از او باید تقلید کرد و تشخیص آنها هم به تدریج موجب مى‏شود که جامعه از یک مجتهدى تقلید مى‏کند بدون این‏که خبرگان قانونى بگویند و یا این‏که شهرت مفید العلم پس از یک درجه‏اى موجب مراجعه بسیارى از مردم مى‏شود و نتیجتاً نمى‏شود گفت آن کسى را که خبرگان تعیین مى‏کنند براى رهبرى او قهراً مرجع هم خواهد بود و فاصله بین مرجع و رهبر از این طریق به وجود نمى‏آید این استدلال را خواستم عرض کنم که قابل خدشه است چرا؟ براى این‏که خبرگان مجتهد جامع شرایط را تعیین مى‏کنند براى رهبرى، یعنى تعیین مى‏کنند براى این‏که او حکمش نافذ است و مى‏تواند تصدى امور امت را در حکومت به عهده بگیرد.
تصدى امور امت در حکومت غیر از مسأله فتوا دادن است در مسائل فقهى. این دوتا اگر از هم جدا بشود در خیلى جاها شبهه کمتر خواهد شد بلى، درست است که اگر آن کسى که حاکم است و احکام ولایتى و حکومتى‏اش وجوب اطاعت دارد مرجع تقلید مردم هم باشد نفوذ بیشترى قهراً خواهد داشت اما این‏طور نیست که اگر یک کسى در سمت حکومت قرار گرفت او الزاماً هم مرجع تقلید باشد حضرت امام هم در نامه‏شان مرقوم فرموده‏اند که به طور قهرى حکم او نافذ خواهد بود حکم او یعنى حکم حکومتى و حکم ولایتى‏اش نافذ خواهد بود نه معنایش این است که مردم موظف مى‏شوند که از او تقلید بکنند نه مردم در تقلید از همان طرق شرعیه یک مرجع تقلیدى را انتخاب مى‏کنند البته نمى‏خواهم با این جمله عرض کنم که آن نگرانى باقى هست در آن عرایضى که در جلسه قبل داشتم من عرض کردم نگرانى به این صورت نیست و حتى برداشت قبلى خود من این بود که قانون اساسى یک مرجعیت بالفعل را نمى‏گوییم که حالا بحث گذشته است تکرار نباید بشود.
مسأله دوم در باب قو مجریه و اتکاء به آراء مردم و گرفتن یک سبکى را از مدل‏هاى متعارف در دنیا حالا یا کپى کردن از روى یکى از این مدل‏ها و یا مونتاژ کردن بعضى از این مدل‏ها که اول مى‏بایست مبناى اسلامى و شرعى خودمان را در نظر بگیریم بعد ببینیم که چه مدلى از روى این مبنا باید بسازیم حالا این مدل با مدل‏هاى دنیا بخواند یا نخواند، قبول داشته باشند یا نداشته باشند، ترکیبى از آن مدل‏ها باشد یا نباشد آن براى ما مهم‏
Majlis:2 Volume:1 Sessions:1-14 Page:214
نیست. بنابراین اول مى‏بایست به آن مبنا بیشتر توجه کنیم تا به مدل‏هاى متعارف و تصور این است که مبنا در قو مجریه همان‏طور که در طول این 10 سال بارها تصریح شده که قدرت اجراء تا وقتى ولى امر و حاکم او در حقیقت کسى را مشخصاً مأمور بکند او نمى‏تواند قدرت اجرا داشته باشد به عبارت دیگر اصلا اجرا حق ولى امراست.
در حقیقت تصرف در اموال و اعراض و نفوس حق ولى امر است، حق خدا است، حق رسول است، حق امام است، حق نایب امام است و نایب امام حق تصرف در اموال و نفوس دارد البته معلوم است که مباشرتاً نمى‏تواند همه جا این کار را بکند، طبعاً ایادى خواهد داشت و کسانى را به کارهاى اجرایى مى‏گمارد براى گماردن به این کارها که ایادى رهبر باشد از هر سیستمى مى‏شود استفاده کرد حتى مى‏شود گفت اصلًا حق او هست و او مى‏تواند بگوید به این کیفیت باشد یا به آن کیفیت باشد.
براساس مبنا صحبت مى‏کنم، مبانى شرعى ما حالا کدام کیفیت اسهل هست، راحت‏تر مى‏شود به نتیجه رسید، مشکلاتش کمتر هست، مردم راحت‏تر به نتایج لازم در قوه مجریه مى‏رسند آن یک بحث جداى کارشناسى است ابتدائاً مسأله این است که حق ولایت یعنى تصرف در اموال و نفوس و اعراض از ولى امر است اعم از مباشرتاً یا با واسطه، واسطه‏اش را به این اشکال مختلف مى‏تواند انجام بدهد و لذا رهبرى در رأس نظام حکومت ما قرار گرفته، همان‏طور که جناب آقاى عمید هم اشاره فرمودند مى‏بایست در قو مجریه هر نوع تنظیمى مى‏شود به گونه‏اى باشد که با رهبرى برخوردى نداشته باشد این نکته درستى است چون در حقیقت حق از اول مال رهبرى است بعد مال سایر قوا است چه اجرایى‏اش و چه تقنینى‏اش و چه قضائى‏اش که اینها ایادى همان رهبرى خواهند بود.
یعنى با انتساب به رهبرى مشروعیت مى‏گیرند، یعنى همان قاضى و دستگاه قضائى تا وقتى که منتسب به مقام ولایت نباشد مشروعیت در قضا ندارد، مجریه تا وقتى منتسب نباشد و همچنین مقننه مشروعیت ندارد به این ترتیب ما از این طرف نباید شروع بکنیم که ببینیم براساس تکیه به آراء عمومى مردم در دنیا کدام یک از این مدل‏ها موفق‏تر بوده‏اند بعد آن مدل موفق را بگیریم و یک مقدار هم رنگ اسلامى به آن بزنیم و بگوییم این حکومت اسلامى است یا این سیستم قوه مجریه اسلامى است.
من تصور مى‏کنم از این طرف باید شروع بکنیم اول ببینیم مبانى شرعى مى‏گوید اجراء به وسیله چه کسى باید باشد بعد آن قسمى که راحت‏تر هست و تجربه نشان داده و عمل شده ولو آراء همان قسم را خیلى نپسندد، آن قسم را از طریق کارشناسى انتخاب بکنیم و بگوییم او باید باشد.
فرض کنید در بیشتر کردن قو قدرت ریاست جمهورى یا بیشتر کردن قدرت نخست وزیر که تصور خبرگان اول در اینجا بیشتر به تعبیر بعضى از آقایان به خاطر تجربه گذشته و فرار از گرایش به استبداد بیشتر به این نکته توجه بوده که این قوا را تجزیه کنند و تقسیم کنند و هر یک را براى دیگرى یک خاصیت کنترل کننده برایش قرار بدهند که جلوگیرى از تمرکز به وجود بیاید. تجربه 10 ساله نشان داده که این جلوگیرى از تمرکز در این سیستمى که‏
Majlis:2 Volume:1 Sessions:1-14 Page:215
تنظیم شده خیلى زیاد است به گونه‏اى که به خاطر پیشگیرى از بروز استبداد به یک تلاشى منتهى شده ناچار ما داریم بر مى‏گردیم به طرف تمرکز.
چه در مرحله اول و چه در این مرحله که به طرف تمرکز بر مى‏گردیم آن زیر بنا و اساس همین هست که ولایت ولى و رهبر در حقیقت حق اولیه است و تجربه هر کدام را که بهتر مى‏تواند نشان بدهد بدون این‏که ما آراء را مستند اولى قرار بدهیم، البته من منکر تأثیر آراء نیستم و حتى همان اصولى هم که در قانون اساسى به آراء مردم توجه کرده معنایش این نیست که آراء مستقلًا ملاک مشروعیت باشد مگر در مواردى که شرع مستقیماً چیزى ندارد البته آراء مى‏تواند صاحب حق، حقش را با رأى‏اش داده است به کسى یا داده است به سیستم و نظامى خود به خود شارع هم که رد نکرده این واگذارى حق را مى‏تواند مشروع باشد به عبارت دیگر تکیه بر آراء ابتدائاً ممکن است ما را به اشتباهاتى منتهى بکند تکیه بر مبانى و بعد در تطبیق مصادیق و کیفیت از آراء البته باید استفاده کرد چنان‏چه از کارشناسى و تجربه هم باید استفاده کرد.
مطلب سوم هم دربار تشخیص مصلحت هست که برداشت ابتدایى من از نام حضرت امام این هست که تشخیص مصلحت به گونه‏اى باید تنظیم بشود که اولًا موضع قانونى پیدا بکند یعنى در حال حاضر مجمع تشخیص مصلحت براساس دستور ولایتى داراى یک موضع مشروع هست و مصوباتش نفوذ دارد براساس شکل قانونى چنین چیزى را ندارد این دستور و این نامه اول مى‏گوید به این موضع قانونى بدهید یعنى یک جایى در نظام جایش مشخص بشود آن‏طور که حضرت امام مرقوم فرمودند در فصل رهبرى باید بیاید ظاهراً نامه ابتدائاً در برداشت من این است که به شکل بازوى مشورتى براى رهبرى باید باشد یعنى دربار اعضاى آن مجمع تشخیص بعد باید بحث کرد آن مجمع تشخیص حق تقنین ابتدایى نداشته باشد، حق قضاى ابتدایى نداشته باشد، حق اجراى ابتدایى نداشته باشد بلکه مجمعى باشد که وقتى کشور به یک مشکلى رسید که از سیستم عادى جارى‏اش نمى‏تواند آن مشکل را حل کند این مطلب همه جا هم هست یعنى در بسیارى از حکومت‏ها این حالت پیش مى‏آید که در بعضى موارد مشکلى پیدا مى‏شود که اگر بخواهیم منتظر بمانیم که از مجارى عادى حکومت حاکمیت حل بشود آن مشکل، مشکل بزرگ‏ترى به وجود مى‏آورد، یک مقامى در آن نظام باید این قدرت را داشته باشد در نظام ما آن مقام، مقام رهبرى است مقام رهبرى براى این کار عده‏اى را در حقیقت انتخاب فرموده‏اند و به همین دلیل هم این انتخاب به وجود آمد، مشکلى پیش آمد براى حل آن مشکل این جمع انتخاب شدند به عنوان تشخیص مصلحت یعنى اگر مصلحت دانستند قانون هم کنار گذاشته بشود، مصلحت دانستند به طور موقت شرع هم کنار گذاشته بشود، و مشکل حل بشود طبیعى است که نمى‏تواند به طور دائم و همیشگى باشد.
حالا بحث این‏که از باب ضرورت‏ها است، احکام ثانویه است، احکام اولیه است الان اینجا مورد بحث نیست مى‏خواهم عرض کنم که مجمع تشخیص مصلحت مطابق ارشاد حضرت امام در این نامه باید به شکل بازوى مشورتى براى رهبرى باشد یعنى مستقیماً حق قانون‏گذارى نداشته باشد چنان‏چه الان هم در دستورات اخیر حضرت امام این حق از او گرفته شده اگر در
Majlis:2 Volume:1 Sessions:1-14 Page:216
این دو موردى که دارد عمل مى‏کند چون در خصوص این دو مورد شخص حضرت امام ارجاع فرمودند و الا الان صلاحیت ولایتى‏اش هم بیشتر از این نیست که در مواردى که بین مجلس و شوراى نگهبان به بن‏بست مى‏رسد مى‏تواند بررسى کند اما در قانون اساسى آینده یا اصلاح قانون اساسى یک موقعیت قانونى داشته باشد که بتواند بازوى مشاوره باشد، بازوى مشورتى باشد، کمک باشد براى رهبرى بلى، اگر رهبرى به او ارجاع کرد که شما این مسأله را بررسى کنید و هر چه به نظرتان رسید تصویب کنید این حق تصویب از ناحیه رهبرى به او داده شده یا در این مسأله بررسى کنید قضاوت بکنید و حکم‏تان را بدهید اجرا کنند باز مى‏تواند اصلًا در مقام قضاوت کار بکند یا همچنین در مقام اجرا یعنى رهبرى که در رأس قوا قرار دارد یا در حقیقت مشروعیت همه قوا به او مرتبط مى‏شود اگر مجمع تشخیص به شکل یک بازویى براى او در قانون موقعیتى پیدا بکند، هم مى‏شود تقنین را به او ارجاع داد، هم مى‏شود اجرا را به آن ارجاع داد، هم مى‏شود قضا را ارجاع داد. از ناحیه رهبرى نه کل تقنین را نه کل اجرا را و نه کل قضا را.
اجرا و قضا و تقنین در شرایط عادى و معمولى طبق همین قواى متعارف کار خودشان را انجام مى‏دهند مشکلى اگر پیش آمد که نمى‏شود از این طریق عادى انجام داد اصلًا یکى از خواص رهبرى و یکى از وظایف رهبرى، در این‏طور موارد هست، رهبرى به یک مجمعى به عنوان تشخیص مصلحت ارجاع مى‏دهد که شما بررسى بکنید اگر صلاح مملکت هست این کار را بکنید، چه حالت اجرایى‏اش چه حالت تقنینى‏اش و چه حالت قضائى‏اش این هم تصورى که دربار مجمع تشخیص هست.
اما راجع به اعضایش قطعاً مى‏بایست در اصل پیشنهادى آینده مشخص بشود یعنى نمى‏شود گفت این مجمع تشخیصى که الان مرکب است از اعضاى فقهاى شوراى نگهبان و رؤساى سه قوه و یک نفر از دفتر حضرت امام و آیت الله‏زاده که شرکت مى‏فرمایند بگوییم این اعضاء هست، اگر مى‏خواهد این اعضاء باشد یا مى‏خواهد غیر این اعضاء باشد وضعیتش باید در قانون مشخص بشود چون آن مجمع تشخیص آینده یک مجمع تشخیصى است که موضع قانونى دارد غیر از این مجمع تشخیص فعلى هست اما آن بحثى که آقاى امامى فرمودند آن بحث دیگر اینجا تکرار شود که طبعاً در قانون باید ببینیم چه کارى برعهد چه کسى گذاشته‏اند در قانون به شوراى نگهبان گفته‏اند شما ببینید این خلاف قانون هست یا نیست، خلاف شرع هست یا نیست همین! و اما مصلحت اندیشى بکند و از خلاف شرع بگذرد، بگوید مصلحت است! طبیعى است اگر این کار را بکند خلاف قانون عمل کرده است یا خلاف قانون اساسى است و تشخیص هم مى‏دهد خلاف قانون است ولى مصلحت کشور ایجاب مى‏کند که این خلاف قانون اساسى را مرتکب بشویم، شوراى نگهبان چنین حقى را ندارد، اگر این کار را بکند خلاف قانون کرده است مگر این‏که از راه دیگرى چنین قدرتى به او داده بشود که خود به خود باید در اصل آینده مجمع تشخیص بحث بشود.
محمدرضا توسلى- مجمع تشخیص مصلحت براى حل معضلات نظام و مشورت رهبرى ...
محمد یزدى- بله، بله، درست است، یعنى در مواقعى که معضلاتى پیش مى‏آید یعنى حالت ابتدایى ... معضل معمولًا در جایى گفته مى‏شود که از مجارى عادى قابل حل نیست‏
Majlis:2 Volume:1 Sessions:1-14 Page:217
یعنى اگر ما مشکلى را داریم که مى‏توانیم طرح بیاوریم در مجلس، مجلس هم بلافاصله تصویب بکند بعد هم بیاورد در شوراى نگهبان بعد هم به دولت ابلاغ بشود بعد دولت عمل بکند این معضل نیست معضل آنجایى است که یک مشکلى پیش مى‏آید از طریق عادى نمى‏شود حل کرد به مجمع تشخیص مصلحت مى‏گویند شما این کار را بکن آن وقت «این کار را بکن» البته عرض کردم چه تقنینش، چه اجرایش، و چه قضایش از طریق رهبرى هر سه مى‏تواند باشد.
سید على خامنه‏اى- بسم الله الرحمن الرحیم. بنده یک نکات کوتاهى را در زمینه تمرکز مدیریت قو اجراییه عرض مى‏کنم:
البته کارهاى عمیق‏تر و پخته کردن این بحث فکر مى‏کنم در کمیسیون‏ها باید انجام بگیرد بعد به این مجلس عرضه بشود.
عملًا آن‏طور که انسان مى‏فهمد طبق تجربه، براى مسؤولیت ادار کشور یعنى مدیریتى در این سطح، با توجه به انواع پیچیدگى‏هاى سیاسى و عملى که براى یک چنین مسؤولى وجود دارد یک اقتدار حقیقى لازم است.
نمى‏گویم حکومت مطلقه‏اى که «لایسئل عما یفعل» و غیر مسؤول بلکه عرض مى‏کنم قدرت البته در کنار قدرت، مسؤولیت به شکل قابل تحقق، شکى نیست که چنین چیزى لازم است ما این را بایستى مفروض بگیریم البته این حرف با آن نکته‏اى که آقاى یزدى فرمودند و درست هم هست منافاتى ندارد، یعنى اساساً مشروعیت دخالت در امور مردم و تحکم بر کسى، حکومت بر کسى منتهى مى‏شود به مسأله حکم خدا که آن هم مربوط به ولى فقیه (رهبر) مى‏شود، با این منافاتى ندارد باید جورى ترتیب کار داده شود که ارتباط بین این حاکم مقتدر و رهبرى (که طبق موازین اسلامى است) یک ارتباط منطقى و درستى باشد به هر حال بایستى اقتدار مدیر جامعه اقتدار تام و تمامى باشد روحیه حاکم بر مجلس خبرگان قانون اساسى به هیچ وجه با یک چنین چیزى مساعد نبود حتى در آنجا یکى از آقایان محترم و بزرگوار پیشنهاد کردند ریاست جمهورى شورایى (شوراى ریاست جمهورى را) که استناد ایشان هم به آیه «و امرهم شورى بینهم» بود مى‏گفتند براى این مخصص پیدا کنید، مخصصى نیامده، که خوب در این استدلال و در تبیین مفاد آیه حرف‏هاى زیادى هست، حقاً و انصافاً. خوب آنجا هم البته رأیى نیاورد لکن مى‏خواهم عرض بکنم این روحیه بود و حالا بنده فکر مى‏کنم که اگر بنا بود این‏جورى بشود که سه نفر در رأس جامعه بنشینند و راجع به امور جارى کشور با همدیگر مشورت بکنند که چه کار کنیم، فلان جا اقدام کنیم فلان کار را بکنیم، نکنیم واویلایى بود حاکى از این بود که ما هیچ تجربه کارى نداریم، واقعاً هم همین بود دیگر، هیچ کس در آن مجلس، کسى که حتى یک روز یک مدیریت درست و حسابى در یک گوشه‏اى از مملکت کرده باشد نبود.
همین روحیه اگر چه در باب ریاست جمهورى بحمدالله منتهى نشد به شوراى ریاست جمهورى، اما در عمل منتهى شد به یک چیزى که خیلى تفاوتى با آن شوراى ریاست جمهورى ندارد! اگرچه که یک فرق‏هایى دارد لکن بعضى از اشکالات آن را هم حقاً و انصافاً دارد.
وضع موجود دو اشکال اصلى دارد: یکى این‏که اقتدارات ریاست قو مجریه و مدیریت کشور اقتدارات بسیار محدود و کمى است منظورم اقتدارات رئیس جمهور و نخست وزیر با هم‏
Majlis:2 Volume:1 Sessions:1-14 Page:218
است یعنى این دوتا که حق یک نفر بوده و حالا تقسیم شده همین مجموعاً براى اداره یک کشور کم است یعنى اگر این را مقایسه کنید با سیستم‏هاى ریاستى که آقاى عمید به آن اشاره کردند، اصلًا قابل مقایسه نیست واقعاً.
در سیستم ایالات متحده آمریکا رئیس قو قضائیه یا دادستان کل را هم فرضاً رئیس جمهور معین مى‏کند و برخلاف نظر کنگره در موارد متعددى در قانون تصریح شده که او حق دارد عمل کند یعنى یک چیز مطلق. در حاشیه عرض بکنم در عین حال آنجا هم همواره در طول این تاریخ گله از محدودیت اختیارات رئیس جمهور در آمریکا حتى وجود داشته است! و نامه‏هاى متعددى بین بعضى از رؤساى جمهور آمریکا با کنگره در جریان بوده است.
گمان مى‏کنم من، آن گزارش که دو سه سال قبل از این برایم آوردند، مربوط مى‏شد به «روزولت» که یکى از رؤساى جمهور آمریکا بود، مکاتبات متعددى دارد با کنگره آمریکا بر سر محدود اختیارات رئیس جمهور او بعد از 170- 180 سال هنوز جا نیفتاده بود، نتوانسته بودند این مسأله را حل بکنند که چکار کنند و مشکلاتى داشتند.
مى خواهم عرض بکنم آن چیزى که در مدیریت قو مجریه امروز در قانون اساسى ما وجود دارد انصافاً این چیز خیلى کمى است با این اقتدارى که براى ادار کشور لازم است قابل مقایسه نیست این یک اشکال.
اشکال بعدى این است که همین هم تجزیه شده، یعنى بخشى از اقتدارات و اختیارات در اختیار رئیس جمهور است، بخشى در اختیار نخست وزیر است و اینها از جمله چیزهایى که در عمل قابل تقسیم هم باشد نیست که حالا تفصیلات این را عرض کردم در بحث‏هاى مفصل‏تر باید عرض کرد.
اجمالًا این تقسیم شد، اشکال سوم هم این است که این تقسیم خیلى هم مشخص نیست در باب مسؤولیت‏ها و اختیارات رئیس جمهور یک طرحى در مجلس تهیه شد که از دفتر ما هم همکارى و کمک کردند، به مشکلات زیادى برخورد کرد (هم در خود مجلس، هم در شوراى نگهبان) یعنى حقیقتاً نمى‏شود از قانون اساسى به وضوح و صراحت آن مرزى را که میان مسؤولیت‏ها و اختیارات رئیس جمهور و نخست وزیر وجود دارد پیدا کرد.
حقاً و انصافاً یک جاهایى شبهات و اشتباهات بزرگ وجود دارد، شبهه هست و بنده اقلًا پنج، شش سال است نسبت به این قضیه در مراجعه به قانون اساسى هستم و براى من خیلى از مسائل واقعاً بلاجواب است و مشخص نیست تفسیرى که بنده دارم شاید تفسیرى باشد که مورد اتفاق هم نباشد پس نشان دهند همین است که روشن نیست این‏هم اشکال دیگر. آن وقت اشکالى که بر هم اینها ناشى مى‏شود که آن بدتر از همه است لوث مسؤولیت‏ها است یعنى واقعاً امروز طبق قانون اساسى ما، حقیقتاً براى مشکلات مملکت نمى‏شود گریبان یک نفر را گرفت هر کس را شما مخاطب قرار دهید یک جوابى خواهد داشت، چیز بزرگى است و مشکل اساسى است على ایحال این وضع موجود است لذا است که امام در نامه‏اى که مرقوم فرموده‏اند تمرکز را تصریح کرده‏اند یعنى آن چیزى که ما باید حتماً براساس او مشى کنیم این هست که باید کارى کنیم که قوت متمرکز بشود در یک جا و اقتدارات تقسیم نشود.
البته در کنار این حقیقتاً آقایان بایستى توجه کنند ببینند آیا چیزى بر این اقتدارات‏
Majlis:2 Volume:1 Sessions:1-14 Page:219
اضافه بشود، کم بشود یا نه که من تصورم این است که حتى همین اقتدارات اگر روى هم ریخته بشود باز براى مدیریت کشور کم است این تجربه من است این را من اصرارى هم رویش نخواهم ورزید اما عرض مى‏کنم براى اداره کشور این اقتدارات مجموعاً کافى نیست و کم است و اما این‏که حالا چکار کنیم از این دو پست در نظام ما، کدام را ترجیح بدهیم؟ (پست ریاست جمهورى و نخست وزیرى) به نظر بنده مقایسه با کشورهاى دیگر گمراه کننده است این نظام‏هایى که الان در دنیا وجود دارد که در بیانات آقاى عمید اشاره شد، اینها فرق اساسى با نظام ما دارند و آن مسأله رهبرى است در هیچ یک از این نظام‏ها رهبرى به این شکل نیست مگر در نظام‏هاى سوسیالیستى و تک حزبى که در آنجا مسأله رهبر و دبیر کل و اینها هست آنجاها هم آن‏طور مى‏فهمد مسأله، مسأله اشخاص است یعنى نظام تابع اشخاص است یک وقت یک شخص مقتدر، عاقل زرنگى پیدا مى‏شود امور را قبضه مى‏کند حتى از حیطه آن‏چه که شبیه او، سلف او یا خلف او در همان پست بوده دایره را وسیع‏تر مى‏کند یک وقت هم هست که نه، این‏جور نیست.
مثلًا در شوروى خوب تقریباً یک نظام سه پستى است دیگر. یعنى دبیر کلى، رئیس جمهورى و نخست وزیرى. سه‏تا سمت در کنار هم هر کدام با اختیاراتى یک وقت اینها از هم جدا هستند زمان برژنف اول کار که یک نخست وزیر داشتند خیلى هم فعال بود کاسیگین که در آن نظام نخست وزیر بود، خیلى فعال بود و آدم در حاشیه‏اى مثل نخست وزیر امروز شوروى نبود که از او خیلى نام و نشان در دنیا نیست، این‏جور نبود، نخیر آدم بسیار فعالى بود یک رئیس جمهور داشتند که او «نیکلاى پادگورنى» بود، یک دبیر کل هم داشتند که «برژنف» بود بعد هم به تدریج خود برژنف قدرت را قبضه کرد، خودش یک نفره تقریباً صاحب هر سه پست شد، چیزى که تقریباً شبیه او الان در آن نظام دبیر کل هم رئیس جمهور است هم دبیر کل و نخست وزیر هم در سایه او است.
واقعیت قضیه این است که در نظام‏هاى سوسیالیستى «اشخاص» تعیین کننده‏اند نه سیستم، انصافاً در آنجا سیستم خیلى حاکم نیست، نظام‏هاى غربى را که ما مشاهده مى‏کنیم مى‏بینیم با وضع ما اساساً یک تفاوتى دارند و آن تفاوت، وجود «رهبر» است و اختیارات رئیس جمهور محدود مى‏شود، تخصیص مى‏خورد، مقید مى‏شود به حضور رهبر به هر شکلى که این خود تضمین کنند سلامت جهت‏گیرى نظام است ما این را باید فراموش کنیم من این را هم عرض مى‏کنم که مسأله تحدید اقتدارات رهبر را نباید مطرح بکنیم این حرف خوبى نیست، حرف درستى نیست چرا تحدید بشود؟ مگر این‏که نظام از پایه خودش از ریش خودش منقطع بشود چون رهبر یک شخص سیاسى در کنار دیگر رؤساى کشور نیست که ما بگوییم اینها مثل رقیب در مقابل همند این یکى آن را تحدید مى‏کند آن یکى این را تحدید مى‏کند نه آن کسى که در مقام نخست وزیرى یا ریاست جمهورى یا هر یک از مناصب کشور هست و با رهبرى منطبق و همساز نیست یا مخالفت مى‏کند یا به او تعرض مى‏کند این در حقیقت «یکى بر سر شاخ بن مى‏برید» است این خودش را در حقیقت منقطع مى‏کند است خوب رهبر اشاره خواهد کرد که آقا من تو را عزلت خواهم کرد همین‏طور که آقاى یزدى فرمودند این درست است.
واقعاً رهبر وقتى که او را عزل بکند، یا تعرض بکند به او مسأله تمام مى‏شود. تنفیذ
Majlis:2 Volume:1 Sessions:1-14 Page:220
خودش را اگر چنان‏چه پس بگیرد قضیه تمام مى‏شود اینجا مشکلى ما نداریم اگرچه در قضیه بنى‏صدر بحث عدم کفایت شد و آمد مجلس در حالى که این لازم هم نبود، اگر امام مى‏خواستند و اراده مى‏کردند او را عزل کنند مى‏توانستند عزل کنند یعنى شرعاً هیچ شبهه‏اى نیست و از مباحثى است که واقعاً «لا غبار علیه» ما این مسأله را اصلًا نباید مطرح کنیم.
آیا آن کسى که به عنوان رهبر حضور خواهد داشت، رهبر واقعى است؟ یعنى مجتهدى است عادل که خبرگان «عن اعتقاد عن بصیرة» او را انتخاب کرده‏اند؟ و مردم او را قبول دارند این است؟ اگر این است که با یک اشاره هر کسى را که معارض او باشد کنار خواهد گذاشت اگر نه یک رهبر ضعیف مستضعفى است که مردم قبولش ندارند خبرگان قبولش ندارند در اجتهادش، در عدالتش، تردیدى وجود دارد خوب این رهبر نیست، باید به فکر رهبر بهترى بود رهبر واقعى بود.
بنابراین مسأله تعارض رهبر و رئیس جمهور را اصلًا نباید به عنوان یک مشکل مطرح کرد و نبایستى آن را جزو مفروضات آورد و یک اشکال دیگر هم بر شیو ریاستى ذکر شد و آن این بود که در روش دوم یعنى روشى که دولت و نخست وزیر در رأس امور و رئیس قو مجریه باشد در مقابل مجلس مسؤول است این در هر دو صورت مى‏تواند باشد یعنى مسؤولیت در مقابل مجلس در هر دو شکل ممکن است هر وزیر و هر مجموعه کابینه و دولتى را مجلس رأى اعتماد داد آن کابینه و آن وزیر در مقابل مجلس مسؤول است این یک چیز قهرى است خوب ترتیب کار را جورى بدهید که وزرا از مجلس رأى اعتماد بخواهند بگیرند، اگر لازم مى‏دانید که در مقابل مجلس مسؤول باشد البته یک فکر هم این است که ما بگوییم نخیر. مسؤولیت در مقابل مجلس به این شکل لازم نباشد که حالا آن فکر شاید طرفدارى هم ندارد یعنى ما هیچ کدام به آن جهت گرایش پیدا نمى‏کنیم ما مایلیم که نمایندگان مردم و قو مقننه مؤاخذه کند از قو مجریه و نظارت و اشراف داشته باشد.
خوب در هر دو شیوه وزرا مى‏توانند از مجلس رأى اعتماد بگیرند این هیچ فرقى نمى‏کند منتها یک تفاوتى اینجا وجود دارد که اگر در نظام ریاست جمهورى، در نظام ریاستى که کل کابینه به جز رئیس جمهور منتخب مجلس یا رأى اعتماد گرفته از مجلس هستند کل اینها ساقط بشوند نظام تزلزلى پیدا نمى‏کند یعنى کار اجرایى متوقف نمى‏شود و لنگ نمى‏شود چون رئیس جمهور منتخب مردم است و با استیضاح مجلس رئیس جمهور ساقط نمى‏شود او هست در حالى که در آن نظام دیگر این‏جور نیست اگر دولت استیضاح شد نخست وزیر هم با دولت ساقط خواهد شد یک خلأ به وجود مى‏آید الان ما این را در بعضى از کشورها مشاهده مى‏کنیم یک دولتى استیضاح مى‏شود ساقط مى‏شود در فاصله خیلى کوتاهى آن رئیس جمهور تشریفاتى مجبور است که یک نفر را بخواهد یا آن حزب، انتخاباتى راه بیاندازند مشکلات فراوانى از این ناحیه پیش مى‏آید.
در آنجایى که رئیس جمهور محور هست که با آراء مردم انتخاب شده اگر فرض را بر این قرار بدهیم که رئیس جمهور با آراء مردم انتخاب مى‏شود و نخست وزیر با آراء مجلس با آراء حزبى البته این‏جور هم هست، غالباً سیستم نخست وزیرى در آنجاهایى است که سیستم حزبى بر قو مقننه‏شان حاکم هست، آن وقت این خلأ به وجود نمى‏آید.
Majlis:2 Volume:1 Sessions:1-14 Page:221
یک چیزى همیشه به ذهن بنده مى‏آمده از گذشته که این نظام‏هایى که براساس محور شدن نخست وزیر هست که الان در دنیا نظام‏هایى را مثل هند، مثل انگلیس، مثل جاهاى دیگر داریم و یک موجود تشریفاتى آن بالا قرار گرفته این چه معنا دارد، اصلًا این موجود تشریفاتى براى چه چیزى خوب است؟ یک نفر را پول بدهند، حقوق بدهند، احترام کنند در حالى که هیچ‏گونه مسؤولیتى متوجه او نیست و هیچ‏گونه خدمت و کارى متوجه او نیست صرفاً لباس رسمى بپوشد، بیاید استقبال یک نفرى که او هم رئیس جمهور است اگر چه از لحاظ اختیارات با این خیلى فاصله دارد.
در «زیمبابوه» در «حراره- کنفرانس غیر متعهدها» ده‏ها رئیس جمهور و رؤساى کشورها مى‏آمدند آنجا هم یک رئیس جمهورى بود به سبک انگلیس یعنى رئیس جمهور هیچ کاره و نخست وزیرى که رئیس حزب و دبیر کل حزب هم بود، همه کاره مملکت و همه کاره انقلاب و سیاست و رهبر انقلاب‏شان اصلًا بود آن رئیس جمهور مستضعف هم بند خدا مى‏آید آنجا مابین پله‏هاى هواپیما و آن سکویى که مارش نظامى آنجا مى‏زدند مى‏ایستاد و سرود دو ملت را آنجا مى‏نواختند فقط همین. ما آمدیم از آنجا تا اینجا آن آقا با ما بود و بعد هم در طول هفت روز هشت روزى که این کنفرانس در حراره تشکیل شده بود با آن عظمتى که همه دنیا را به خودش متوجه کرده بود یک بار هم ظاهر نشد رئیس آن کنفرانس در کشور میزبان همان نخست وزیر بود که رهبر کشور بود و همه کاره بود.
خوب حالا به این رئیس جمهور یک قصر عظیمى بدهند، یک حقوق ماهیانه‏اى بدهند، یک مقدار محافظتش بکنند، تشریفات برایش درست کنند خرجش بکنند آخرش چه مى‏شود؟ این چه مبنایى است؟ این یک کپى‏بردارى است از رژیم‏هاى سلطنت مشروطه‏اى مثل انگلیس که چون سلطنت را به عنوان رمز ملیت مى‏خواستند این‏جور مى‏گویند دیگر یا مثل ژاپن بعد از جنگ، سلطنت را به عنوان رمز ملیت مى‏خواستند نگه دارند که حالا خود همین نیت یکى از آن حرف‏هاى چرند روزگار است که: «سلطنت رمز وحدت ملى یک کشور است»! چون مى‏خواستند سلطنت را نگه دارند در عین حال سلطان را غیر مسؤول بکنند آمدند سلطان را آنجا گذاشتند و به او شکل تشریفاتى دادند هم باشد هم کاره‏اى نباشد نخست وزیر هم رئیس کشور است کارهایى انجام مى‏دهد.
کشورهایى که اصلًا پادشاه نداشتند مثل هند که از اول تشکیل حکومت مستقل او شکل جمهورى شد، آمدند یک تقلید باردى در حقیقت از آن شکل انگلیسى کردند پادشاه نداشتند آمدند یک پادشاهى تراشیدند، گذاشتند آنجا. پادشاهى که اصلًا هم رمز وحدت ملى نیست اگر واقعاً پادشاه در کشورهایى مثل انگلیس و مثل ژاپن رمز وحدت ملى بود در مثل هند دیگر قطعاً نیست. پادشاهى که هیأت دولت مى‏نشینند یک نفر را انتخاب مى‏کنند به عنوان رئیس جمهور این چه تمرکزى، چه مرکزیتى، چه ریاستى دارد؟ اصلًا چرا باشد این؟
بنابراین به نظر مى‏رسد این چیز زائدى است که با نقطه نظر اسلامى اصلًا تطبیق نمى‏کند یک نفرى در رأس باشد آن همه کاره کشور باشد دیگر رئیس جمهور را بیاورند آنجا بگذارند چیز غلطى است اگر بگوییم رئیس جمهور تشریفاتى باشد که این‏جور خواهد شد اگر هم بگوییم به کلى رئیس جمهور را حذف کنیم خوب یک خلأیى است واقعاً. یعنى در کشور سطح رهبرى را در عرف سیاسى‏
Majlis:2 Volume:1 Sessions:1-14 Page:222
دنیا مى‏آورد پایین در آن وقتى که نخست وزیر رئیس کشور باشد و رئیس جمهورى هم بین این دو نباشد رهبر در دنیا تلقى مى‏شود به عنوان رئیس جمهور آن هم رئیس جمهور تشریفاتى. براى خاطر این‏که همه کاره، مجرى در کشور نخست وزیر است و آن رهبر معادل مى‏شود با رؤساى جمهور. رؤساى جمهور از کشورها مى‏خواهند بیایند به اینجا مسافرت کنند انتظار دارند مثلًا رهبر بیاید از ایشان استقبال بکند یا لااقل یک چنین شبهه‏اى در ذهن‏ها باقى مى‏ماند چرا ما این کار را بکنیم؟ نه رئیس جمهور مى‏تواند باشد همان اختیارات را او داشته باشد و کار اداره کشور را با اقتدار لازم انجام بدهد البته این‏که آیا در آن صورت نخست وزیر باشد یا نباشد این هر دو جورش ممکن است هیچ اشکالى ندارد که باشد و اشکالى هم ندارد که نباشد منتها اگر هم باشد به صورتى که یک دستگاه جداگانه‏اى و یک اتکاء به سمت وجود داشته باشد این اصلًا دیگر معنى ندارد.
مثلًا مى‏توانیم ما این‏جور فرض کنیم که رئیس جمهور با آراء مردم بیاید یک معاونى انتخاب کند اسم این معاون را بگذارند نخست وزیر، معاون رئیس جمهور با مشاغلى که رئیس جمهور به او مفوض خواهد کرد این اسمش نخست وزیر باشد، اشکالى هم ندارد فاید وجودى‏اش هم این است که رئیس جمهور دیگر مجبور نخواهد بود همه جلسات کابینه را خودش شرکت کند یک عضو ارشدى در کابینه وجود دارد که او معاون رئیس جمهور است و در کابینه شرکت مى‏کند، جلسات را جمع و جور مى‏کند، مرتب مى‏کند و اینها و بعضى از کارهاى رئیس جمهور را او به عهده مى‏گیرد کما این‏که الان در بعضى از نظام‏ها همین جور است اصلًا نخست وزیرى نیست و معاون رئیس جمهور وجود دارد ما مى‏توانیم اسمش را بگذاریم نخست وزیر. مى‏شود در بین وزرایى که از مجلس رأى اعتماد مى‏گیرند یکى را به عنوان وزیر ارشد رئیس جمهور انتخاب بکند و اختیاراتى به او بدهد، امکاناتى به او بدهد پول و بودجه و اختیارات ناشى از رئیس جمهورى را در اختیار او بگذارد این قهراً یک محورى خواهد شد و بسیارى از کارها را او بر عهده خواهد گرفت هر دو جورش، دو سه جور یعنى قابل عمل هست.
اشاره شد که در بعضى از نظام‏ها که بر مبناى نظام ریاستى نیست بلکه رئیس دولت نخست وزیر است و نخست وزیر رئیس کشور هست آنجا براى این‏که مجلس اقتدارش دولت را تضعیف نکند متقابلًا براى حفظ توازن اقتداراتى به او مى‏دهند مثلًا حق انحلال مجلس، بله همین جور هم هست علتش هم این است که آن رئیس کشورى که متکى است به مجلس هر جور مجلسى، مجلس ما هم یکى از مجلس‏هاى زند دنیا است همین جور است مجلس‏هایى که به این اندازه هم تحرک ندارند همین جور است به خاطر جهات حزبى و کارهاى خط و خطوطى و حزبى که در آنجاها وجود دارد.
گاهى اوقات مى‏شود که یک حرکت مجلس دولت را متزلزل مى‏کند، اصلًا ارکانش را متزلزل مى‏کند لذا است بر این‏که این نخست وزیرى که حالا قابل متزلزل شدن به وسیل دولت است از آن طرف یک تعادلى وجود داشته باشد امکان متزلزل کردن مجلس را هم باز به او مى‏دهند او مى‏تواند این را متزلزل بکند، این مى‏تواند او را متزلزل بکند! این مى‏تواند استیضاح کند، او را ساقط کند، او مى‏تواند یک دفعه در یک شرایطى منحل کند کل مجلس را از بین ببرد خوب چرا؟ چرا این کار را بکند؟ دو چیزى را که هر دو به جاى خود مى‏تواند وجود داشته باشد و مستقر اینها را به همدیگر وصل کنیم و این را به او متصل کنیم او را به این متصل کنیم‏
Majlis:2 Volume:1 Sessions:1-14 Page:223
به هر دو هم امکان افناء آن دیگرى را بدهیم وضع جامعه ما به نظر مى‏رسد این کار به هیچ وجه مصلحت نیست، تشنج آفرین است، مشکل آفرین است.
بهترین راه همین است که ما قو مجریه را منتهى کنیم به یک مرکزى که آن مرکز به مجلس ارتباط اصولى نداشته باشد اگر چه ارتباط عملى و اشرافى و اینها چرا؟ مجلس حق نظارت دارد، حق اشراف دارد همین سه چهارتا مسؤولیت عمده‏اى که الان مجلس دارد، مثل حق تفحص، مثل قانون‏گذارى اینها چیزهاى بسیار مهمى است مثل سؤال و تذکر، اخطار و استیضاح اینها را مجلس داشته باشد نسبت به دستگاه دولتى. رئیس جمهور هم متکى باشد به آراء مردم. البته در قانون اساسى ما، براى رئیس جمهور هم راه‏هایى پیشنهاد شده، براى اعلام عدم کفایتش و براى احضارش به مجلس و چیزهایى پیش‏بینى شده عین همین‏ها مى‏تواند در آن نظام هم بیاید کارهاى احتیاطى انجام بگیرد اما زنهار، من خواهش مى‏کنم توجه باشد ما براى خاطر تشبه به نظام‏هاى دیگر مصلحت اصلى نظام را از بین نبریم.
مصلحت نظام این است که ما یک مدیر قوى را در رأس کار بگذاریم که آن هم متکى باشد به آراء مردم، به حزب و جناح‏هاى گوناگون حزبى، فراکسیون‏هاى حزبى در مجلس، به این چیزها نباید متکى باشد در جامعه ما چنین چیزى عملى نیست باید به آراء مردم متکى باشد، مردم وقتى که کسى را انتخاب مى‏کنند خوب رئیس را انتخاب مى‏کنند دیگر ما «رئیس جمهور» اسمش هم رویش است اگر مردم احساس کنند که رئیس مملکت را خودشان انتخاب کرده‏اند او هم در مقابل مردم مسؤول است، اختیارات هم به او بدهید، اقتدارات هم به او بدهید البته من نسبت به مجلس شوراى اسلامى معتقد به قدرت بى‏دریغ هستم من مى‏گویم مجلس باید جاى قوى باشد بتواند کار بکند بتواند قانون‏گذارى بکند بتواند اشراف و نظارت داشته باشد اما این‏جور نباشد که ما کار اجراى مملکت را با این‏گونه ملاحظات لنگ کنیم اینها اجمالًا مطالبى در حول‏وحوش فرمایشات آقاى عمید بوده که به ذهنم رسیده و خواستم که عرض کنم.
منشى (محمد یزدى)- آقاى بیات فرمایشى دارید بفرمایید.
اسدالله بیات- بسم الله الرحمن الرحیم. مسائل بسیار خوب و مفید از سروران بزرگوار مطرح شد منتها یک سرى نکاتى هست که با اجاز سروران عرض مى‏کنم که ان شاء الله مورد تأیید قرار بگیرد اگر اشتباه و خطایى هم رخ بدهد ان شاء الله راهنمایى بکنند که ما خالى از اشتباه و خطا نیستیم.
بحث تمرکز دستگاه اجرایى یا رهبرى یا مجمع تشخیص مصلحت یا هر کدام از مواردى که حضرت امام روحى له الفداء مطرح کرده‏اند زوایاى مختلفى دارد واقع قضیه این است که نه فرصت اجازه مى‏دهد که ما با توجه به هم آن زوایا بحث بکنیم و طبیعى است که از فرصت باید به نحو احسن استفاده بکنیم و کوتاه بحث بکنیم، یقیناً زوایاى مختلف را افراد مختلف با دیدگاه‏هاى گوناگون بررسى مى‏کنند یک نکته‏اى را در رابطه با صحبت سرور عزیزم حاج آقا یزدى عرض مى‏کنم، یقیناً مراد ایشان هم شاید این باشد که من عرض مى‏کنم که ایشان فرمودند نظرات مجمع تشخیص مصلحت گاهى منتهى مى‏شود به این‏که ما شرع را کنار بگذاریم و عمل به مجمع تشخیص مصلحت بکنیم نظر ایشان یقیناً این بوده چون با توجه به این‏که خود ایشان هم فرمودند نظام ما نظام ولایتى است که اگر در رأس نظام ولى امر قرار نگیرد حتى نشستن ما هم در اینجا
Majlis:2 Volume:1 Sessions:1-14 Page:224
مشروع نیست. این رأى دادن‏هاى ما هم مشروع نیست قهراً با نظر ولى امر همین‏ها مشروع مى‏شود پس بنابراین نظر مجمع تشخیص مصلحت هم شرع است نه این‏که خلاف شرع است منتها معناى این حرف قاعدتاً این است، طبیعى است وقتى که تزاحم واقع بشود بین این نوع کار و کار دیگر به عنوان اول ... حالا عنوان اولیه ثانویه به آن معنا نیست یقیناً در اینجا چون باز من در اینجا نمى‏خواهم بحث کنم اما به طور طبیعى مصلحت اقوایى را وقتى که مجمع تشخیص دادند در مقام تزاحم جلو عمل به مصلحت قوى را مى‏گیرد طبیعى است که ما باید طبق مصلحت اقوایى که اینجا تشخیص دادند عمل بکنیم پس خود این هم شرع است نه این که غیر شرع: حتماً نظر حاج آقاى یزدى هم همین است.
در رابطه با مجمع تشخیص مصلحت چون من خودم هم در آن کمیسیون هستم که از سروران استفاده خواهیم کرد بنده معتقدم که چهار، پنج مسأله را باید در آنجا روشن کرد یکى تعداد که ایشان اشاره فرمودند یقیناً باید روشن بشود، شرایط اعضاء کسانى که در مجمع شرکت مى‏کنند این واقعاً از آن مسائلى است که باید به نظر من روشن بشود مدت، این هم به نظر من باید روشن بشود طبیعى است که الى یوم القیامه که نیستند مثلًا ما در خبرگان داریم زمان دارد، مجلس شوراى اسلامى زمان دارد یقیناً خود مجمع تشخیص مصلحت آمد و زمانش هم باید مشخص بشود حدود اختیارات و وظایف‏شان هم باید مشخص بشود واقعاً یکى از کارهاى اینها به عنوان بازوى شورایى، بازوى رهبرى‏اند اما فلسفه وجودى و فلسف تأسیس و به وجود آمدن این مجمع را اگر عزیزان عنایت بکنند این نبود در حقیقت، گیر قضیه این بود که مجلس شوراى اسلامى، مسائلى را، قوانینى را تصویب مى‏کرد بعد مى‏رفت به شوراى محترم نگهبان و شوراى محترم نگهبان هم نظراتى را ابراز مى‏کردند، دوباره بر مى‏گشت همین‏طور در حال نقل و انتقال بود در حقیقت مجمع تشخیص مصلحت براى این بود که بن‏بست بشکند عمدتاً این بود که حاج آقا توسلى اشاره کردند مسأله معضلات و لذا در آن نامه‏اى که حضرت امام دارند خوب است که من این جمله را یعنى عین عبارت حضرت امام را من بخوانم که حضرت امام به شوراى محترم نگهبان اشاره فرموده‏اند، حضرات آقایان توجه دارند (منظور شوراى محترم و بزرگوار نگهبان) که مصلحت نظام از امور مهمه‏اى است که گاهى غفلت از آن موجب شکست اسلام عزیز است مى‏باشد در اینجا دقیقاً عنایت شده است که اگر شوراى محترم نگهبان به این زوایا عنایت بکند شاید هیچ نیازى بر این نباشد که این مصوبات را ما به مجمع بفرستیم خودشان مى‏توانند این مسأله را حل بکنند، منتها طبیعى است که در یک مجمعى که رئیس جمهور هست رئیس مجلس هست رئیس شوراى‏عالى قضایى هست دادستان هست، دیگران هستند اینها چون در متن جریانات و تنگناها هستند بیشتر مى‏توانند مسائل را در اختیار مجمع قرار بدهند البته من خودم هم در آن حدود اختیارت دولت اسلامى هم که داشتم مى‏نوشتم آنجا هم اشاره مى‏کردم اگر در اعضاى شوراى نگهبان ما فقط این دوتا را نداشتیم فقها و حقوقدانان اگر ما در اعضاى شوراى نگهبان یک مکانیزم‏هاى دیگرى هم ما پیش‏بینى مى‏کردیم از افراد دیگرى در آنجا شرکت مى‏کردند من اعتقادم بر این بود که یقیناً در شوراى نگهبان توجه به مسائل، به مصالح بیشتر مى‏شد غیر از بعد فقهى قضیه، غیر از بعد حقوقى قضیه و شاید نیازى هم این مقدار به مجمع تشخیص مصلحت و اینها
Majlis:2 Volume:1 Sessions:1-14 Page:225
نبود. اما در عین حال تجربه نشان داد که نیاز به مجمع داریم و طبیعى است که این زوایا هم در آنجا باید روشن بشود.
بنابراین مسأله مجمع تشخیص مصلحت دوتا کار اساسى دارد، حل معضلات در آن تردیدى نیست و این یقیناً بعد از شوراى نگهبان هم باید باشد این است که جناب آقاى امامى مى‏فرمایند که بین شوراى نگهبان و اینها ... این عملًا نمى‏شود و نخواهد هم بود خواهى نخواهى باید بعد از شوراى نگهبان بشود منتها ان شاءالله شوراى محترم نگهبان با توجه به تجربیات تلاش مى‏کنند و مجلس هم باید تلاش کند نظرات شوراى نگهبان را تأمین بکند که ما در حل معضلات کمتر نیاز داشته باشیم اما مجمع تشخیص مصلحت طبیعى است که بعد از شوراى نگهبان است و در مواقعى است که ما به این معضلات برخورد مى‏کنیم.
علاوه بر اینها در مجمع تشخیص مصلحت مسائل دیگرى هم مطرح است حتى بعضى از کارشناسان پیشنهادى دارند که این مجمع تشخیص مصلحت شبیه مجلس سنا بشود یعنى یک چنین وضعیتى را پیدا بکند حتى بعضى‏ها پیشنهاد مى‏دادند اگر ما مجاز بودیم شوراى نگهبان را هم ما پیشنهاد بدهیم عضو مجمع تشخیص بشود و دقیقاً یک جایى بشود در آنجا، دقیقاً این مسائلى که در مجلس شوراى اسلامى هست و به عنوان بازوى رهبر هم هست در آنجا البته عرض کردم خیلى قابل عمل نیست و الان هم اصلًا مطرح نیست براى ما. اما در عین حال این مسأله باید براى ما واقعاً جا بیفتد که مسائلى در کشور به وجود آمده در طول این ده سال که مع الاسف این مسائل در عین این‏که جهات مثبت داشت، مشکلات زیادى هم براى جامعه ایجاد کرد شوراى عالى پشتیبانى جنگ (ما از این قبیل موارد در این کشور داشته‏ایم) شوراى عالى بازسازى، از این قبیل موارد در کشور به وجود آمد و ضرورت هم بود در عین حال همین مسائل باعث شد که مراکز تصمیم‏گیرى از یکى به دوتا از دوتا به چهارتا از چهارتا به پنج‏تا در بعضى از مواقع که اینها نتوانستند تصمیم بگیرند اختیاراتى هم از امام گرفتند (اختیارات قانون‏گذارى) در واقع مجلس قانون‏گذار بود اما در کنار مجلس شوراى‏عالى پشتیبانى جنگ قانون‏گذار بود، شوراى‏عالى بازسازى قانون‏گذارى داشت مى‏کرد الان شوراى‏عالى انقلاب فرهنگى قانون‏گذارى دارد مى‏کند و از این قبیل موارد به وجود آمده بود وهمین مسائل باعث بود یک جاى متمرکزى به وجود بیاید به نام مجمع تشخیص مصلحت در کیفیت، در اعضاء در مدت در نوع انتخاب و یکى از مسائلى هم که باید روشن بشود حاج آقا امامى مى‏فرمایند که همه را رهبرى معین بکند البته اختیارات رهبرى را طبق مبانى که ما داریم نمى‏شود محدود کرد اما ما پیشنهادى داریم، ما معتقد نیستیم که همه را رهبرى معین بکند دو سومش را رهبرى معین بکند اما تعدادى هم باشند که از جاهاى دیگر بیایند، از نظر مسائل تخصصى اینها بتوانند مسائل را منعکس بکنند و در آنجا مطرح بشود و ما در نوع انتخاباتش هم پیشنهاد داریم که ان شاء الله در کمیسیون مطرح خواهیم کرد یعنى ما اعتقادمان بر این نیست که (البته پیشنهاد است) هم اعضاء را رهبرى معین بکند، نه، دو سوم را اعتقاد ما این است که رهبرى معین بکند و یک سوم آنها را البته مکانیزم دارد از مجلس باشد یا فرض بفرمایید که از مراکز علمى باشد کسانى که کار تخصصى کرده‏اند، کار تجربى کرده‏اند دقیقاً انتقال اینها براى آنجا مسأله ضرورى و حیاتى است این را ان شاء الله در آنجا مطرح کنیم اما در ارتباط با مسأله صحبت‏هاى دیگرى که در
Majlis:2 Volume:1 Sessions:1-14 Page:226
اینجا پیش آمد من با اجازه از همه سروران مخصوصاً از حاج آقا خامنه‏اى ریاست محترم جمهورى 2- 3 نکته را عرض مى‏کنم و بعد عرضم را جمع‏بندى مى‏کنم که خیلى مزاحم نباشم ببینید شما اگر تمرکز قدرت را در ریاست جمهورى در دنیا مطرح بکنید عمدتاً اقتدارات ریاست جمهورى اقتدارات رهبرى است، شما الان آمریکا را ملاحظه بکنید در اصل/ 110 اختیاراتى که شما براى رهبرى قائل شده‏اید در آن جاهایى که رئیس جمهور محور است و به عنوان تجلى‏گاه آرمان و ملیت مردم است و از توان و قدرت بیشترى برخوردار است عمدتاً اختیارات، اختیاراتى است که ما در اینجا در قانون اساسى به رهبرى داده‏ایم ایشان فرمودند که شما در محدودیت رهبرى بحث نکنید ما حق نداریم در محدودیت اختیارات رهبرى اگر همان ولى فقیهى باشد که باید باشد ما بحث بکنیم. مگر حق داریم اختیارات او مطلق است اما بحثى که ما داریم عبارت از این است که (خود ایشان هم اشاره فرمودند) فرمودند مجموع اقتدارات رئیس جمهور و نخست وزیر باز کفاف نمى‏دهد این محدودیت از کجا پیدا شده؟ محدودیت مال مجلس که نیست، مجلس بیچاره، مجلس دوتا اختیارات دارد الان هم شاید این صحبت‏ها هست که این دوتا اختیار هم یک مقدارى کم‏رنگ بشود مجلس دوتا اختیار دارد بیچاره یکى مسأله قانون‏گذارى است و یکى هم نظارت است نظارتش طبق اصل نود که بى‏رنگ است، بى‏خاصیت است نظارتش طبق اصل 76 شوراى محترم نگهبان تفسیر کردند مورد به مورد باید بیاورند مجلس تصویب بکند طبیعى است که چنین چیزى هم نمى‏شود و اگر هم مى‏شود بى‏رنگ است این تفسیرى است که شوراى محترم نگهبان کردند چه مکانیزمى براى اعمال نظارت مجلس وجود دارد؟ که نداریم که، اگر بنا باشد ما قدرت را متمرکز در رئیس جمهور بدانیم نخست وزیر نداشته باشیم یا داشته باشیم، دولت اگر داشته باشیم و اما وضع طورى بشود مخصوصاً اگر با این مدل که اینها معاونین اجرایى و دستیاران رئیس جمهور بشوند مجلس یعنى هیچ، مجلس یعنى نظارتش صفر، این یک واقعیت است و برو برگردى ندارد ما یک مقدارى صریح‏تر صحبت بکنیم خاصیت مجلس این است و اتفاقاً امام هم اجازه نفرموده ما در رابطه با اینها بحث بکنیم یعنى ما حق نداریم که در رابطه با محدود کردن اختیارات مجلس بحث و بررسى بکنیم مجلس باید نظارت خودش را اعمال بکند نظارت مجلس یا همان اصل 90 است که بیکار و بى‏خاصیت است تنها چیزى که مى‏ماند عبارت از این است که بلى، بتواند از وزیر سؤال بکند، از نخست وزیر هم که نمى‏تواند سؤال بکند، از وزیر دادگسترى هم که نمى‏تواند سؤال بکند حتى به خاطر این‏که نمى‏تواند از وزیر دادگسترى سؤال بکند جناب آقاى حبیبى پیشنهاد دادند که بابا این وزیر دادگسترى را حذف کنید خوب، پس مجلسى که از نخست وزیر نمى‏تواند سؤال کند، از وزیر دادگسترى نمى‏تواند سؤال کند، از رئیس جمهور هم که نمى‏تواند سؤال کند تنها کارى که مى‏تواند بکند استیضاح بکند شما مى‏دانید آقایان هم همیشه مسأله نظام و دفاع از نظام و مصلحت نظام و اینها را بیاورند و بیچاره نماینده مى‏ترسد نمى‏تواند حرف بزند عملًا نتیجه این مى‏شود، مجلس یعنى بى‏خاصیت. جز این‏که مجلس بیاید قانون‏گذارى بکند فقط در بودجه دق دل خودش را پیاده بکند، در بودجه بیاید و بگوید مثلًا این تبصره چنین باشد، این تبصره چنان باشد اگر ریاست جمهورى، مثلًا این‏جورى ما فکر مى‏کردیم، اگر تکیه‏گاه مردم را داشته باشد که باید داشته باشد ما
Majlis:2 Volume:1 Sessions:1-14 Page:227
قبول داریم، از اختیارات بیشترى هم برخوردار بشود اما بشود در مجلس از او سؤال کرد چرا؟ هر روز، نه نمى‏گویم یک نماینده 50 تا نماینده اگر تقاضا کردند بتوانند سؤال کند اگر چنین کارى بشود هیچ عیبى ندارد و هیچ اشکالى هم ندارد این یک مسأله است اما برادران بیایند بفرمایند در رابطه با مسأله این‏که اگر نخست وزیر در رأس کار قرار بگیرد سقوط پیدا بکند چون رئیس جمهور است به نظام هیچ چیزى نمى‏شود ما تجربه در ایران دیدیم رئیس جمهور شهید شد نخست وزیر هم شهید شد و هیچ هم نشد به این نظام خود هم عزیزان مى‏گویند چون نظام محورش رهبرى است اگر این مسأله است براى ما چه رئیس جمهور در رأس قدرت قرار بگیرد یا نخست وزیر هیچ مشکلى ایجاد نمى‏کند اگر رهبرى اصل است و اصل است و یقیناً هم اصل است هیچ شکى نیست، ما عملًا دیدیم شهید بهشتى همان‏طور خدا رحمتش کند، شهید شد، شهید رجائى هم رفت شهید باهنر هم رفت و دیدیم خود حاج آقا هاشمى تشریف داشتند، خدا طول عمر بدهد به آیت الله مهدوى‏کنى در دفتر هیأت رئیسه ما رفتیم بالا کابینه را تشکیل دادیم بنده یادم هست، عمامه را هم برداشتیم و یک کلاه گذاشتیم در آنجا، یعنى ببینید اگر رهبرى باشد مسأله تثبیت است نظام در سر جاى خودش. تنها محظورى که مى‏ماند عبارت از این است که اگر بنا بشود رئیس جمهور از اختیارات کمترى برخوردار بشود نخست وزیر اگر بشود رهبرى در دنیا مى‏آید در سطح پایین، این‏هم قائم به اشخاص است، اگر رهبرى مثل امام بشود این را شما بدانید همه دنیا تلاش مى‏کنند سطح امام را پایین بیاورند نمى‏توانند الان هم من در اینجا عرض مى‏کنم و تملق هم نمى‏کنم اگر رئیس جمهور حضرت عالى باشید، یا رئیس جمهور حاج آقا هاشمى باشند ما هیچ نگرانى نداریم اما ما قانون اساسى را براى شما نمى‏نویسیم قانون اساسى مال انسان‏هایى است که ... ما مار گزیده‏ایم، ما بنى‏صدر را دیدیم، ما نمى‏توانیم از آن نگرانى‏هاى خودمان دست برداریم دیده‏ایم با کمال تأسف. قدرت هم مستى مى‏آورد هر کس باشد الا من عصم الله «وَمَا أُبَرِّئُ نَفْسِى إِنَّ النَّفْسَ لَأَمَّارَةٌ بِالسُّوءِ إِلَّا مَا رَحِمَ» این یک واقعیتى است که ما داریم مى‏بینیم روى این حساب ما اعتقادمان عبارت از این است که ما معتقدیم هر دو باشند، با حذف هر کدام از اینها ما مخالفیم اما تمرکز را هم به معنى حذف یکى نمى‏دانیم، تمرکز قدرت مى‏دانیم واقعاً قدرت ولى باید این ابهامات برطرف بشود لوث مسؤولیت را ما قبول داریم و یکى، دوتا پیشنهاد هم داریم در رابطه با نیروهاى مسلح، در رابطه با سیاست خارجى بنده پیشنهاد دارم مى‏شود 2- 3 تا از این محورهاى اصلى را در اختیار رئیس جمهور گذاشت از آن طرف معرفى وزراء را از دست رئیس جمهور گرفت و از آن جهت مشکل نخست وزیر حل بشود، از این طرف هم اختیارات نیروهاى مسلح در بعد نظامى در اختیار ریاست جمهورى قرار بگیرد عرض کردم مکانیزم مکتوب هم ما داریم که ان شاء الله به کمیسیون تقدیم مى‏کنیم ما معتقدیم که اگر به این شکل در بیاید نگرانى از آن وضعى که در گذشته داشتیم واقعاً برطرف بشود آخرین نکته‏اى که من مى‏خواهم عرض بکنم:
بنده این نابسامانى و لوث مسؤولیت را 20 درصد معلول ابهام در قانون اساسى مى‏دانم 80 درصد این را معلول شرایط اقتصادى و جنگ و نابسامانى و اضطراب حاکم مى‏دانم اگر وضع مالى کشور، وضع مالى مطلوبى بود من تردیدى ندارم که این ذهنیت 20 سال بعد پیدا
Majlis:2 Volume:1 Sessions:1-14 Page:228
مى‏شد نه الان، اما با کمال تأسف وقتى که وضع مالى کشور بد بشود، وضع درآمد کشور بد بشود خداى نکرده طورى است که همه خیال مى‏کنند او دخالت مى‏کند ... دخالت چیست؟ کشور وضعش این است و طبیعى است که این هم اعتقاد شخصى خودم است، بیش از این هم وقت عزیزان را نمى‏گیرم والسلام علیکم و رحمة الله وبرکاته.
منشى (یزدى)- آقاى نورى بفرمایید.
عبدالله نورى- بسم الله الرحمن الرحیم. من بنا نداشتم که در این جلسه ایجاد مزاحمت کنم، ان شاء الله در کمیسیون‏ها مطالبى که به نظرمى رسد عرض خواهیم کرد.
اصولًا در کشورهاى موجود دنیا تا آنجایى که ما مطلع هستیم رد رهبرى یا واحد است یا دوتا است و از دوتا تجاوز نمى‏کند در حد اطلاعى که من دارم این‏جور است یعنى یا هم اقتدار در شخص رهبر متمرکز است که قوه مجریه را هم ریاستش را او به عهده دارد، نصب و عزل در تشکیلات قضائى هم با آن است مسأله کنگر و پارلمان یک مقول دیگرى است و یا حداکثر یک رده اضافه دارد، که آن رده ریاست قو مجریه را به عهده دارد یکى از اشکالات بزرگى که در قانون اساسى ما وجود داشته و مشکل جدى براى ما پدید آورده سه رده‏اى شدن مقام رهبرى و مسؤولیت اجرایى است که رهبر بعد رئیس جمهور، بعد نخست وزیر، هر کدام هم در یک حیطه‏اى از مسائل اجرایى کشور احساس اقتدار یا وظیفه مى‏کنند این باید حل بشود یعنى یا باید همه‏اش متمرکز بشود در یک فرد که ریاست قوه مجریه و مقام رهبرى را هم داشته باشد، قو اجرایى هم که ما اینجا داریم مى‏گوییم به معناى تام و تمام قو اجرایى مى‏گوییم یعنى براساس این‏که ما قانون‏گذارى را جدا مى‏کنیم بحث فضا را هم یک مقوله جدایى مى‏دانیم که در بعضى از کشورها هم در ارتباط با قو اجراییه هست ولى مقوله دیگرى که کشورى باشد، لشکرى باشد، انتظامى باشد، نظامى باشد، تمام اینها یک مقوله است که از نظر قانون اساسى خود ما هم در مقوله قو مجریه آمده منتها به دلیل اشکالات یا خطراتى که احساس مى‏شده مسؤولیت نیروهاى مسلح به رهبرى داده شده والا در فصل قوه مجریه در مبحث قو مجریه نوشته شده است در کنار این موضوع چیزى که باید روشن بشود براى ما وظایف قواى سه گانه است نه اشخاص. یعنى ما در قانون اساسى باید بگوییم قو مقننه این مسؤولیت‏هایش است قو مجریه این مسؤولیت‏هایش است، قو قضائیه هم این مسؤولیت‏هایش است مسؤولیت هم در قو مجریه با رئیس قو مجریه است، در قو قضائیه با رئیس قو قضائیه مجلس چون عنوان شورایى دارد و شکلش اصلًا چیز دیگرى است بلى با همه نمایندگان است یکى از اشکالات بزرگى که در قانون اساسى مشکل پدید آورده این است که در قو مجریه به شخص آمده مسؤولیت واگذار کرده، به قو باید مسؤولیت واگذار مى‏شد یعنى قو مجریه و این مجموعه مسؤولیت‏ها و وظایفى که دارد، با مسؤولیت تام و تمامى که رئیس قو مجریه به عهده‏اش است، این هم به نظر من مى‏رسد باید اصلاح بشود.
موضوع دیگرى که در مبحث رهبرى و قو مجریه باید به آن توجه بشود و به نظر من از نظر قانون اساسى این اشکال وجود داشته موقعیت رهبرى و جایگاه در قانون اساسى ما درست تبیین نشده. چون درست تبیین نشده بعضى از مسائل مثل مقوله نیروهاى مسلح به عنوان یک مقوله بسیار عظیم و مهم که هم هست در ارتباط با او قرار داده شده که به نظر من جزو
Majlis:2 Volume:1 Sessions:1-14 Page:229
تشکیلات اجرایى است ولى مقوله‏اى مثل ارتباط میان قوا در رابطه با رئیس جمهور قرار داده شده. ما اگر رهبر را به عنوان کسى که اشراف بر همه امور کشور مى‏خواهد داشته باشد ببینیم رهبر عبارت است از کسى که مجموعه امکانات دفتر و ستاد و دبیرخانه او اشراف کامل بر قو مقننه و قو مجریه و قو قضائیه و مسائل نیروهاى مسلح و امثال این دارد و حق دخالت و تصرف دارد همان‏طورى که جناب آقاى یزدى اشاره فرمودند به دلیل آن ویژگى و خصوصیت شرعى که در اختیارش دارد حق دخالت و تصرف دارد یعنى اگر بنا است که ما اختیار بدهیم به رهبر حتى انحلال مجلس را مى‏توانیم برایش بیاوریم ولى براى رهبر نه براى رئیس جمهور در رابطه با قو قضائیه تصمیم‏گیرى را مى‏توانیم براى رهبر بیاوریم، در رابطه با قو مجریه دخالت در امور را مى‏توانیم براى رهبر بیاوریم رهبر در آن مقام قرار گرفته ما چون در مقام بیان موقعیت رهبر که قرار گرفتیم به نظر من نتوانستیم خوب تبیین بکنیم و همین مشکلى که برادرانمان اشاره مى‏کنند من باب مثال الان سیاست‏گذار کلى امور کشورمان کیست؟ نمى‏دانیم، قو مجریه است مجلس است؟ رهبراست؟ به تعبیر امروزى‏ها استراتژى عمومى کشور را کى تعیین مى‏کند؟ استراتژى دفاعى کشور را کى تعیین مى‏کند؟ اینها مقوله‏هایى است که به اعتقاد من از مقوله‏هاى مشخص رهبرى است که رهبرى باید خط مشى کلى و هدایت کلى امور را در سه قوه ترسیم کند و این سه قوه هستند که مجرى‏اند، مجریان امورند که توى همین مقوله مبحث دخالت رهبر در مسائل از طریق مستقیم خود رهبر یا از طریق مجمع تشخیص مصلحت قابل بحث است و مى‏تواند بیاید حتى جایگاهى الان ... یکى از مشکلاتى که اشاره فرمودند وجود نداشته ولى به دلیل ضرورت‏ها انجام شده حتى در قانون اساسى پیش‏بینى این‏که اگر یک موردى را امام مصلحت دانستند که برایش یک کمیسیونى تشکیل بدهند مثل شوراى عالى پشتیبانى جنگ، مثل رؤساى سه قوه‏اى که بعضى از امور در ارتباط با آنها بوده. حتى مثل بعضى از اجازات خاصى که به اشخاص داده شده به دلیل ضرورت‏ها خوب این پیش‏بینى بشود چون همین‏ها بیان مى‏شد توى محافل که بلى مثلًا اینها با قانون نمى‏خواند، مى‏خواند، چنین است چنان است و امثال اینها. خوب این را در خود قانون پیش‏بینى بشود که مسأله‏اى به وجود نیاورد ولى از این مقوله که گذشتیم ما اگر دوباره بنشینیم و قانون اساسى را به شکلى تنظیم کنیم که تعارض در امور به وجود بیاورد، من فکر نمى‏کنم مدت طولانى بگذرد که مشکل جدى براى کشور به وجود بیاید امروز در سازماندهى‏ها و تشکیلات چه در داخل کشورمان و چه در دنیا به طور طبیعى تشکیلاتى مى‏تواند موفق باشد که شکل هرمى و مخروطى داشته باشد ما نمى‏توانیم بگوییم یک جاى این را ما مى‏خواهیم براى خودمان یک چیز هم عرضى درست کنیم براى این‏که یک مشکلى را حل کند این وقتى خواست مشکل را حل کند دوتا مشکل دیگر اضافه مى‏کند ما باید در اینجا بدانیم اگر در رأس رهبر است بلافاصله بعد از آن تقسیماتى که مى‏شود چیست؟ با مسؤولیت و اختیاراتى که به آن تشکیلات مى‏خواهیم بدهیم با تمام اختیارات در مقابل رهبرى جوابگو است، در مقابل ملت هم جوابگو است با اختیاراتى که سه قوه نسبت به همدیگر دارند، چیزى که الان به نظر من توى این جلسه بحث شد و من فکر مى‏کنم و احساس کردم که لازم است راجع به آن صحبت کنم ما هم باید اینجا تصمیم بگیریم مى‏توانیم بگوییم رئیس جمهور نباشد یا اختیاراتش کم باشد، البته باید توجه کنیم که در آن شرایط پارلمان‏مان مقتدر شده و با یک انتخاب‏
Majlis:2 Volume:1 Sessions:1-14 Page:230
مردمى قو مقننه و قو مجریه را درست کرده‏ایم ما که بیشترین تلاش‏مان این است که بگوییم ما مى‏خواهیم حکومت مردمى داشته باشیم اگر مى‏خواهیم حکومت مردمى داشته باشیم قو مقننه ما با حکومت مردمى بیاید سر کار، قو مجریه ما هم با انتخابات مردمى بیاید سر کار، چه اشکالى دارد؟ رئیس جمهور ما منتخب خود مردم باشد چرا با واسطه مجلس رئیس جمهور و نخست وزیر انتخاب بشود؟ رئیس جمهور و نخست وزیر بلاواسط مجلس توسط خود مردم انتخاب بشوند ما که این وسط نمى‏خواهیم یک نوع قیمومتى داشته باشیم این از این طرف، از طرف دیگر من اصلًا تعجب مى‏کنم که استناد به دنیاى امروز مى‏شود و موفقیتى که سیستم‏هاى پارلمانى داشته. برادران ما در دنیا الان وقتى نگاه مى‏کنیم یا کشورهایى را مى‏بینیم که رئیس جمهور و رئیس قو مجریه منتخب مردم است که آن مورد بحث الان نیست، مورد بحث برادرهایى که بحث پارلمان را مطرح کردند نیست سیستم‏هاى پارلمانى در آنجایى که موفقیت دارد به دلیل پارلمان نیست، به دلیل این است که حزب حاکم شده است حزب حاکم، پارلمان و قو مجریه را در اختیار دارد نه این‏که پارلمان آنجا کاره‏اى است حزب حاکم شده، حزبى که حکومت را گرفته رهبر حزب مى‏شود نخست وزیر و تشکیل دهنده کابینه، پارلمان هم اکثریتش در اختیار همین حزب است والا آنجایى که حزب حاکم ندارد من فکر مى‏کنم اگر ما برویم سراغ آنجایى که حزب حاکم ندارد من پیشنهادم این است که اصلًا قانون اساسى را تغییر ندهیم به این شکل. شما به ایتالیا نگاه کنید، شما به اسرائیل نگاه کنید یعنى بدترین شرایط ممکنى که براى قو مجریه در یک کشورى قابل تصور است کشورى است که اختیارات قو مجریه‏اش را گذاشته در ارتباط تنگاتنگ با پارلمانى که حزب حاکم هم ندارد یعنى ممکن است امروز این ده‏تا نظرشان این باشد این آقا نخست وزیر باشد، ممکن است آن ده‏تا فردا نظرشان باشد آن یکى نخست وزیر باشد همان چیزى که امروز شما مى‏بینید در طول یک سال ممکن است ایتالیا سه‏تا نخست وزیرعوض کند اگر ما مى‏خواهیم به آن سمت حرکت کنیم من عرض کردم پیشنهادم این است که همین‏طور بماند یعنى دیگر بدتر از این نشود بنابراین شما اگر موضوع مردمى بودن را مطرح مى‏کنید کى گفته مردمى بودن این است که با یک انتخاب از مردم حالا چه قو مجریه باشد، چه قو مقننه همه اختیارات را بگیریم؟ ما مى‏گوییم انتخاب از مردمى دو بار باشد یکى در قو مجریه، یکى در قوه مقننه مردم هم هستند خودشان مى‏خواهند رأى بدهند انتخاب بکنند اگر بحث قو مقننه را در رابطه با نظارت و دخالت در امورش مطرح مى‏کنید آن را هم اگر این اصلاح شد روى اکثر اصولى که جناب آقاى بیات هم مطرح فرمودند شاید خیلى بحثى نباشد یعنى جناب آقاى خامنه‏اى هم اشاره فرمودند ما نمى‏خواهیم بگوییم آنجایى که بحث قانون‏گذارى است گرفته بشود، بحث نظارت است گرفته بشود همان اصولى که اشاره فرمودند حتى انتخاب وزراء قابل بحث است یعنى ممکن است تصمیم گرفته بشود که وزراء به مجلس بیاید رأى‏گیرى بشود اینها همه از مواردى است که قابل بحث است ولى در اصل قضیه اگر تأمل کنیم و بخواهیم از یک طرف مردمى هم باشیم و بخواهیم دچار تشتت فوق العاده‏اى هم نشویم و این وضعیتى که تا امروز ادامه پیدا کرده بدترش حداقل نکنیم حتماً به شکلى تمرکز باید بدهیم که در طرف مقوله ریاست جمهورى است که انتخاب مردمى به دنبال خودش دارد. نه این‏که یک انتخابى که چه‏
Majlis:2 Volume:1 Sessions:1-14 Page:231
رئیس جمهورش چه مجلس‏اش از فردا بخواهد بیاید در مجلسى که حزب حاکم ندارد باز من عرض مى‏کنم یعنى آن مثال‏هایى که برادرها اشاره مى‏فرمودند همیشه در دنیا در رابطه با احزاب حاکم است که آن تشکیلات روى کار مى‏آید و کار هم مى‏کند بلى در ژاپن انتخابات مى‏شود یک حزبى حاکم مى‏شود رهبر حزب هم مى‏شود نخست وزیر هم مجلس را در اختیار دارد، هم نخست وزیرى را در اختیار دارد هى مشکلى هم ندارد اما ما که آن سیستم را نداریم، نمى‏توانیم هم داشته باشیم، نخواسته‏ایم هم آن سیستم را داشته باشیم بنابراین بیاییم در مقوله خودمان و ارتباطاتى که خودمان مى‏توانیم داشته باشیم بحث کنیم و بحث را پیش ببریم البته سخن بسیار است من فقط یکى دو نکته بود به ذهنم رسید در رابطه با صحبت‏هایى که مطرح شد اشاره کنم. والسلام.
نایب رئیس (خامنه‏اى)- جناب آقاى عمید یادداشت داده‏اند که چون گاهى در نقل مطالب سخنران‏ها از طرف سخنران‏هاى بعدى رعایت دقت مثلًا نمى‏شود لذا هر وقت اعتراضى به یک گفته‏اى شد اجازه داده بشود تا آن شخص مورد اعتراض بیاید دفاع بکند از خودش، این پیشنهاد ایشان است حالا هر جور که جناب آقاى مشکینى مصلحت مى‏دانند.
هاشمى رفسنجانى- اگر تحریف بشود.
عمید زنجانى- وقتى اسم برده مى‏شود و تحریف مى‏شود.
ى زدى- تحریف اگر باشد ظاهراً این حق است ولو این‏که در آیین‏نامه نیامده است.
رئیس- تحریف باشد، کتباً بنویسند.
هاشمى رفسنجانى- کتباً نکته تحریف را بنویسید و بدهید.
مهدى کروبى- در آیین‏نامه مجلس هم هست که اگر تحریف شد مى‏توانند دفاع کنند.
نایب رئیس (خامنه‏اى)- خوب على ایحال پس حق تذکر هست. جناب آقاى عمید، بنویسید یادداشتى که اینجا گفته بشود چون باز اگر بخواهند بیایند بگویند و بروند و اینها ممکن است که گاهى دور یا تسلسل لازم بیاید.
نایب رئیس (هاشمى رفسنجانى)- در مورد امور قضایى آقاى موسوى یک طرحى داده‏اند، نمى‏خواهید یک مقدار صحبت کنید؟ دربار اجرایى صحبت شد، مجمع هم صحبت شد امور قضایى هیچ صحبت نشده است.
موسوى خوئینى‏ها- اگر لازم است درباره قو قضائیه من صحبت کنم.
نایب رئیس (هاشمى رفسنجانى)- وقت داریم اگر شما هم چون طرح دارید یک مقدار صحبت کنید فکر مى‏کنم مفید باشد.
موسوى خوئینى‏ها- بسم الله الرحمن الرحیم. در ارتباط با قو قضائیه فکر مى‏کنم که مسأله از بقى بحث‏هایى که در کمیسیون‏هاى اول و دوم هست بسیار ساده‏تر است یا اگر آنها پیچیده است این اصلًا پیچیدگى ندارد یعنى مشکل چندانى نیست در اصلاح قضیه. کل مشکلى که در قو قضائیه وجود دارد که احتمالًا به جز کسانى که در خود تشکیلات قضایى هستند از سایر مسؤولین هم این مشکل را کم و بیش به آن اذعان دارند و آن مشکل مدیریت شورایى یک تشکیلات و یک دستگاه است و در قو قضائیه مسؤولیت ادار تشکیلات قضائى به صورت شورایى است که این نه تنها در یک قوه از قواى سه گانه کشور بلکه در بخش‏هاى اجرایى شما
Majlis:2 Volume:1 Sessions:1-14 Page:232
یک وزارتخانه را هم اگر بخواهید حتى به صورت شورایى اداره کنید قطعاً ناموفق خواهد بود و حتى یک دستگاهى محدودتر از یک وزارتخانه. کار اجرایى که باید منتهى بشود به تصمیم‏گیرى‏هاى مدیر و مسؤول آن دستگاه این کار را اگر به عهد یک شورا بگذارند.
اولًا اتلاف نیروها است یعنى کارى را که یک نفر در صلاحیت او هست و مى‏تواند تصمیم‏گیرى کند شما همین کار را چهار نفر پنج نفر را کنار هم قرار بدهید بفرمایید با هم مشورت کنید و آن تصمیم را بگیرید.
ثانیاً کار با تأخیر انجام مى‏پذیرد در حالى که در کارهاى اجرایى بسیار هست که کار باید سریع تصمیم‏گیرى بشود در حالى که شورا همیشه چند نفرى هستند که همیشه در کنار هم نیستند، همیشه با هم نیستند و نتیجتاً هر کارى که لازم مى‏شود و دربار یک تصمیم‏گیرى سریعى انجام بگیرد باید تأخیر بیفتد تا آن چند نفر کنار هم جمع بشوند و دربار هر مسأله‏اى، کوچک‏ترین مسأله وقتى که چند نفر دور هم جمع مى‏شوند طبیعى است که هر کسى یک حرفى مى‏خواهد بزند من گاهى گفته‏ام که یک کارى را که در کشور اگر رئیس یک اداره یا مثلًا مدیر کل یک ادار کل در ظرف پنج دقیقه مى‏تواند درباره‏اش تأمل کند یا از کسى اگر خواست سؤالى بکند سؤال کند، بعد تصمیم بگیرد همان کار وقتى بر عهد پنج نفر گذاشته مى‏شود اهمیتش هم همان مقدار است، چیزى تفاوت نکرده حداقل بیست و پنج دقیقه وقت مى‏گیرد چرا که به هر حال وقتى در یک جمعى یک چیزى مطرح مى‏شود هر یک از اعضاء یک حرفى مى‏زند، آن یک ان قلتى مى‏زند، آن مى‏گوید احتمال دارد چه جورى باشد، آن مى‏گوید ممکن است چنان نباشد، نهایتاً هر کدام اگر پنج دقیقه هم بخواهند حرف بزنند، بیست و پنج دقیقه مى‏شود بى‏جهت وقت تلف مى‏شود، کار به تأخیر مى‏افتد چیزى بهتر از آن هم که آن یک نفر تصمیم‏گیرى مى‏کند نخواهد شد حالا اگر ما گفتیم کار به صورت شورایى اگر تصمیم‏گیرى بشود یک تصمیم پخته‏ترى خواهد شد در کارهاى اجرایى این‏طور نیست بله در قانون‏گذارى و این‏طور مسائل شبیه به همان چیزى که الان ما اینجا داریم کار مى‏کنیم خود ما الان مى‏بینیم همه این معنا را با هم وجود احساس مى‏کنیم که این بحثى که ما داریم در اصلاح قانون اساسى این را اگر به عهد یک نفر مى‏گذاشتند که تو اصلاح کن قطعاً به آن سلامت و پختگى نمى‏شد که حالا الان ما داریم دربار هر مسأله‏اى صحبت‏هاى مختلف، دیدگاه‏هاى مختلف، نقاط ضعف و قوت یک مسأله گفته مى‏شود، سرانجام یک تصمیم‏گیرى مى‏شود خوب مى‏بینیم در یک همچنین کارى اصولًا کار شورایى بهترین و مطلوب‏ترین شیو کار است درست در نقط مقابلش در کار اجرایى شیو مدیریت شورایى بدترین شیوه کار است این معنا را هم در تجربه‏اى که در این چهار سالى که بنده در قو قضائیه بودم بهتر بود امروز جناب آقاى موسوى اردبیلى تشریف مى‏داشتند که در شورا که گاهى صحبت مى‏کردیم ایشان مى‏گفتند من در این تجرب 10 ساله با این 10 سال تجربه این را معتقد هستم، یک چیز جدید آنى نیست سایر برادرانى که در شوراى‏عالى قضایى هستند همه به این نکته اذعان دارند که کار شورایى با موفقیت چندانى رو به رو نیست، بلکه موجب کندى کار، موجب پیدایش اشکالات و مهم‏تر لوث مسؤولیت اگر تعبیر کنیم به یک معنا صحیح است که لوث مسؤولیت مى‏شود و گذشته آن دلسوزى کافى و لازمى که یک مدیر در ادار آن بخشى که به عهد او
Majlis:2 Volume:1 Sessions:1-14 Page:233
هست باید داشته باشد خود به خود کم‏رنگ مى‏شود یک وقتى در سابق توى حوزه یک بحثى بود و صحبت بود که مثلًا مشترکاً انجام بشود بعضى از آقایان در قم فرموده بودند نه این نمى‏شود به دلایلى. من خیال مى‏کردم آن موقع که این ناشى از بعضى مسائل مثلًا ناخالصى است که گفتند نمى‏شود بعد مى‏بینم که در عمل که خود من با این قضیه مواجه شدم مى‏بینم نه این‏طورى نیست وقتى که پنج نفر مسؤول یک تشکیلات هستند براى ادار آن کار و یک نفر به تنهایى نمى‏تواند تصمیم‏گیرى کند قهراً آن اندازه‏اى که باید تمام فکر و نیروى خودش را بسیج کند براى حل مشکلات آن دستگاه به تنهایى نمى‏تواند چرا که وقتى مى‏رود و دنبال مى‏کند، مشکلات را کشف مى‏کند، راه حل‏ها را هم پیدا مى‏کند بعد مى‏رسد نمى‏تواند تصمیم بگیرد باید بیاید با بقیه بنشیند مشورت کند، گفت و گو بشود، آیا بتواند تمام دریافت خودش را از مشکلاتى که در آن کنکاش آن دستگاه به دست آورده این را مى‏تواند منتقل کند به آن افراد دیگر، تمام ذهنیت خودش را مى‏تواند به آنها منتقل کند، این بیان را مى‏تواند داشته باشد، آنها مى‏توانند با یک بیان ولو بیان رسا کاملًا آن‏چه را که او درک کرده در رابطه تنگاتنگ و مستقیم با مشکلات مى‏توانند آنها درک کنند؟ ما که در تجربه دیده‏ایم که این‏طور نیست نتیجتاً با یک شبهه، با یک احتمال کل زحماتى که کشیده شده براى اصلاح یک امرى با یک ان قلت مسأله به تأخیر مى‏افتد، تصویب نمى‏شود، کار لنگ مى‏ماند قهراً به بنده وقتى مى‏گویند که چرا اینجا این‏جور است؟ مى‏گویم درست است، فرمایش شما درست است اما بنده که تنها تصمیم گیرنده نیستم، دیگران هم هستند به آن مراجعه مى‏کنند آنها هم همین پاسخ را مى‏دهند در این میان آن دستگاه کارش مى‏خوابد، لنگ است، اصلاح نمى‏شود، سرعت به خودش نمى‏گیرد اما هیچ کس هم مسؤولیت را بر عهده نمى‏گیرد آن کسى هم که در رأس آنها است و آنها را نصب کرده آن هم نمى‏داند بالاخره باید یقه چه کسى را بگیرد در این میان؟ به هر کدام بگوید پاسخش این است که بلى من اگر تنها مى‏توانستم تصمیم‏گیرى کنم این‏طور نمى‏شد بنابراین حالا درست است که دستگاه قضائى در مقابل مجلس مسؤول نیست یعنى به طور رسمى مسؤول نیست اما به طور غیر رسمى هم حالا وقتى مجلس انتقاد به شوراى عالى قضائى مى‏کند پاسخ ما این است که بلى کار شورایى است و در کار شورایى بهتر از این هم نمى‏شود حالا بر فرض هم اگر شما حق سؤال رسمى هم داشتید ما هم در جلسه رسمى شرکت مى‏کردیم و همین پاسخ را مى‏گفتیم که کار شورایى است و با این مشکل مواجه است یک وقتى در یک جلسه‏اى همین صحبت که شد آقاى موسوى اردبیلى از قول حضرت امام نقل کردند ... اولین بار بود که من این قضیه را طرح مى‏کردم به نظر من اولین مشکل دستگاه قضائى مشکل شورایى بودن مدیریتش است آقاى موسوى اردبیلى نقل کردند که آن اوایل پیروزى که حضرت امام به ایران تشریف آوردند با ایشان صحبت شد که در بعضى از تصمیم‏گیرى‏ها اگر شما اجازه بفرمایید با بعضى از آقایان دیگر هم صحبت بشود ایشان فرمودند یعنى بروید مشورت کنید گفته شد بالاخره نظر آنها را هم بپرسیم این تعبیر را از امام ایشان نقل کردند که امام فرمودند شورایى کار کردن یعنى کار نکردن و واقعاً در عمل ما هم با این مسأله مواجه شدیم که شورایى کار کردن یعنى کار نکردن. ما خودمان یعنى بنده به نوبه خودم حداقل از محتواى جلسات شوراى عالى قضائى گاهى خیلى شرمنده هستم از این‏که 5 نفر بنشینیم کنار هم،
Majlis:2 Volume:1 Sessions:1-14 Page:234
صحبت از این طرف، از آن طرف، بالا و پایین، جروبحث و کنکاش قضیه اما به هیچ جایى نمى‏رسیم، آن مشکل همچنان به حال خودش هست در بعضى از شهرستان‏هایمان مردم ریخته بودند دادگسترى را بسته بودند شما اصلًا این وضعیت را ملاحظه کنید، دادگسترى بسته شده بود متحصن شده بودند و بسته بودند یا در دادگسترى را جوش داده بودند دو هفته‏اى این وضعیت ادامه داشت و گویا که دستگاه قضائى صاحب نداشت که خوب بلند شود برود آنجا یا این است که حق با مردم بود، بالاخره آن قضاتى که در آنجا هستند باید یک فکرى برایشان کرد یا حق با قضات بود. خوب مردمى را که تحریک شده بودند لابد آنجا اگر حق با قضات بود معلوم مى‏شود یک چند نفر آدم ناجورى تحریک کرده‏اند یک عده ساده لوح را به راه انداخته‏اند خوب از آن طرف برخورد بشود شما یک دانه فرماندارى را نمى‏بینید تا به حال چنین برخوردى با یک فرماندار شده باشد و بلافاصله در ظرف 24 ساعت این مشکل حل نشده باشد و این‏طور هم نبود که ما فکر کنیم واقعاً دستگاه قضائى از همه دستگاه‏ها وضعیتش بدتر بوده که مردم هیچ گاه مثلًا با یک فرماندارى این برخوردى را نکرده‏اند اما با یک دادگسترى کردند با یک قاضى با یک دادستان با یک رئیس دادگسترى کردند اینجا براى این بود که خوب حالا به بنده اطلاع مى‏دادند، چه کار بکنم من؟ اگر یک مسؤول واحد داشت بلافاصله یا کسى را اعزام مى‏کرد یا خودش بلند مى‏شد مى‏رفت در آن شهر قضیه را در ظرف یک روز دو روز سه روز بررسى مى‏کرد، مشکل را تمام مى‏کرد، دادگسترى هم باز مى‏شد مشکلات مردم حل مى‏شد بسته شدن یک دادگسترى مساوى است با صدها مشکلى که براى مردم آن منطقه پیش مى‏آید اما بنده، بنده مى‏گویم حالا چون صحبت مى‏کنم والا هر یک از آقایان اعضاى شوراى عالى قضایى همین وضعیت را داشتند خوب مى‏دیدند اگر بلند شدند و رفتند آنجا و بررسى کردند، به نظرشان آمد 5 تا قاضى را باید اخراج کنند 5 تا قاضى را باید منتقل کنند، 5 تا قاضى را توبیخ کنند اگر باید چنین کارى بکنند خوب حق ندارد چنین کارى بکند باید برود آنجا وضعیت را ببیند گزارش بیاورد در شوراى عالى قضایى. خوب آن کسى که رفته از نزدیک مشکلات را دیده نمى‏تواند اعضاى شورا را در جوان شهر قرار بدهد که در آنجا چه مى‏گذشت گفته مى‏شود که نه به این دلیل مردم جمع شدند، آن یکى مى‏گوید امام جمعه تحریک کرده، آن یکى مى‏گوید سپاه در قضیه دست داشته. هر کس یک چیزى مى‏گوید نتیجتاً کار به همان حالت مى‏ماند و پاسخ مردم هم داده نمى‏شود و در آنجاهایى که فساد در درون تشکیلات دادگسترى است آن فساد هم به حال خودش باقى مى‏ماند به هر حال من هر چه توضیح بیشتر بدهم از نقل مواردى است که در این مدیریت شورایى از ناموفق بودن، از کندى کار، از به تأخیر افتادن، از این‏که معلوم نیست جهت‏گیرى کار چطورى است؟ این یک مسأله دیگرى است باز هم که وقتى که 5 سلیقه در کنار هم هست هیچ مشخص نمى‏شود که این دستگاه چه نوع جهت‏گیرى مى‏خواهد در کارهاى خودش داشته باشد؟ هر جایى با یک سلیقه‏اى است، به یک شکل خاصى است بالنتیجه هم اعضاى شوراى عالى قضائى، هم تا آنجایى که من در محافل دیگر مستقیم و غیر مستقیم مطلع هستم از سایر مسؤولان کشور آنها هم به همین نتیجه رسیده‏اند، از این نامه‏هاى اخیر حضرت امام هم در این چند ماه پیش از آنجا هم مشخص مى‏شد که همین مشکل شورایى در دستگاه قضائى به نظر مبارک ایشان هم هست و لهذا براى اصلاحش ما پیشنهادى دادیم، اصلاح هم فقط همین یک نقطه است. یعنى‏
Majlis:2 Volume:1 Sessions:1-14 Page:235
آن مسأله مهمش تبدیل مدیریت شورایى است به یک مدیریت متمرکز و داراى یک رئیس واحد که البته حالا در ارتباط با وزیر جناب آقاى حبیبى درست است که فرمودند وزیر نباشد اما حالا آنجا مى‏رویم در کمیسیون من توضیح عرض مى‏کنم که با همین نداشتن اختیاراتى که الان در قانون اساسى هست معذلک باز بهتر است که وزیر باشد البته حالا آن مشکل قو قضائیه نبود که حالا وزیر با اختیار یا بى‏اختیار. مشکل ما اصلًا آن نبود یک چیز دیگرى هم در این پیشنهاد بنده هست حذف پست دادستانى کل از قانون اساسى است چرا که دادستان کل حالا تا زمانى که شورا بود یکى از اعضاى شوراى عالى قضائى بود مقدارى وظایف در اداره دستگاه قضائى یعنى یک پنجم به حساب رأى که حساب کنیم بر عهده دادستان کل بود اما اگر این نباشد و ما نگاه کنیم به مسؤولیت‏هاى دادستان کل در قبل از پیروزى انقلاب. انصافاً آن کارها کارى نیست که ما یک فردى را آن هم به انتخاب مقام رهبرى به سمت دادستانى کل منصوبش کنیم که اگر مراجعه کنیم به قوانین قبل از پیروزى انقلاب وظایف و مسؤولیت‏هاى دادستان کل عبارت از این بود که در عرض سال مثلًا 20 تا 30 تا 50 تا پرونده وحدت رویه را ببرد در هیأت عمومى دیوان عالى کشور آنجا باید بنشیند 2- 3 ساعت قضات صحبت مى‏کند بعد هم دادستان کل 10 دقیقه نیم ساعت مثلًا برحسب آن موضوع اظهار نظر مى‏کند، بعد هم رأى مى‏گیرند آن هم در آنجا حق رأى ندارد این حداکثر و مهم‏ترین کارش بوده. گاهى در پرونده‏هایى که برخلاف قانون حکمى در آن صادر شده و اجرا شده براى این‏که در این لوح محفوظ یک حکم خلاف قانون نمانده باشد دادستان کل مى‏برده در هیأت عمومى که آن حکم خلاف قانون را نقضش کنند که هیچ تأثیرى در آن نداشته. بس که دستگاه قضائى مى‏بایست مقدس باشد نکند که یک حکم خلاف قانون در پرونده‏اى باقى مانده باشد مى‏گفتند ببرد دادستان کل آنجا را نقضش کنند چندتا کار از همین مقوله کارها که انصافاً در حدى نیست که یک پستى را آن هم با مسؤولیت فردى که رهبر انتخاب کند اشغال بکنیم لهذا آن پست دادستان کل را هم در این طرح بنده حذفش کرده‏ام منتها مشکلات این نبود مشکل همان مسأله شورایى بود که تبدیل بشود به مدیریت متمرکز.
منشى (محمد یزدى)- در مورد ارتباط قو قضائیه با مجلس و قو مقننه هم اگر توضیح بفرمایید خوب است.
سید محمد موسوى خوئینى‏ها- در تشکیلات قضائى بنده خودم با همان 4 سالى که بودم به این دوتا مطلب سخت معتقد هستم یکى این‏که در تعیین مسؤول دستگاه قضائى، اصولًا در کار قو قضائیه انتخابات و انداختن دستگاه قضائى به این کش و قوس‏هاى انتخاباتى که به هر حال در سالم‏ترین جوامع، در اسلامى‏ترین محیطها همه هم انسان‏هاى خوب مى‏دانیم که مسائل انتخابات به دسته بندى‏ها منتهى مى‏شود و کار قضائى در دسته بندى‏هاى انتخاباتى و سیاسى بیفتد و این یک گروه براى خودش درست بکند، آن یک جمعیت درست کند، این بخواهد رأى براى خودش جمع‏آورى کند، وضع دستگاه قضائى از این هم که هست بدتر خواهد شد این یک مسأله.
مسأله دوم هم این‏که باز هم کار قضائى طبیعتش طبیعتى نیست که در یک محافل و
Majlis:2 Volume:1 Sessions:1-14 Page:236
مجالسى مثل مجلس شوراى اسلامى با همین کیفیتى که دارد مسائل قضائى را به سؤال و توضیح خواستن و استیضاح کردن و از آن مقوله‏اى که در کار اجرایى مى‏شود اصولًا انسان مى‏بیند انسان یک پرونده‏اى را ... ماهیت کار قضائى این‏طورى است یک ماهیتى نیست که در یک مجمع عمومى 200 نفرى توضیح بدهند و کسانى که آشنا به مسائل قضائى نیستند این تعبیرى که مى‏کنم قهراً مقصودم جسارت به نمایندگان مجلس شوراى اسلامى نیست اما خوب به هر حال این کار تخصصى است واقعاً کار قضا صرف 4 تا مسائل نمى‏دانم قانون و مصوبات مجلس و این‏طور چیزها نیست، یک کار فنى است در حقیقت این را یک نماینده بلند شود بگوید چرا آن حکم را در آنجا آن قاضى داده؟ اگر بخواهد توضیح بدهد دلایل آن حکم را خوب باید یک مجمع قضائى باشد و این‏که دائم دستگاه قضائى ... استیضاح هم واقعاً براى همین است که در فلان پرونده چرا منع تعقیب؟ همین کارهایى که الان ما مى‏بینیم اصل نود دارد با دستگاه قضائى، تحقیق و تفحص دارد که یک بار در یکى از موارد تحقیق و تفحص در کمیسیون قضائى من عرض کردم یکى از نمایندگان گفته بود چرا در فلان جا مثلًا قاضى فلان کار را کرده، این حکم را این‏طورى داده است؟ کمیسیون قضائى هم از بنده خواسته بودند و آن قاضى را بردارم بیاورم مجلس توضیح بدهد آن قاضى هم پرونده را برداشت آمد خدمت آقایان در کمیسیون بنده خودم هم شرکت کردم توضیحاتى داد بعد آخرش که توضیح داده شد و آن قاضى رفت من گفتم حالا واقعاً این کار چه ثمره‏اى دارد؟ فرض مى‏کنم که تمام اعضاى کمیسیون قضائى نه تمام نمایندگان مجلس همه معتقد شدید که بلى این قاضى حکم غلطى داده حالا مى‏شود آن حکم را عوضش کرد؟ قاضى باید حکم بدهد مجلس که قاضى نیست باز آن قاضى مى‏گوید بنده حکم داده‏ام اگر حکم من غلط است دیگر این همه معرکه گرفتن که نمى‏خواهد مجلس و استیضاح و ... شما یک دستگاه کنترل کننده گذاشته‏اید آن حکمى را که من دادم در آن دستگاه مى‏برند بررسى مى‏کنند اگر دیدند حکم غلطى است نقضش مى‏کنند، اگر دیدند حکم درستى نیست ابرامش مى‏کنند اساساً کار قضائى و پرونده و اینها یک مسائلى نیست که هر روز براى هر حکمى که صادر مى‏شود هر تبرئه‏اى که داده مى‏شود هر منع تعقیبى که زده مى‏شود یک سؤال و توضیح دادن و توضیح گفتن که خیلى هم قضیه را روشن نمى‏کند لهذا در ارتباط با دستگاه قضائى و قو مقننه بنده به هیچ وجه معتقد نیستم این را نه از باب این‏که خودم که در دستگاه قضائى هستم که ظاهراً با اصلاح قانون اساسى بنده دیگر نیستم من واقعا براساس دریافت‏هاى خودم عرض مى‏کنم که کار قضائى کارى نیست که بیاندازیم توى این کش و قوس‏ها و دستگاه قضائى را اگر اجازه بدهید استقلالش حفظ بشود و این‏که آن را هر روز به یک جایى نکشانند این بهتر است واگر شما الان اشکالى در دستگاه قضائى مى‏بینید این نه مال این است که چون در مقابل مجلس مسؤول نبوده نمى‏توانسته‏اند از او سؤال بکند که اگر مى‏توانستد مثلًا خیلى اشکالات برطرف مى‏شد نه این مال این جهت نیست این مشکل از ناحیه دیگر است که یک مقدارى از آن را توضیح عرض کردم بنابراین ارتباطش با مجلس به همین نحوه ارتباطى است که حالا هست یعنى باشد اینجا چیز دیگرى به نظر بنده اضافه نشود. والسلام علیکم و رحمة الله.
رئیس- ایدکم الله.
Majlis:2 Volume:1 Sessions:1-14 Page:237
احمد جنتى- اطلاعاتى را که کمیسیون‏ها براى کار خودشان باید داشته باشند اگر بتوانید در اختیارشان بگذارید کمک بسیار لازمى است.
نایب رئیس (هاشمى رفسنجانى)- اطلاعات را آن‏که آقایان احساس مى‏کنند لازم دارند بخواهند از ما. اگر چیزى به دستمان برسد، مذاکرات قانون اساسى را همه را آماده کرده‏ایم، راهنما برایش تهیه کرده‏ایم اینها وجود دارد افرادى را اگر مى‏خواهید، کارشناس اگر مى‏خواهید ما دعوت کنیم یا مستقیماً خودتان دعوت کنید بیایند اگر اطلاعات خاصى هم لازم دارید از ما بخواهید.
منشى (حبیبى)- بسم الله الرحمن الرحیم. دو تا نکته هست که خدمت آقایان باید عرض بشود.
اول کمیسیون رهبرى و مسائل مربوط به رهبرى و مجمع تشخیص مصلحت فردا جلسه دارد آقایانى که مایل هستند بدانند فردا جلسه داریم.
دوم: غایبان روز سه شنبه یعنى دیروز جناب آقاى طاهرى خرم‏آبادى، جناب آقاى مهدوى‏کنى، جناب آقاى آذرى قمى.
غایبان امروز چهارشنبه جناب آقاى مهدوى کنى، جناب آقاى آذرى قمى، جناب آقاى موسوى اردبیلى.
 3- پایان جلسه‏

رئیس- جناب آقاى آذرى قمى مریض بودند واجازه گرفتند.
ختم جلسه اعلام مى‏شود براى جلسه بعدى هم ان شاء الله بعداً خدمت آقایان اطلاع مى‏دهیم.
 (جلسه ساعت 45/ 18 پایان یافت)
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:239
 جلسه هفتم‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت شانزده و بیست دقیقه روز چهارشنبه بیستم اردیبهشت ماه 1368 هجرى شمسى مطابق با چهارم شوال المکرم 1409 هجرى قمرى به ریاست آیت الله على مشکینى تشکیل شد.
فهرست مطالب:
اعلام رسمیت جلسه و تلاوت آیاتى از کلام الله مجید
بحث پیرامون مسائل کلى‏
پایان جلسه و تاریخ تشکیل جلسه آینده‏
Majlis:2 Volume:1 Sessions:1-14 Page:240
 1- اعلام رسمیت جلسه و تلاوت آیاتى از کلام الله مجید

رئیس- بسم الله الرحمن الرحیم. با حضور 18 نفر جلسه رسمى است دستور جلسه را شروع بفرمایید.
منشى (حسن ابراهیم حبیبى)- بسم الله الرحمن الرحیم. دستور هفتمین جلسه عمومى شوراى بازنگرى قانون اساسى جمهورى اسلامى ایران بعد از ظهر روز چهارشنبه بیستم اردیبهشت ماه 1368 هجرى شمسى مطابق با چهارم شوال 1409 هجرى قمرى. طرح مسائل کلى است.
رئیس- تلاوت کلام الله مجید. آقاى نورى بفرمایید.
اللهم صل على محمد و آل محمد
اعوذ بالله من الشیطان الرجیم‏
بسم الله الرحمن الرحیم‏
قُلْ إِنَّ الْأَوَّلِینَ وَالْآخِرِینَ* لَمَجْمُوعُونَ إِلَى مِیقَاتِ یوْمٍ مَعْلُومٍ* ثُمَّ إِنَّکُمْ أَیهَا الضَّالُّونَ الْمُکَذِّبُونَ* لَآکِلُونَ مِنْ شَجَرٍ مِنْ زَقُّومٍ* فَمَالِئُونَ مِنْهَا الْبُطُونَ* فَشَارِبُونَ عَلَیهِ مِنَ الْحَمِیمِ* فَشَارِبُونَ شُرْبَ الْهِیمِ* هَذَا نُزُلُهُمْ یوْمَ الدِّینِ* نَحْنُ خَلَقْنَاکُمْ فَلَوْلَا تُصَدِّقُونَ* أَفَرَأَیتُمْ مَا تُمْنُونَ* أَأَنْتُمْ تَخْلُقُونَهُ أَمْ نَحْنُ الْخَالِقُونَ* نَحْنُ قَدَّرْنَا بَینَکُمُ الْمَوْتَ وَمَا نَحْنُ بِمَسْبُوقِینَ* عَلَى أَنْ نُبَدِّلَ أَمْثَالَکُمْ وَنُنْشِئَکُمْ فِى مَا لَا تَعْلَمُونَ* وَلَقَدْ عَلِمْتُمُ النَّشْأَةَ الْأُولَى فَلَوْلَا تَذَکَّرُونَ‏
 (صدق الله العلى العظیم)
 «از آیه 50 تا 62 سور واقعه»
منشى (محمد یزدى)- گرچه در آیین‏نامه این مسأله نیامده ولى من تصور مى‏کنم به آیین‏نام مجلس شوراى اسلامى اکتفا کرده‏ایم و درآیین‏نامه مجلس شوراى اسلامى، تصریح شده است که تلاوت آیاتى از کلام الله مجید قید به تناسب مباحث مورد بحث و نظر، و چون به این اکتفا شده حالا ممکن است که از جناب آقاى بیات خواهش کنیم که این زحمت را به عهده بگیرند و این کار را بکنند اگر اجازه مى‏فرمایید این کار بشود.
نایب رئیس- چون این کار در تخصص آقاى بیات است.
عبدالله نورى- آیاتش را آقاى بیات باید آماده کنند که به ایها الضالون ...
 2- بحث پیرامون مسائل کلى‏

منشى (محمد یزدى)- آقایانى که براى صحبت کردن آمادگى دارند بفرمایند چون بحث‏هاى عمومى مطرح است.
نایب رئیس (هاشمى رفسنجانى)- اگر آقایان تشریف نمى‏آورند صحبت کنند ما بیاییم.
ابراهیم امینى- من هم پیشنهادم این است که یک مقدارى آقاى هاشمى صحبت کنند.
رئیس- آقاى هاشمى بفرمایید.
اکبر هاشمى رفسنجانى- بسم الله الرحمن الرحیم. با صحبت‏هایى که من شروع مى‏کنم ان شاءالله بعدش آقایان دنباله حرف‏هاى من را بگیرند یعنى این بحث‏هایى که حالا مطرح مى‏شود در جلسه یک مقدار پخته‏تر بشود اگر داوطلبى بود من نیازى نمى‏دیدم حرف بزنم چون از صحبت‏هاى آقایان استفاده مى‏کردم.
اولین نکته‏اى که به ذهن من مى‏آید که به صورت تذکر عرض بکنم این است که باید
Majlis:2 Volume:1 Sessions:1-14 Page:241
بهاى جدى به این مسؤولیتى که به ما داده‏اند، بدهیم شاید این بها را آقایان فعلًا در دلشان مى‏دهند ولى امروز با حضور در جلسه نشان مى‏دهد که آن مقدار بعضى از آقایان مسأله را جدى نگرفته‏اند مسأله بسیار مهم است ما بعد از 10 سال تجربه، آمده‏ایم کارى را شروع کرده‏ایم که چیزهایى که فهمیده‏ایم نیاز مدیریت نظام اسلامى است اینجا به اینها برسیم و تحقیقاً اگر کارمان خوب انجام بشود، براى آیند این نظام بسیار مؤثر است و اگر خوب انجام ندهیم، مسؤولیم اگر اشکالى در مسائل نظام به خاطر قانون اساسى پیش بیاید ما باید جوابگو باشیم امام به ما اعتماد کرده‏اند مردم هم الان اعتمادشان به ما است که ما اینجا نشسته‏ایم این مسائل را حل بکنیم.
خوب ان شاء الله بهاى لازم را آقایان خواهند داد وقت لازم را بگذارند، مشورت لازم را بکنند و حریت لازم را هم قطعاً این جمع خواهد داشت یعنى ما از این جمع که مى‏شناسیم هیچ توقعى نداریم البته احتمال غیر از این هم بسیار ضعیف است که چیزى غیر از مصلحت نظام را در بحث‏هایشان و در آراءشان در نظر بگیرند.
این تذکر البته شاید به جا نبود، اما من فکر مى‏کنم که آدم خودش در خودش همیشه این تلقین را بکند که مبادا خداى نکرده کوچک‏ترین تعلقات فکرى و مسائل دیگر ما را سوق بدهد که ذره‏اى از آن‏چه که تشخیص مى‏دهیم که این به نفع اسلام است به نفع نظام است یک وقت کوتاه بیاییم.
احمد آذرى قمى- جناب آقاى هاشمى! سؤالى داشتن خواستم شما جواب بدهید و آن این است که مقدار اهمیت این مسؤولیت محوله یعنى تغییرى که در این موارد شده یک دلالتى دارد بر این‏که دیگر نواقصى در این حد در قانون اساسى وجود ندارد دوم این‏که این‏طورى که جناب‏عالى و آقاى خامنه‏اى در نماز جمعه فرمودید آثار این تغییر خیلى زیاد یک حالت انتظار و توقعى در مردم ایجاد کرده است که اگر این تغییرات انجام بشود آن مقدار توقعى که در مردم ایجاد شده حاصل نمى‏شود این دو جهت را شما جواب بدهید که ما هم به دیگران بگوییم.
اکبر هاشمى رفسنجانى- چشم، آن‏چه که من بتوانم در بحث‏هایم بگنجانم که این مسأله تا آنقدرى که من مى‏فهمم باز بشود، مى‏گنجانم.
اولًا سابق این اقدام تا آنجا که من مى‏دانم، ممکن است من همه چیز را ندانم، آن‏چه که در ذهن مبارک حضرت امام بوده، من همه آن را که نمى‏دانم تا آن قدرى که من مى‏دانم عرض بکنم که خوب از همان اوائل، وقتى که ما کار را شروع کردیم احساس یک نواقصى در قانون اساسى مى‏شده و این هم منحصر به ما نبود، هر کسى در یک جاى حساسى بود این مشکل را مى‏دید شوراى قضائى از همان اوائل مسأله مطرح شد که مشکل داریم و بارها تا به حال به امام نامه نوشته شده، از امام تقاضاى حل مشکل شده که آخرین کار همین بود که امام اخیراً دستور دادند که ماها رسیدگى بکنیم که کار تقسیم بشود از بس کار شورایى مشکل کرده بود، تقسیم بشود که تقسیم وظایف شد که امام هم تأیید فرمودند که خوب این یک مسکنى است هیچ کار درست اساسى در کشور نیست این‏جور حل کردن‏ها. همیشه این‏جور بود که ما خودمان در مجلس مشکلاتى داشتیم در رابطه با شوراى نگهبان. ما همیشه مشکلات‏مان را به امام مى‏گفتیم. شوراى نگهبان خودشان مشکلاتى داشتند گاهى‏
Majlis:2 Volume:1 Sessions:1-14 Page:242
به من مى‏فرمودند و گاهى جاى دیگر گفته مى‏شد دولت مشکلاتى داشت که آقاى نخست وزیر تا آنجا که من یادم است ایشان تکیه مى‏کردند گاهى این‏که قانون اساسى به گونه‏اى است که ساز متن برنامه و بودجه از اختیار مدیریت کشور متمرکز بیرون باشد، ایشان این را یک مشکل جدى براى اداره کشور مى‏دانستند یا بعضى از کارهاى اجرایى را که با این قانون اساسى نمى‏شد به نخست وزیر واگذار بکنیم و دولت را هماهنگ کننده آقایان تفسیر مى‏کردند براى اجراى کار خیلى مشکلات اساسى درست مى‏کرد، در بقیه بخش‏ها هم بوده.
گاهى خدمت امام گفته مى‏شد من بارها خودم خدمت امام گفتم، ایشان مى‏فرمودند الان موقعش نیست معمولًا جوابشان این بود یک نگرانى وجود داشت که در جلسات ما در حضور امام هم این را یک بار بحث کردیم که وقتى بخواهیم قانون اساسى را مطرح بکنیم و بحث بکنیم، ممکن است این بحث کشیده بشود به بسیارى از آرمان‏هاى بلندى که در قانون اساسى در آن جو انقلابى ما داشتیم و وضع امروز باعث بشود که بعضى از آن دستاوردها از دست برود بنابراین نیاز داشت به یک شیوه‏اى که این خطر پیش نیاید این هم جزو چیزهایى بود که نوعاً بحث را به تعویق مى‏انداخت همین فکر این‏که فعلًا محدود عمل بشود، یک راه تلقى شده بود که خوب در قانون اساسى این پیش‏بینى هم نشده بود و هم آقایان هم مى‏دانند که یکى از مشکلات کار هم، همین بود که قانون اساسى براى کیفیت اصلاح پیشنهاد خاصى نداشت و تنها دریچه ما، امام بودند که ایشان این کار را شروع بکنند همین‏طور محدود شروع کردن، از اول در ذهن بود این اواخر که حالا جنگ تمام شد و مشکلات دستگاه‏هاى اجرایى و قضائى و گاهى هم مقننه بیشتر خدمت امام مى‏رسید، ایشان قانع شدند که مسؤولان در اداره کشور، مشکل دارند دیگر براى ایشان روشن شد که به طور جدى این مشکل هست تا این‏که بعد از این حوادث اخیر، مربوط به رهبرى، دیگر احتیاج جدى‏تر شد یعنى احتمال فوتى بودن مسأله است حالا ما در اجراییات‏مان مشکل داشتیم، این مسأله ممکن بود اگر ما فکرى براى این مسأله نکنیم اصلًا مشکل اساسى غیر قابل جبران به وجود بیاورد، با وضع خاصى که پیش آمده بود.
قاعدتاً تصمیم‏گیرى ایشان که بالاخره در این زمان، تصمیم گرفتند بحثى که سال‏ها در جریان بود، آن نقط آخرش اینجا باید باشد که دیدند که این دیگر نباید فوت بشود من همیشه یک مسأله‏اى را در ذهن امام مى‏بینم، گاهى مسائلى که مطرح مى‏شود، من جمله همین مسأله قائم مقام رهبرى که قبل از این‏که اعلام بشود، مطرح بود ایشان مى‏فرمودند که من عمر خودم را که نمى‏دانم و فکر مى‏کنم اگر وقتى من نباشم و چیزى به عنوان وظیف من بود و انجام نشده باشد، بعد از من مشکلى براى نظام درست بکند، براى من مشکل است که این‏جورى صبر بکنم حتى یک شب، روى این تکیه داشتند قاعدتاً این مسأله هم حلش فقط با ایشان بوده و با همین طریق بوده و وقتى بنا شد که حل بکنند، این هم دیگر جزوش آمده است.
اما این موضوعاتى که در دستور آمده و چرا پیش از این نیامده؟ سؤال جناب آقاى آذرى این است که آیا مشکلات فقط در قانون اساسى همین‏ها است و مهم دیگر ما نداریم؟ البته جواب من این است که چرا، ما چیزهاى دیگرى هم در قانون اساسى داریم که بالاخره براى آنها هم باید فکرى بشود منتها اکثر آقایانى که مورد مشورت قرار گرفتند قبل از این‏که امام‏
Majlis:2 Volume:1 Sessions:1-14 Page:243
این را بفرمایند، آقایان مى‏گفتند هرچه محدودتر، بهتر یعنى رأیى که خدمت امام عرضه مى‏شد این بود که هرچه محدودتر بهتر. مثلًا حالا من به عنوان نمونه در مضامین قانون اساسى مى‏گویم امام، مدتى پیش صریحاً فرمودند که: در تجارت خارجى مردم را هم شرکت بدهید خوب این دستور امام اگر باید اجرا بشود، گرچه بعضى از آقایان شوراى نگهبان مى‏فرمایند که با وضع فعلى این قانون اساسى هم مى‏سازد، اما خیلى‏ها مى‏گویند که نه، نمى‏سازد باید در آنجا صریح و روشن بشود و حداقل ابهام برطرف بشود اگر یک چنین مورد دیگرى هم در قانون داشته باشیم که داریم مثلًا ابهاماتى در قانون اساسى هست، ما دیروز با آقاى امامى صحبت مى‏کردم که از شوراى نگهبان سؤال شده و تفسیر کرده‏اند این یک.
بعضى چیزها سؤال شده، شوراى نگهبان نتوانسته‏اند تفسیر بکنند یعنى رأى لازم را براى تفسیر پیدا نکرده‏اند ما الان چندتا سؤال و ابهام در قانون اساسى داریم که شوراى نگهبان، به رأى نرسیده خوب اینها را باید چه بکنیم، همین جورى بگذاریم بماند؟ هر دوى اینها باید اصلاح بشود یعنى آنهایى را که شوراى نگهبان تفسیر کرده اگر تفسیر درستى است ما همین جا این تفسیر را در قانون اساسى صریح بکنیم دیگر فردا به صورت تفسیر عمل نشود، متن قانون اساسى، صراحت قانون اساسى باشد.
آنهایى را هم که تا به حال شوراى نگهبان نتوانسته تفسیر بکند، ابهام اینجا مطرح بشود و آن ابهام برطرف بشود دو احتمال اینجا وجود دارد:
یک احتمال را که اصلح مى‏دانیم بگوییم این صراحت قانون باشد خوب این تا کى باید باشد؟ من فکر نمى‏کنم در قوانین اساسى دنیا این‏گونه ابهامات را مدت طولانى بگذارند بماند و درست هم نیست که بماند حالا اگر نباشد (استقصاء) بکنیم و موارد را بگوییم، آنها را باید پیدا بکنیم یعنى آقایان تو کمیسیون‏هایشان و خودشان مواردى دارند، آن موارد را بگویند (البته نظر من این است) که آن موارد لازمش را تا آنجایى که به محتواى قانون به آن نگرانى که داشتیم، برخورد نمى‏کند مخصوصاً کارهاى شکلى را همه اینها را از امام اجازه بگیریم یک باره هم اینها را حل بکنیم ماها به هر حال اینجا نشسته‏ایم که منفعت امت را تأمین بکنیم اگر اشکالات شکلى در قانون اساسى هست و به آسانى مى‏شود، رفع بشود، چرا ما نکنیم؟ این چه ملاحظه کارى است که انجام بشود؟
حالا من این 7- 8 مورد را عرض مى‏کنم: در مورد اسم مجلس که خوب روشن بود که اسم مجلس عوض شده، اوایل انقلاب، یک حرکت انقلابى بود، امام هم تأیید کردند اسم مجلس در این مجلس شوراى اسلامى پیشنهاد شد (البته آن موقع با تمایل امام بود) و رأى آورد شوراى نگهبان هم مخالفت نکرد و ما خوب این را بایستى در قانون اساسى بیاوریم در قانون اساسى نوشته شده «مجلس شوراى ملى» و ما همیشه بگوییم «مجلس شوراى اسلامى» خوب این بایستى مى‏شد.
آسان‏ترهایش را مى‏گویم که یک مقدار در کمیسیون خودمان هم روى اینها صحبت کردیم دوم مسأله تعداد نماینده‏ها است تعداد نماینده‏ها به نظر مى‏رسد یعنى آن‏چه که در ذهن ما هست و شاید امام هم همین ذهنیت را داشتند که ما در این خصوص مأمور کردند این باشد که این عدد، عدد خوبى است (موجودى مجلس) این تعداد براى یک مجلس‏
Majlis:2 Volume:1 Sessions:1-14 Page:244
جدى که نمى‏خواهد تشریفاتى باشد و مى‏خواهد پرکار باشد، این عدد، عدد کمى نیست و این را اگر بخواهیم آن‏جورى که در قانون اساسى آمده: براى هر 150 هزار نفرى که در هر حوزه‏اى، اضافه شدند، ما اضافه بکنیم، خیلى طول نمى‏کشد که یک دفعه باید ما 500- 600 تا نماینده داشته باشیم البته من حساب نکرده‏ام که این دور آینده چقدر خواهد شد و بعد تصاعدش چقدر مى‏شود؟ ولى قاعدتا مجلس خیلى زود به 500- 600 نماینده مى‏رسد.
حسین هاشمیان- بیش از 390 نفر.
هاشمى رفسنجانى- در این دوره شما مى‏فرمایید البته وزارت کشور این را نمى‏دانست آقاى وزیر کشور و کارشناس‏هایشان که در جلس ما شرکت کردند، گفتند ما این را نمى‏دانیم قرار شده که امشب براى ما بیاورند یعنى بنا شده که محاسبه بکنند و امشب براى ما بیاورند در ذهن ما بود، گفته بودند 390 براى دوره چهارم ولى دقیقاً نمى‏دانم چقدر است چون این محاسب ارقام به توجه به جمعیت حوزه‏ها باید انجام بشود، آنها این کار را مى‏کنند به هر حال ضرورتى براى این کار به هیچ نحوى دیده نمى‏شود مثلًا اگر ما بخواهیم این قانون را روى تهران اجرابکنیم، اگر شهر تهران و حوم تهران را در نظر بگیریم، الان بیشتر از 7 میلیون جمعیت دارد، رقم نمایندگان دیگر 30 نفر نیست و یک رقم خیلى بالاتر از اینها مى‏شود یعنى از 50 تا هم بالا مى‏زند.
بنابراین این کار را مى‏خواستند یک جایى محدود بشود البته سیاستى هم که در کمیسیون داریم دنبال مى‏کنیم، همین است که یک عددى بیاوریم که در این حد بماند این پارلمانى که الان داریم براى 270 نفر هم ساخته نشده این براى مجلس سنا ساخته شده، هم فضایش و هم تهویه‏هایش و همه شرایطى اگر بخواهیم یک قدرى بیشتر بکنیم باید یک پارلمان بسازیم که حداقل الان دو میلیارد تومان خرج دارد که سالن و اطاق‏ها و چیزهایى که براى یک مجلس لازم است، اگر بخواهیم درست بکنیم به علاوه 400- 500 نفر در یک مجلس جدى، اداره‏اش کار آسانى نیست و مهم‏تر این‏که این نیروها هم در مجلس زیاد کار ندارند در مجلس جدى 270 نفرى، آن عده‏اى که فعال باشند تازه همه اینها فعال نیستند و جمعیت بیشتر هم، عده غیر فعال باز بیشتر مى‏شود لذا اینجا روى این دلیل دارد تعقیب مى‏شود.
در مورد صدا و سیما، این اشکالى که الان وجود دارد شاید عمدتاً ناشى از قانون مجلس است و نه قانون اساسى، (احتمالًا یک مقدارش) یعنى چون در قانون مجلس آمده گفته که سه قوه انتخاب بکنند اولًا اینها دوره‏شان 2 سال است، دو سال براى یک برنامه‏ریزى اساسى فرهنگى در کشور، کافى نیست، این یک اشکال دارد.
و ثانیاً در آن قانون مدیریت را حسابى تجزیه کرده، معاونین را اینها باید تصویب بکنند و مدیران نمى‏دانم کجا را باید اینها تصویب بکند و طرح‏ها را اینها باید تصویب بکنند سیاست‏ها را اینها تصویب بکنند و واقعاً در صدا و سیما اگر الان مشکلى پیش بیاید و مسؤولین بخواهند بازخواست بکنند، یک جاى جواب‏گویى نیست آنجا هم هر روز مسأله هست کارهاى انجام نشده اشکالش خیلى بیشتر از کارهایى است که انجام شده و اشکال دارد صدا و سیما یک قدرت عظیم فرهنگى است و خیلى کارهاى زیادى مى‏تواند بکند ما الان ممکن است بگوییم شاید فلان برنامه این عیب را دارد، اما این‏که چرا این‏گونه برنامه نیست.
Majlis:2 Volume:1 Sessions:1-14 Page:245
این سؤال اصلى است و ممکن است مدیر بگوید که خوب بالاخره ما اینها را محدودیت داریم، شورا باید چه بکند و کى بگوید چکار باید بکند بنابراین باید این مدیریت متمرکز بشود حالا نوع تمرکزش چیست؟ من خیال مى‏کنم که هنوز براى ما مسأله روشنى نیست ما هم که در کمیسیون بحث کردیم هنوز چیز روشنى نداریم بعضى‏ها پیشنهادشان این است که باید قانون مجلس اصلاح بشود، اصلًا نیازى به اینجا نیست بعضى‏ها مى‏گویند که مثلًا به رهبرى تعلق بگیرد و بعضى‏ها مى‏گویند به سه قوه تعلق بگیرد و به عنوان رؤساى سه قوه یک مشکلى که الان صدا و سیما دارد این است که بعضى از سیاست‏ها را آنها فوراً نمى‏دانند از کى بپرسند؟ آیا از نخست وزیر بپرسند خوب ایشان یک نفر است که مى‏تواند جواب بدهد، از رئیس مجلس بپرسند؟ از کجا بروند بپرسند؟ خود آن شورا هم نمى‏دانند بنابراین باید به یک جایى مربوط باشد که سیاست‏ها آن به آن روشن باشد این اصلًا لحظه‏اى است وسط اخبار یک مسأله مهم کشورى پیش مى‏آید که مى‏خواهند سیاستش را تصمیم بگیرند باید یک مرجعى داشته باشند که مرجع اگر همان باشد که مدیر عامل را نصب مى‏کند، خیلى زود مى‏تواند جوابگو باشد و باید در این قانون فکرى بشود که این مشکل حل بشود ما باید بهاى زیادى به صدا و سیما بدهیم، این براى ما ابزار مهمى است.
مسأله بازنگرى قانون اساسى هم خیال مى‏کنم روشن است خوب این عیب از اول در قانون اساسى مانده آقاى طاهرى مى‏گفتند، خوب ایشان آن موقع تشریف داشتند مى‏گفتند ما یک اصلى هم تهیه کرده بودیم مدتى هم روى آن بحث کردیم، رأى نیاورد و ماند. خوب نبایستى این، آن موقع مى‏ماند.
حالا مثلًا آنها زمان کم داشتند ولى یکى از ادله‏اى هم که ماند، این بود که آن آقایان آن موقع توجهى نداشتند که این بن‏بست یعنى چه؟ این‏که قانون اساسى اگر به اشکال برخورد بکند، مثل قانون عرفى نیست که فورى به مجلس بیاوریم و با فوریت و یا غیر فوریت عوض بکنیم، اصلاح قانون اساسى یک جریان طولانى دارد قطعاً این نقص جدى در قانون اساسى باید برطرف بشود که ما یک مبناى محکمى براى اصلاح قانون اساسى فکر بکنیم که هر وقتى ممکن است اتفاق بیفتد شرایط فعلى زود مى‏تواند در جامعه عوض بشود که نیاز به اصلاح قانون اساسى دارد، عیوبى در قانون دیده مى‏شود و در شرایط دیگر باید اصلاح بشود این کار بایست مى‏شد، خصوصاً در زمان امام باید انجام مى‏شد، بعد از امام اگر این بن‏بست را ما نشکسته بودیم، خود همین ممکن بود که منشاء فتنه بشود که خوب این چهارتاى ساده‏تر الان در دستور کار کمیسیون ما است ما هم غیر از این آخرى در آن در سه مورد، بحث‏هایمان را کرده‏ایم، امیدواریم بتوانیم زود، شاید براى هفته آینده مصوبه‏مان را به اینجا بدهیم که در هفته آینده اولین خوراک بحث جلسه عمومى را از کمیسیون ما خواهد بود و ان شاء الله آقایان دیگر هم به گونه‏اى گزارش کمیسیون‏شان را بدهند.
محمدرضا توسلى- حالا آن اولى را بحث کنید.
هاشمى رفسنجانى- آخر آن چیزى نیست، قابل بحث نیست اسم مجلس است، آن دیگر بحث ندارد، آبروریزى است اگر بخواهیم به عنوان یک گزارش بیاوریم لااقل یک گزارشى دیگر که کنارش آمد مى‏آوریم آقایان حتماً یک چیزى بدهند که ما از هفته بعد براى جلسه خوراک داشته باشیم.
Majlis:2 Volume:1 Sessions:1-14 Page:246
اما 3- 4 مسأله دیگر:
شوراى عالى قضائى، یکى کمیسیونى که امور قضائى رسیدگى مى‏کند، آقاى آذرى که سؤال فرمودند، خودشان که حالا اصلًا تشریف ندارند ما داریم براى ایشان صحبت مى‏کنیم.
امامى کاشانى- از یک ماه پیش به دانشگاه وعده داده‏اند براى سمینار مرحوم آقاى مطهرى.
هاشمى رفسنجانى- حرفى نداریم در مورد دستگاه قضائى انصافاً با مبانى قضائى که همیشه از اسلام معرفى مى‏کردیم که سرعت و قاطعیت جزو مهم‏ترین حرف‏هاى ما بود در دستگاه قضائى جزو ایده‏هاى مؤثر ما بود، این با شوراى‏عالى قضائى کند شده وما آن موقع خیال مى‏کردیم که مشکل اساسى همین جا است البته خوب مشکلات دیگرى هم آقایان دارند در نداشتن قاضى و قاضى‏هاى گذشته و این‏که قاضى‏هاى جدید هم تعلیمات لازم را نمى‏توانند ببینند و چیزهاى دیگر ولى اینجا یک گروه مهمى بود و خوب این را بایستى حل مى‏کردند و راه را باز مى‏کردند آن کارهاى موقتى هم که شد، بارها آقاى اردبیلى در این طول 10 سال از امام اختیاراتى گرفتند براى این‏که مسائلشان را حل بکنند بارها شما دیده‏اید که امام اختیارات فوق العاده‏اى به بعضى از آقایان قضات دادند که اینها بروند حل بکنند اینها مى‏توانست بدون اتکاء به امام انجام بشود، مى‏توانست با قانون اساسى، اگر قانون اساسى این راه را نبسته بود، ما مى‏توانستیم براى این مسائل این‏طورى از امام خرج نکنیم و این کارها را انجام بدهیم خوب تجرب آقایان به انداز کافى براى ما مى‏تواند مفید باشد و خوشبختانه آقایان اردبیلى و خوئینى‏ها و حبیبى که الان با ما هستند خوب آنها به اندازه کافى این مسأله را مى‏دانند و توضیح هم خواهند داد و از طرح‏شان هم دفاع خواهند کرد آنجا جزو موارد مشخصى بود که نیاز به تعویض است و من باز از کمیسیون خواهش مى‏کنم که با دید بازى به این مسأله برخورد بکنند، یک باره همه مشکلات دستگاه قضائى حل بشود یعنى چیزى این‏جور نماند که ما در دستگاه قضائى دوباره بعد از این قانون اساسى هم بگوییم اى کاش، آن کار را هم ما کرده بودیم و حل کرده بودیم و دوباره این گره بخورد دستگاه قضائى کار بسیار دشوارى دارد من خیال مى‏کنم از دشوارترین کارهاى مملکت است من خودم که فکر مى‏کنم مى‏بینم اگر جاى آقایان بودم چه کار مى‏کردم؟ گاهى حسابى کشیده مى‏شوم به این‏که با این وضعى که الان هست کار کردن چقدر مشکل است پنج نفر صاحب نظر و صاحب داعیه در یک شورا نشسته‏اند و مسائل معمولى قضاء را هم، مشکل ادارى را هم اینها باید رأى بدهند بعضى چیزها اصلًا این‏طورى است که تا فهمید مسؤول امور قضائى باید بتواند همان‏جا با تلفن مسأله را حل بکند این تا بیاید به شوراى قضائى و بحث بشود و موافق و مخالف بگویند حالا رأى بیاورد یا رأى نیاورد تفویت مصلحت مى‏شود تحقیقاً براى نظام و بر فرض هم رأى بیاورد خوب این‏که باز در حوز من زیاد نیست خود آقایان حرف‏هایشان را زده‏اند اینجا، باز هم خواهند زد و در کمیسیون متأسفانه آقایان نیستند حالا لابد نیاز ندیده‏اند آنجا، آقاى حبیبى تشریف دارند شاید فکر کرده‏اند کافى است اما خیال مى‏کردیم یکى از دو بزرگوار اگر در کمیسیون قضائى بودند براى رفع مشکلات آنجا بهتر اقدام مى‏شد لابد شرکت مى‏کنند حتماً آنجا و به هر حال به نحوى از نظرات شما بایستى استفاده بشود در مسأله اجرایى دیگر وضع روشنى که داریم شما
Majlis:2 Volume:1 Sessions:1-14 Page:247
مى‏بینید هیچ کشورى مثل ما نیست یعنى ما تا اینجایى که قانون اساسى را خوانده‏ایم هیچ کشورى این‏جورى نیست که براى تشکیل کابینه این گردنه‏اى که ما مى‏خواهیم عبور بکنیم عبور بخواهد بکند رئیس جمهور نخست وزیر را به مجلس معرفى بکند، مجلس تأیید بکند رأى تمایل بدهد، بعد بنشیند سر وزراء رئیس جمهور و رئیس دولت با هم تفاهم بکنند، بعد هم بیاورند در مجلس آن هم یک مجلس آزاد و قوى مثل مجلس که ما داریم اینجا تصویب بکنند تا یک کابینه‏اى بتواند کارش را بکند آن وقت تازه این کابینه را که ما تشکیل دادیم حالا با این وضعى که داریم همیشه هم مى‏تواند این اتفاق بیفتد با تفسیرى هم که شوراى نگهبان کرد از قانون اساسى دوباره رئیس جمهور اگر عوض شد، خوب، آن‏که طبیعى است و طبق قانون اساسى است مجلس دوباره دوره‏اش تمام مى‏شود اینها باید بیایند یعنى کابینه دو ساله (معدلش) با این مشکلات واقعاً حالا ما که انقلاب داریم و پشت سرمان جنگ داریم این همه دشمن را در دنیا داریم و اینها واقعاً مملکت اداره کردن این‏جورى مى‏شود؟ اگر مى‏شد دنیاى دیگر این کار را کرده بود آنهایى که جا افتاده هستند در دنیا، این کار را نمى‏کنند رئیس دولت یا رئیس جمهور به سرعت مى‏تواند همکارانش را انتخاب بکند، کارش را شروع بکند مجالس یک نوع نظارتى دارند کارشان را انجام مى‏دهند جلو تخلفات و این‏جور چیزها را مى‏گیرند خوب چرا این‏جور شد که ما پارسال به این نتیجه رسیدیم که امام بیایند و به سه نفر دیگر اجازه بدهند که آنها بیایند دخالت بکنند وزیر تعیین بکنند این نقص قانون اساسى بود دیگر. چندتا وزیر را نخست وزیر و رئیس جمهور نتوانستند تفاهم بکنند هیأت منصوب از طرف امام که ما بودیم، ما رأى دادیم آوردیم به مجلس، خوب این‏طور وزیرى که یا نخست وزیر قبول ندارد یا رئیس جمهور قبول ندارد و ما بیاوریم جزو کابینه بکنیم، اینها نه آن چسبندگى لازم را در کابینه دارند، نه دلگرمى لازم را دارند، نه نخست وزیر اگر موافق نیست با او کار مى‏کند، نه رئیس جمهور اگر موافق نیست با او کار مى‏کند مملکت اداره کردن که این‏جورى نمى‏شود یا از یک وزیرى در بین کار رئیس کابینه هر کس هست فهمید نمى‏تواند با این کار بکند این را باید حتماً با رئیس جمهور رأى‏شان یکى باشد تا بتوانند عزل بکنند اصلًا شما یک چنین چیزى در مدیریت کار موفقى مى‏دانید؟ آن وقت آدم از مدیرى که در رأس است مى‏تواند مسؤولیت بخواهد به طور جدى، مى‏شود او را استیضاح کرد اگر این‏جور باشد؟ و چیزهاى دیگرى که در این بود حالا این یک گردنه کار است، منحصر به این نیست که ما در این مدت داشتیم همان تفسیرى که شوراى نگهبان دارند از قانون اساسى که نخست وزیر هماهنگ کننده است خوب الان آن تفسیر عمل نمى‏شود یعنى بسیارى از کارها را مستقیماً نخست وزیر دارد اجرا مى‏کند، که ما باز همین قدر مشکل داریم اگر بخواهد آن عمل بشود و فقط او هماهنگ کننده باشد اتفاقات بیشترى مى‏افتد یعنى ضعف بیشترى در دستگاه اجرایى پیدا مى‏شود یا نخست وزیر مدعى است که سازمان برنامه و بودجه براى هماهنگ کردن وزراء استفاده مى‏کردند این از اختیار دولت برود بیرون با تفسیر قانون اساسى. البته مجلس قانون‏گذارند ولى این چیزى بود که نظر شوراى نگهبان هم همین بود که نمى‏تواند آنجا ... البته حالا شاید اگر ما اقدام نمى‏کردیم شوراى نگهبان اشکال نمى‏کرد
Majlis:2 Volume:1 Sessions:1-14 Page:248
براى اجراى این کار، یعنى قبول مى‏کرد که این‏جور انجام بشود ولى به هر حال قانون اساسى این اجازه را داده که مجلس بیاید این اهرم‏ها را از نخست وزیر بگیرد، یا از رئیس جمهور بگیرد اگر بنا است یک مدیر قوى در کشور وجود داشته باشد و کارهاى کشور را انجام بدهد ما بیاییم خلع سلاحش بکنیم و به مجلس حتى حق بدهیم که او را خلع سلاح بکند بعد بگوید یا الله حالا برو کارهاى مملکت را انجام بده. این به نفع هیچ کس نیست به نفع نظام نیست یک احتیاطهایى آدم در ذهنش مى‏آید ولى خوب به خاطر آن احتیاطها منافع فراوانى را از دست مى‏دهد من حالا همین‏جا که وارد شدم نظرم را هم در این باره عرض مى‏کنم حالا نمى‏دانم در کمیسیون آقایان به کجا مى‏رسند و اینجا چه خواهد آمد؟ یک بحثى اینجا بود آقاى عمید صحبت کردند، آقاى خامنه‏اى صحبت کردند همین بحث در کمیسیون هم هست من اوائلى که جلسه شروع شده بود خیلى هنوز نظر نداشتم روى مسأله منتظر بودم بحث‏ها را ببینم حالا که بحث‏ها را دیدم الان نظر دارم نظرم را عرض مى‏کنم یک بحث هست که آیا ما برویم دنبال شیو این‏که از طریق پارلمان نخست وزیر داشته باشیم حالا یا بدون رئیس جمهور یا رئیس جمهور تشریفاتى، یا از آن طرف وارد بشویم یک رئیس جمهور قوى داشته باشیم حالا یا بدون نخست وزیر یا با یک نخست وزیرى که در حد معاونت رئیس جمهور عمل بکند که مسؤولیت اصلى در اختیار رئیس جمهور باشد مثل این‏که درست نقطه برخورد اندیشه‏ها اینجا است من نظرم به نفع قسمت دوم است یعنى رئیس جمهور ما باید داشته باشیم یک رئیس جمهور قوى داشته باشیم اولًا نظام ما نظام جمهورى است مثلًا اسم جمهورى اسلامى را مى‏خواهیم عوض کنیم یا نه؟ اگر حالا صحیح هم باشد دیگر درست نیست که ما یک رئیس جمهورى مثل هند داشته باشیم و بعد هم اسمش را بگذاریم نظام جمهورى اسلامى. حتما باید یک اسم دیگرى روى این بگذاریم اگر خواستیم حالا این اسم است، من روى این خیلى اهمیت نمى‏دهم، این اسم را مى‏شود عوض کرد، محتواى چیزى ندارد مى‏تواند اسم غلط اندازى هم داشته باشد اما اصل مسأله اینجاست که اگر قو مجریه ما هم متکى مستقیم به آراء مردم باشد یعنى مردم واقعا به رئیس قو مجریه رأى داده باشند خوب او قوى‏تر مى‏تواند عمل بکند یا رئیس قو مجریه‏اى که به تبع انتخابات مجلس آمده باشد سرکار؟ شکى نیست که اولى قوى‏تر است، پشتوانه مردمى بیشترى دارد و اگر بپذیرید که مهم‏ترین کار در مملکت ما الان و شاید همیشه مسأله اجرایى است مجلس کار مشکلى ندارد، خوب من دیگر متخصص این کار هستم آسان‏ترین کارها مال نماینده‏هاست، از همه مى‏توانند سؤال بکنند و هیچکس نمى‏تواند از آنها سؤال بکند حتى به مو کلین شان هم جوابگو نباید باشند اگربپرسند چرا نیامدید؟ چرا دخالت نکردید؟ اصلا ما مسؤولیتمان قانون‏گذارى است مادر حوزه انتخابیه هم برویم کار بکنیم اینها یکنوع اضافه کارى است که شاید هم خیلى مطلوب نباشد واز همه مى‏توانیم سؤال بکنیم وهمیشه مى‏توانیم انتقاد بکنیم هرچه بخواهیم بگوییم در انجام وظایفمان نمى‏توانند از ما بازخواست بکنند رأى ما مى‏تواند نخست وزیر را، وزیر را عوض بکند و خیلى کارها. مجلس قدرت حسابى دارد، مسؤولیت مشخصى هم ندارد، کار راحتى هم هست اعتبار و عزت و احترام خوبى هم نماینده‏ها و مجلس در جامعه دارند همه کارهاى مشکل، دستگاه قضائى البته مشکلات خاص خودش را دارد. اگر آن مشکلاتش‏
Majlis:2 Volume:1 Sessions:1-14 Page:249
که قاضى و مدیریت متمرکز باشد دستگاه قضایى مثل دستگاه اجرایى نیست دستگاه اجرایى ما براى ده سال آینده لااقل مشکل‏ترین کارهاى دنیارا دارد که این مملکت جنگزد دچار هزار تلاطم فکرى و تصمیم گیرى و تفرقه نیروها و اینها بتواند این مملکت را اداره بکند و من خواهش مى‏کنم آقاى نخست وزیر هر وقت بنا شد صحبت بکنند واقعا آن‏چه را که لمس مى‏کنند از مشکلات اجرایى بگویند که این جمع بفهمد که چه مشکلات جدى هست براى این که این مملکت را اداره بکند نانش، آبش، برقش، امنیتش، راهش، بندرش، حمل ونقلش، هم اینها مشکل دارد مشکلات قطعى. این همین‏طور شوخى نیست یعنى ما الان یک حرفى همین‏طور مى‏گوییم، مى‏گویند در نخست وزیرى براى هر وزارتخانه‏اى جداگانه یک شورایى هست یک چیزى هست براى این‏که آنها را تسریع بکنند براى این‏که نخست وزیر نشسته و مى‏بیند کارش گیر است جوابگوى مردم باید باشد آنجا یک کسى را مى‏گذارد براى این‏که این کار که این تعقیب بکند اهرم لازم را براى کارهاى دیگر چون ندارد از این طریق استفاده مى‏کند بنابراین ما قو مجریه واقعاً قوى مى‏خواهیم حداقل این ده سال آینده حالا بعداً اگر نظام تثبیت شد و معاون‏ها و مدیر کل‏ها مشخص شد و آن کادر قبراق اجرایى خوب واردى را ما پیدا کردیم آن موقع ممکن است مدیریتش یک قدرى آسان باشد الان بسیار دشوار است مردم هم چشم‏شان در چشم آن بالاترین مقام مسؤول است، حقشان هم هست الان. خوب ما این را باید فکر کنیم که چگونه قوى مى‏شود و من خواهش مى‏کنم آقایان البته این‏جور فکر نکنند که من الان محتمل این هستم که احتمالًا مسؤول قو اجرایى به یک نحوى بشوم بخواهم راه خودم را هموار بکنم حتماً چنین فکرى نمى‏کنید من در مجلس هم که بودم در تمام این دوران مجلس همیشه حامى قو مجریه بوده‏ام نماینده‏ها اسم من را گذاشته‏اند «وکیل الدله» و گاهى مى‏گویند «مداح الوزرا» یعنى این قدر من سعى مى‏کنم که در مجلس، مى‏دانم مشکلات دولت را و مى‏دانم قدرت مجلس را. سعى مى‏کردم که بار فشار را از روى دوش دستگاه اجرایى بردارم این احساس را مى‏کردم به عنوان یک وظیفه همیشه عمل مى‏کردم و هنوز هم تا به حال شاید خود نخست وزیر و دیگران خوب شهادت بدهند از موقعیت نمایندگى‏ام یا ریاست مجلسم هیچ وقت استفاده نکردم براى این‏که بخواهم فشارى یا اعمال نظرى بر دولت بکنم، شاید دوستانه گاهى حرفى زده باشیم با هم. به هر حال ما باید قو مجریه نیرومندى را الان سامان بدهیم این مى‏شود که ما نخست وزیر را بگوییم انتخاب، الان نمى‏دانم در دنیا چنین چیزى هست یا نه، بگوییم آن‏که انتخاب مى‏شود نخست وزیر باشد این اشکالى ندارد اگر عملى باشد به جاى رئیس جمهور بگوییم نخست وزیر انتخاب بشود نه از طریق مجلس بیاید بیرون. منتها نیست چنین چیزى در دنیا و لزومى هم ندارد چرا حالا ما این کار را بکنیم اسم که مهم نیست اسم ما جمهورى اسلامى است حالا مى‏خواهیم انتخاب بکنیم و آن قدرت را به او بدهیم خوب بگوییم رئیس جمهور که عنوان بهترى هم در دنیا دارد.
راه معمول این است که ما بیاییم احزاب داشته باشیم، احزاب اکثریت آراء را داشته باشند و بعد آنها نخست وزیر بیاورند حالا انصافاً ما خودمان ببینیم چنین چیزى در ایران به این زودى مى‏شود؟ تاریخ حزب در ایران نشان داد دیگر، اگر بنا بود حزبى موفق بشود حزبى بهتر از حزب جمهورى اسلامى به این ریشه‏ها نبود بهترین چهره‏هاى کشور در این حزب بودند، امام بارها تأیید کردند، آیت الله منتظرى اوایل عضو بود و حق عضویت مى‏داد تا این اواخر
Majlis:2 Volume:1 Sessions:1-14 Page:250
رؤساى سه قوه بودند، نخست وزیر بود، مجلسى‏ها عمده‏شان بودند، روحانیت کل کشور بود، شخصیت‏هاى بزرگ روحانى بودند ما دیدیم این حزب به کجا رسید که نتوانست وظیفه‏اش را انجام بدهد حالا از نو با آن سابقه کسى به این زودى دیگر وارد حزب نمى‏شود این شخصیت‏هاى مؤثر کشور به این آسانى تن به تحزب نمى‏دهند، حالا اگر هم دادند خوب، قانون اساسى ما تعدد احزاب است، دو حزبى که نیستیم باید آزاد بگذاریم خدا مى‏داند چندتا حزب در بیاید یا باید آن قانون را هم اصلاح بکنیم و چقدر تفرقه به وجود بیاید خیلى خوب اگر این کار را هم خواستیم بکنیم باید صبر کنیم این احزاب به وجود بیایند، این تشکل سیاسى درست بشود، چند سال بگذرد، ما که راه اصلاح قانون اساسى را باز مى‏گذاریم هر وقت این حالت مطمئن حزبى در جامعه به وجود آمد و توانستیم تصمیم‏گیرى بکنیم آن موقع مى‏گوییم قانون اساسى به این شکل عوض بشود که برویم به آن شکل. الان یک ریسکى است که من نمى‏دانم آقایانى که طرفدار این طرز تفکرند عواقب این را اندیشیده‏اند یا نه؟ چه اتفاقى مى‏افتد ما اگر الان بگوییم رئیس قو مجریه از مسیر انتخابات پارلمانى که حالا حزبى هم نیست بخواهد در بیاید انتخاباتى که اصلًا هدایت نمى‏شود خوب حضرت امام به ما گفتند که ما حتى از اینجا در حوزه‏هاى دیگر هم دخالت نکنیم این‏که از شهرهاى کوچک، حوزه‏هاى کوچک انتخاباتى چه کسانى بیرون مى‏آیند و با یک رأى مى‏تواند اصل مسیر همه چیز عوض بشود مى‏شود در شرایطى که الان ما زندگى مى‏کنیم افسار کشور و مهار کشور را این‏جورى رها کنیم ببینیم بخت به دست کى مى‏افتد؟ من نمى‏دانم این قدر آدم مثلًا جرئت داشته باشد یک چنین تصمیمى را بگیرد که نمى‏داند چه خواهد شد؟ در دنیا که این تصمیم را گرفتند مى‏دانستند چه مى‏خواهد بشود؟ در آمریکا حالا چه حزب جمهورى ببرد و چه حزب دموکرات معلوم است که چه اتفاق مى‏افتد در فرانسه معلوم است چه اتفاق مى‏افتد، اگر در آمریکا آن‏جورى بود در هندوستان معلوم است حزب کنگره اگر برد چه مى‏شود، همان‏جا خودتان شما دیدید وقتى که حزب جاناتا یک بار تصادفاً برد هند را حسابى یک دفعه کشاند به تنزل و دیگر پشیمان شدند هندى‏ها از آن راهى که رفته بودند تحت تأثیر ناراحتى که از آن داشتند به هر حال در کشورى مثل کشور ما یک جایى مى‏خواهد که یک جریان مطمئن باشد که آنجا هدایت بکند، انتخابات را هدایت بکند، به آنجا برساند مسأله را و تازه این فروع دیگرى دارد ما هنوز نمى‏دانیم در این طرز تفکر بعدش چه مى‏شود؟ خیلى خوب، حالا با مجلس، مجلس چگونه نخست وزیرى را معرفى خواهد کرد؟ یعنى وقتى که مجلسى‏ها انتخاب شدند چگونه معرفى مى‏کنند؟ لابد جواب دارند آقایان من نمى‏گویم جواب ندارند بعد از این آن وقت سؤال‏هاى زیادى پیش خواهد آمد که آیا این مى‏شود، نمى‏شود؟ در مجلس ممکن است چند جریانى باشد به جاى دو جریانى. و چقدر پشتیبانى خواهد داشت؟ آن وقت آن نخست وزیر دیگر پشتیبانى آراء عمومى را ندارد غیر مستقیم به آراء عمومى متکى مى‏شود باید مثلًا اکثریت به علاوه یک مجلس پشتیبانش باشند آن وقت مى‏دانند این نخست وزیر شکننده است با دوتا رأى این نخست وزیر ممکن است سقوط بکند چه فشارى این اکثریت روى گرد نخست وزیر بیاورد؟ الان این‏جورى نیست اکثریت مى‏تواند فشار بیاورد اما آن‏طورى نیست بند مى‏شود به یک آرائى در مجلس، متزلزل وضع‏مان از ایتالیا هم بدتر مى‏شود ایتالیا پشت سرش خیلى چیزها را دارد که ما نداریم من خیال مى‏کنم این راه خطرناکى است‏
Majlis:2 Volume:1 Sessions:1-14 Page:251
که انتخاب شده یعنى انتخاب نشده، فکر شده، آقایان بحث مى‏کنند نرویم دنبال آن راه. ما الان برویم دنبال این‏که رئیس جمهورى انتخاب بکنیم، رئیس جمهور نیرومندى باشد، ابزار کار هم باید به این رئیس جمهور بدهیم اگر مى‏خواهیم مشکلات‏مان حل بشود من باز چون ممکن است یک روزى این حرف‏ها پخش بشود باید دفاع بکنم، سؤال مقدر را جواب بدهم خدا را گواه مى‏گیرم تا این لحظه من هنوز منتظرم ببینم یک کسى پیدا بشود غیر از من بیاید کاندیدا بشود که من نپذیرم این مسؤولیت را. چون من در این سمتى که الان هستم بیشتر مى‏توانم خدمت بکنم و بهتر مى‏توانم خدمت بکنم من اینجا یار دستگاه‏هاى اجرایى هستم من پشتیبان هر کس هستم که بیاید مسؤولیت اجرایى را بگیرد و من از آبرویى که دارم از آشنایى که با شخصیت‏هاى کشور دارم استفاده مى‏کنم براى حل مشکلات قو اجرایى در همین سمتى که هستم اما من مى‏دانم هر کس بیاید حالا من باشم یا غیر من باشد بخواهد برود به جنگ مشکلات کشور باید ابزار حسابى دستش بدهیم تا بتواند تصمیم‏گیرى بکند، بتواند قاطع برخورد بکند خوب ببینید مملکت ما، نظام ما که مثل حتى آمریکا و فرانسه و اینها نیست حالا بر فرض ما همه این ابزار را داریم رئیس جمهور ما باز قواى مسلحش تحقیقاً دست دیگرى است یعنى دست رهبرى است ما نمى‏خواهیم آن را که از رهبرى بگیریم درهیچ جاى دنیا دیگر این‏طورى نیست شما دیگر رئیس جمهور یعنى آن شخصیت اول اجرایى کشورى را پیدا کنید که قواى مسلح را نداشته باشد اینجا باید کل نیروهاى نظامى و انتظامى آن تصمیم اساسى‏اش از دست رئیس جمهور خارج باشد این یکى از حربه‏هاى اساسى است که همیشه مى‏تواند به کار بیاید و اصولًا در مقابل رهبرى رئیس جمهور هر قدرتى که باشد رنگ باخته است یعنى یک قدرت اصیلى در مقابل رهبرى حساب نمى‏آید آن خوفى که از دیکتاتورى در ذهن بعضى از برادران هست، من بسیار خوف باطلى مى‏دانم ببینید آنجایى که دیکتاتورى مى‏شود باید زمینه آن‏جورى بشود تا جایى که مثل خانواد پهلوى یا هیلاسلاسى یا امثال اینها بیایند روى کار. چهل، پنجاه سال اینها بمانند، نسل اندر نسل تخم‏گذارى کنند و مهره‏گذارى کنند همه چیز و قانون را تابع خودشان بکنند هزار کار بکنند تا برسند آخر در این جامعه ما مى‏شود؟ اولًا رهبرى با این موضعى که در قانون اساسى ما داریم مى‏گذارد رئیس جمهور بتواند این کارها را بکند؟ ثانیاً رئیس جمهورى که چهار سال یک بار باید رأى از مردم بگیرد، این اصلًا مصلحتش است که دیکتاتورى بکند؟ مى‏تواند دیکتاتورى بکند، رأى مى‏آورد؟ شما فرض کنید که یک کمى هم قدرت پیدا بکند خوب هشت سال است بعد این مى‏رود اصلًا دیکتاتورى در طول هشت سال جا نمى‏افتد از این نترسید به علاوه مجلس را شما در نظر بگیرید، مجلس را که ما نمى‏خواهیم قوه‏اش را کم بکنیم مجلس ما قدرت بسیار زیادى دارد ما از اهرم مجلس تا به حال استفاده نکرده‏ایم ما در طول این تاریخ‏مان یکى دو مورد استیضاح کردیم من خودم پشتیبان دستگاه اجرایى بودم مشکلات دستگاه اجرایى را هم مى‏فهمیدیم.
خوب مجلس است که باید وزراء را تأیید بکند مگر ما مى‏خواهیم این حق را از مجلس بگیریم که نباید بگیریم من در آن طرح نظرم این است که از قدرت مجلس هیچ کم نشود مجلس اقتداراتى که دارد یکى قانون‏گذارى است، بماند یکى نظارت است به همین شکل بماند، یکى تصویب وزرا است حالا چه این کابینه نخست وزیر داشته باشد، چه نداشته باشد.
Majlis:2 Volume:1 Sessions:1-14 Page:252
فرق هم نمى‏کند چون به هر حال وزرا را وقتى که مجلس مى‏تواند تصویب نکند، رئیس جمهور دیگر دست ندارد با چه مى‏خواهد کار بکند؟ وزرایش را که بتواند استیضاح بکند رئیس جمهور چه کار مى‏تواند بکند؟ شما بگویید رئیس جمهور را نمى‏تواند استیضاح بکند خوب رئیس جمهور را که مى‏تواند عزل بکند او با دو سوم مجلس همان کارى که ما کردیم با بنى‏صدر اگر واقعاً رئیس جمهور مناسب نباشد خوب مى‏تواند، البته آن تحققش در وضع فعلى آسان نیست ولى آن‏چه که هست قدرت مجلس را حفظ کنیم فقط اگر نخست وزیر نداشته باشیم که من مى‏گویم داشته باشیم من رأى خودم این است که من این دوم را مى‏پذیرم یعنى معاونى رئیس جمهور داشته باشد که آن رئیس کابینه باشد و چیزهاى مهمى در اختیارش ... چون تنهایى رئیس جمهور الان مشکل است که بتواند این مملکت را اداره بکند باید یک نفر نیرومند داشته باشد همراه خودش، منتها حرف آخر را رئیس جمهور بزند در آنجاهایى که باید حرف را بزنند بتواند مملکت را اداره بکند بعد مجلس هم همین کارى که همین حالا دارد انجام بدهد ما مگر احساس ضعف مى‏کنیم در مجلس؟ هیچ کس الان در دنیا نیست که بگوید مجلس جمهورى اسلامى ضعیف است، یا قدرت ندارد ما هنوز از نصف قدرت‏مان هم استفاده نکرده‏ایم در مجلس براى کارهایمان. بنابراین خوف دیکتاتورى خیلى بى‏جاست یعنى هیچ نگرانى وجود ندارد براى دوره فعلى ما که چنین حالتى پیش بیاید آن طرف قضیه هم یک راه شناخته نشده‏اى است حداقل که الان ریسکش براى ما نمى‏ارزد واردش بشویم مگر این‏که طرح خیلى روشنى را آقایان بیاورند که ما بتوانیم پیش‏بینى بکنیم آینده را که به کجا مى‏رساند کار را؟ این هم در این مسأله.
در مسأله رهبرى این مسأله را ما مکرر از حضرت امام شنیده بودیم در گذشته که ایشان دلشان راضى نیست به این‏که مرجعیت شرط باشد در رهبرى. منتها خوب ما هنوز هم فقط به اتکاء ایمانى که به نظرات حضرت امام داریم این حرف را مى‏پذیریم یعنى هنوز در محاسبات خودمان فکر مى‏کنیم که مرجعیت یک نقطه قوى است در رهبرى و خیلى کارگشا مى‏تواند باشد البته استدلال قوى هم این فکر دارد منتها من از اظهارات حضرت امام به خودم (یک روز اینجا گفتم) این‏طور فهمیدم که ایشان این را مزاحم مى‏دانند اصلًا عرفى که فعلًا در ما هست، وضعى که مراجع دارند ما مردم و رئیس کشور رهبر کشور دارد ایشان خیلى جمع این را مشکل مى‏دانند به هر حال حالا استدلال ما هرچه باشد فعلًا نظر حضرت امام این است این نظر را ایشان کتباً به ما داده‏اند تحقیقاً جلسه ما نظر امام را ندیده نخواهد گرفت یعنى باید برویم سراغ این‏که شرط مرجعیت نباشد یعنى روى این زیاد وقت مصرف نکنیم اگر هم مى‏خواهیم مصرف کنیم لااقل برویم با خود امام صحبت کنیم چون اینجا صحبت کردن و زیاد وقت مصرف کردن درست نیست بعد از این فکر بکنیم اگر نمى‏توانیم روى آن مسأله اول فکر بکنیم که عملًا هم کارى نمى‏توانیم بکنیم فعلًا، بر فرض هم این قید بماند تقریباً لغو است الان براى ما، این دوره فعلًا لغو است روى آن فکر بکنیم که چگونه روى رهبرى کار بکنیم که این رهبرى امتیازات خودش را داشته باشد و مشکلات هم براى نظام نداشته باشد البته در نامه حضرت امام و در حرف‏هایى که ما قبلًا از امام شنیده بودیم خط روشن است امام نظرشان فعلًا این است که آن کسى که رهبر مى‏شود یک مجتهد مسلمى باشد که در اجتهادش لااقل تردید نکنند و حکمش نافذ باشد یعنى با معیارهاى فقهى وقتى که حکم کرد این‏
Majlis:2 Volume:1 Sessions:1-14 Page:253
حکمش شرعى تلقى بشود که دیگران نتوانند مقاومت کنند در مقابل این و اخلال بشود در امور نظام خوب این ظاهراً مقدور باشد براى ما یعنى رسیدن به این حد گرچه فعلًا یک مقدارى دشوار است در میدان اجراء ولى چون نظر امام روى این مسأله از نامه‏شان بر مى‏آید از اظهارات‏شان بر مى‏آید که این‏طورى است ما باید روى این کار کنیم محور کارمان را اینجا بگذاریم من خودم هم خدمت حضرت امام بودم یک روز حاج احمد آقا هم بودند همین بحث مطرح شد این خیلى هم مال گذشته دور نیست مال این اواخر است وقتى که امام این‏جور فرمودند آنجا در جلسه گفته شد این ممکن است منجر بشود به جدایى دین از سیاست، چون مراجع به عنوان مرجع امور دینى شناخته مى‏شوند آن وقت رهبر کشور ممکن است متصدى امور سیاسى شناخته بشود و آنجایى که تعارض پیدا مى‏شود دین آن طرف دیده مى‏شود امام فرمودند نه چرا این‏جورى بشود؟ اگر مجتهد عادل باشد و حکم بکند این حکم دین است یعنى ایشان همان‏جا در آن جلسه هم تکیه‏شان و راه حلشان این بود یعنى تکیه‏شان روى حکم مجتهد عادل بود و از این طریق فکر مى‏کردند که مسأله حل مى‏شود خوب ما اگر دنبال این باشیم من خیال مى‏کنم که ...
سید هادى خامنه‏اى- این را هم توضیح بدهید که چگونه حکمش نافذ خواهدبود؟
هاشمى رفسنجانى- براى این‏که مجتهد عادل است، وقتى که حکم داد در یک مسأله‏اى حکم مجتهد عادل نافذ است.
محمد یزدى- هیچ حاکم دیگرى حکم حاکم را نمى‏تواند نقض بکند این اصل مسلم است.
هاشمى رفسنجانى- اشکالى ممکن است داشته باشد که عمدتاً حکم نیست یعنى این کارى که این رهبر مى‏کند معمولًا متوسل به حکم نمى‏شود، جوابش هم این است که ما مگر بنا داریم همه‏اش خلاف شرع رفتار بشود در این نظام که هر روز درگیرى باشد؟ خوب این نظام مى‏خواهد احکام شرعى اجرا بشود یک مورد دو مورد ده مورد ممکن است در سال اتفاق بیفتد که نیاز دارد آنجا حکم بکند همه‏اش لازم نیست حکم باشد عمدتاً حکم شرعى خواهد بود به علاوه ما شوراى نگهبان را باید تقویت کنیم مگر در این مجموعه در فکر ما این است که شوراى نگهبان ضعیف بشود شوراى نگهبان اینجا حضور دارد تمام مقرارتى که مى‏خواهد از مجلس عبور بکند اگر خلاف شرع باشد جلویش را مى‏گیرد ما بنا نداریم قانون خلاف شرع در مملکت داشته باشیم حوادثى هم که اتفاق مى‏افتد که دورتر از قانون مى‏خواهد انجام بشود آنها ممکن است نیاز به حکم داشته باشد آنجا هم وقتى که مجتهد عادل حکمش را مى‏کند ما دیگر متکاى شرعى داریم این نظام نمى‏شود غیر شرعى و اصولًا باید روى این خط حرکت کرد که مراجع آیند ما خودشان را منطبق با نظام اسلامى بکنند و این مسائل اولیه و ثانویه و این مسائل را متوجه بشوند این‏جورى نباشد که آنها در یک عالم دیگرى زندگى مى‏کنند و ما در عالم دیگرى زندگى بکنیم! اگر این‏جورى باشد همین حالا هم مشکل مى‏تواند باشد یک انسجام فرهنگى لازم است، یک انسجام عرفى در این قضیه لازم است که ما باید این را تحصیل بکنیم باید راه پیدا بکنیم و راه هم دارد اگر آن مجلس خبرگانى که ما داریم هفتاد، هشتاد نفرآدم متشخص مملکت که در سراسر کشور اینها نافذند، اینها کار فرهنگى و تبلیغاتى بکنند. این‏جورى هر یک‏
Majlis:2 Volume:1 Sessions:1-14 Page:254
سال یک بار ما همدیگر را مى‏بینیم و چهار کلمه حرف مى‏زنیم این‏جورى نباشد اینها در رهبرى حضور جدى داشته باشند، در بیت رهبرى حضور جدى داشته باشند، در مسائل مربوط به رهبرى حضور جدى داشته باشند، پشتوانه داشته باشند کدام مرجعى الان در کشور هست که بتواند با نظرى هفتاد، هشتاد نفر از این شخصیت‏هایى که مردم انتخاب‏شان کرده‏اند و آراء بالا در مجلس آورده‏اند بتواند با اینها مقاومت بکند؟ اصلًا مراجع را همین‏ها مى‏توانند در آینده درست بکنند این جمع اگر تصمیم بگیرد که مثلًا براى ده سال آینده مرجع چه کسى باشد از بین صلحا براى مرجعیت، این جمع مى‏تواند این کار را بکند و ما به این جهت برویم، یعنى جدى بگیریم که نظام ما اسلامى است و ما هم مى‏خواهیم کشور را براساس اسلام اداره بکنیم و موانع این‏طورى هم داریم موانع‏مان را باید حل بکنیم و مى‏توانیم قدرت بسیار بالاى دینى و فرهنگى در این خبرگان هست که همراه رهبرى اگر باشند، چون رهبر را اینها باید انتخاب بکنند.
بحث بسیار مهمى که خواهد بود و حتماً در کمیسیون آقایان با آن مى‏پردازند این است که این رهبر فرد باشد یا شورا باشد؟ من هنوز خودم اینجا موضعى اتخاذ نکرده‏ام براى این‏که در این بحث هنوز از کسى چیزى نشنیده‏ام البته خودم یک موضع ابتدایى دارم، موضع ابتدایى‏ام این است که باید شبیه همین قانون اساسى باشد که اولویت را بدهیم اگر بشود فرد، اگر نشد منتقل بشویم به شورا. این موضع ابتدایى است، آمادگى داریم که حرف‏هاى آقایان را در بحث‏هایشان شرکت بکنیم و بشنویم یا در این جلسه بشنویم و آن موقع رأى نهایى‏مان را خواهیم داد اما اگر یک چنین چیزى باشد ما مشکلى نداریم خوب اگر واقعاً ما یک فردى داشتیم در این مقطع که بتواند این مسؤولیت رهبرى را به عهده بگیرد که خبرگان انتخابش مى‏کند اگر نداشتند ما حتماً مى‏توانیم شورا تشکیل بدهیم، تحقیقاً دستمان خالى نیست که شورایى داشته باشیم بنابراین اگر بگوییم فرد، ممکن است در حال حاضر به مشکل برخورد بکنیم ممکن هم هست برخورد نکنیم البته من الان نمى‏توانم این را قاطع بگویم، این را در بحث‏ها خواهیم فهمید که این‏جورى مى‏شود یا نمى‏شود؟
و این‏که ما شرایطى براى نحو اجراى حقوق رهبرى قرار بدهیم در دراز مدت این کار بسیار ضرورى است البته در زمان حضرت امام ما نیازى به این کار نداریم و ضرورتى هم ندارد یعنى اگر شما خواستید مقرراتى وضع بکنید خوشبختانه وضع موجود ما با تجربه‏اى که ما از مدیریت حضرت امام در مسأله رهبرى داریم ما را از این نقطه بى‏نیاز مى‏کند در زمان ایشان ما مشکل چندانى نداریم، ولى براى آینده به خاطر این‏که قضیه محکم بشود حتماً باید یک ضوابطى داشته باشد اجراى حقوق رهبرى از یک مجارى خاصى انجام بشود که آن مجارى را تعیین بکنید خود امام در نامه‏شان براى مجمع تشخیص مصلحت، به ما یک اشاره‏اى کرده‏اند که مى‏تواند اینها به هم مربوط بشود و از این الهامى که از نام امام مى‏گیریم استفاده بکنیم که آیند رهبرى را هم همان‏طورى که مجلس مقررات دارد، دستگاه قضائى مقررات دارد، دستگاه اجرایى مقررات دارد آن هم در یک ضوابط مشخصى انجام بشود که خیال همه هم راحت باشد، خیال خود رهبر هم راحت باشد البته خوب رهبر معمولًا فوق این چیزها است، اگر خواست این چیزها را اصلاح بکند راه اصلاحش را در آینده دارد که بخواهد اصلاح بکند ما وظیف خودمان را در این قسمت انجام بدهیم، مجمع تشخیص مصلحت را هم‏
Majlis:2 Volume:1 Sessions:1-14 Page:255
در حال حاضر که یک ضرورت جدى است براى آینده هم باید یک مقدار روى آن کار بکنیم، چون به نظر من این کار تجربه نشده‏اى است ما تجرب سه، چهار ماهمان کافى نیست، براى این‏که قضاوت قاطعى براى حدود اختیارات و وظایف این مجمع داشته باشیم این مورد جدیدى است که مى‏خواهد در قانون تعبیه بشود و نیاز دارد که بحث بیشتر بکنیم، بحث‏هاى طلبگى که داریم، احتمالات و آن چیزهایى که ممکن است پیش بیاید (صور مختلف) اینها را هم رسیدگى بکنیم که این تبدیل به یک اهرم مؤثر و مفیدى بشود هم در مسأله رهبرى، هم در مسأله قو مقننه و شوراى نگهبان و مجموع مسائل نظام جاى چنین چیزى ما در این مقطع احساس مى‏کنیم خالى بود اما در مقطع آینده اگر ما قانون اساسى را خوب اصلاح بکنیم آیا باز هم جایش خالى باشد یا نه؟ حالا من نمى‏دانم شاید این خودش مکمل آن اصلاح خوب قانون اساسى باشد روى آن حرف اولى هم من تکیه دارم، یعنى اگر آقایان در بحث‏هایشان به یک موارد ضرورى مى‏رسند که در همین‏جا (حالا) خوب است ما اصلاح بکنیم الان از این ابا نکنیم ما که نمى‏توانیم بکنیم، ما باید به امام پیشنهاد بدهیم بگوییم شما موافقت کنید که ما این کار را هم انجام بدهیم اگر ایشان مصلحت دیدند مسؤولیت ما را توسعه مى‏دهند، اگر ندیدند که نمى‏دهند همان چیزهایى هم که در گذشته آمده، ابتدایى که نیامده. اینها هم متکى است به یک مذاکراتى، به یک سؤالاتى، به یک درخواست‏هایى که تا به اینجا رسیده‏ایم اگر چیز دیگرى هم باشد باید از همان راه وارد بشویم و زمانش هم همین حالا است.
خوب، آن‏چه که به ذهن من مى‏رسد که خدمت آقایان عرض بکنم اینها بود ان شاء الله که در ادام بحث‏ها ما از حرف‏هاى آقایان استفاده بکنیم ما آمادگى هم داریم که روى حرف‏هاى ما نقد بشود یعنى هر کدام از آقایان بر این حرف‏ها نقدى دارند خوب است مطرح بکنند که پخته بشود حلا که وقت داریم.
منشى (یزدى)- آقاى محمدى بفرمایید.
محمد محمدى گیلانى- بسم الله الرحمن الرحیم. در ذیل بیان جناب آقاى هاشمى، آن قسمت اخیر بیان ایشان راجع به رهبرى، آن‏چه که از آیات کریم قرآن ما مى‏توانیم استفاده کنیم این‏که اقام دین به هم مسلمین و آحاد مسلمین تکلیف شده: «أَنْ أَقِیمُوا الدِّینَ وَلَا تَتَفَرَّقُوا فِیهِ» یا آیاتى که براى جهاد، صلات، زکات، مى‏بینى این آیات مخاطب‏شان را عامه مردم قرار داده و بر عهد هم مسلمین اقام صلات، اقام جهاد، اقام انفاق، زکات مورد خطاب عموم مردم هستند و آن حدیث شریف هم که از نبى اکرم (ص) رسیده «کلکم راع و کلکم مسؤول عن رعیته»، همین عام مردم را مورد عنایت قرار داده و تکلیف‏شان را بیان فرموده، این روایت از همین آیات شریفه متخذ است بنابراین اقام دین، اقام صلات، اقام زکات، تکالیف عامه به عهد عموم مسلمین است و شخص اقدس رسول الله که متولى امور جامعه و پیاده کردن اینها بوده و نص قرآن کریم و مسأله نصب ولى بعد از رسول الله که او هم از جانب خداوند متعال بوده در ایام غیبت، زمان غیبت آن‏چه که قرآن تکلیف را معین مى‏کند این است که خود مردم زمام امور دین در دست آنها است، ولى چون راهى براى پیاده کردن این امور نیست جز با یک ولى امرى، ولى امر را هم خود مردم باید انتخاب بکنند.
مسأله این‏که حضرت امام هم در بحث ولایت فقیه که بحث فرموده‏اند در طراز اول‏
Majlis:2 Volume:1 Sessions:1-14 Page:256
فقهاء امت واقع شده‏اند عقلا و به حسب روایات، این‏طور نیست که ما دنبال یک سلسله روایاتى که در آنها اعلم آمده، یعنى اعلم در ریزه‏کارى‏هاى فقه بگیریم بلکه آن‏که اعلم در تدبیر امور جامعه، «ولى فقیه» باشد و در تدبیر امور جامعه هم واقعاً عالم است آن ریزه‏کارى‏هاى فقهى را هم اگر در باب طهارت و نجاست و سایر امور به حد اعلى در آن نباشد که نباشد، در این جهت آنجا هم آن روایتى که مى‏گوید اگر کسى زمام امرى را به دست بگیرد اعلم از او، یعنى در همان امر باشد، این روشن است، باید ولى فقیهى که ولو ریزه‏کارهاى فقهى را بلد نباشد اما مدبر امور است این با انتخاب جامعه که حق پیاده کردن دین را قرآن به جامع مسلمین داده «أَنْ أَقِیمُوا الدِّینَ وَلَا تَتَفَرَّقُوا فِیهِ» و آیات دیگر و آن آى شریفه‏اى هم که راجع به طالوت مى‏فرماید: «إِذْ قَالُوا لِنَبِى لَهُمُ ابْعَثْ لَنَا مَلِکًا نُقَاتِلْ فِى سَبِیلِ اللَّهِ» این نبى بوده، اعلم به مسائل فقهیه بوده ولى این انسانى که «زَادَهُ بَسْطَةً فِى الْعِلْمِ وَالْجِسْمِ» در علم تدبیر، در علم زعامت جامعه انسان مدبرى بوده. با بودن پیامبر تدبیر جامعه به او سپرده شده ظاهراً حضرت امام در این نامه‏اى که براى آقاى مشکینى مرقوم فرموده‏اند، اینجا ایشان مى‏فرمایند که وقتى که خبرگان از طرف مردم منصوب هستند، وقتى آنها هم فردى را تعیین کردند تا رهبرى را به عهده بگیرد، قهرى او مورد قبول مردم است، در این صورت او ولى منتخب مردم مى‏شود و حکمش نافذ است ملاحظه مى‏کنید که این هیأت مردم را و انتخاب مردم را در نفوذ حکم این فرد منتخب، ایشان مى‏فرماید انتخاب آنها حکم این شخص را نافذ مى‏کند زیرا مولى علیهم افرادى بوده‏اند که از طرف خداى تعالى اقام دین متوج آنها شده. این مردم باید اقام دین کنند، مؤمنین، مسلمین باید اقام دین کنند این اختیار تردیدى نیست که در زمان غیبت با آنها است این اختیارى که آنها دارند و عرض کردم به حسب اعتبار و عقل و نقل در طراز اول که فقهاى امت هستند از میان فقهاى امت فردى ولو اعلم در ریزه‏کارى‏هاى فقه هم نباشد، اما صاحب نظر است، مجتهد است ولى تدبیر امور جامعه را براى زعامت دارد، یک شاخص بارزى دارد این چنین کسى را انتخاب کرده‏اند که زاده بسطة فى العلم، علم این‏طورى، این را اگر انتخاب کنند قرآن کریم هم که به جامعه پیاده شدن دین را به عهد آنها گذاشته آنها این را انتخاب کرده‏اند از طریق خبرگان همین چیزى که امام مى‏فرماید که اگر فردى را انتخاب کردند، آن منتخب مردم هست و حکم او نافذ است این حکم او نافذ است، یعنى ولایت او نافذ. نه این‏که حکمت بذلک او بخواهد بگوید نه، حکم او نافذ است! حکومت و ولایت او این گردن‏گیر هم مردم است و نافذ است حکمت بگوید یا نگوید، امورى را که نقاشى مى‏کند، تدبیر مى‏کند این هم به حسب آیات کریم قرآنى و هم روایت آن روایات اعلم، اعلم در ریزه‏کارى‏هاى فقهى نمى‏توانیم ما پیاده کنیم که یک کسى ممکن است خیلى ریزه‏کارى فقهى داشته باشد اما یک حوز پانصد نفرى را علم تدبیر و ادار آن را ندارد! این چنین اعلمى را در مسأله زعامت و ولایت نمى‏توان از آن روایات «اعلم» ما استفاده کنیم بنابراین خلاص عرض من این شد که آقاى هاشمى که فرمودند ما کارى کنیم، ظاهراً از قرآن کریم و از روایات و از این‏که حضرت امام فرمود که منتخب امام این ولایتش و حکومتش نافذ است، این مطلبى است مستفاد از قرآن (یعنى بنده استفاده مى‏کنم) و روایات شریفه و عرف اعتقاد هم همین است، ظاهراً این را مى‏پسندند والسلام علیکم و رحمة الله.
Majlis:2 Volume:1 Sessions:1-14 Page:257
منشى (یزدى)- جناب عمید بفرمایید.
عباسعلى عمید زنجانى- من مطلبم در رابطه با مسائلى که حضرت‏عالى فرمودید نیست اشکالى ندارد؟
نایب رئیس (هاشمى رفسنجانى)- هرچه مى‏تواند باشد چون ما اینجا بحث را نبسته‏ایم من یک قدرى وسیع گرفتم که میدان بحث یک قدرى باز باشد که مسائل بیشتر پخته بشود بفرمایید.
عباسعلى عمید زنجانى- بسم الله الرحمن الرحیم، مطلبى که من مى‏خواستم به محضر سروران و اساتید عرض کنم در رابطه با محورهایى که حضرت آقاى هاشمى مطرح کردند نیست در حقیقت یک درد دل و یا انتقادى است من شخصاً نمى‏دانم که چرا رسانه‏هاى گروهى در زمین تحلیل مسائل مربوط به قانون اساسى و یا در پیروى از امر حضرت امام سکوت اختیار کرده‏اند؟ من شخصاً دلیلش را نمى‏دانم آیا راه‏هاى خبر به روى آنها بسته است، یا اصولًا استقبال شایانى نشده یا چه دلیلى دارد هر کسى مى‏تواند براى خودش تحلیلى داشته باشد اما آن‏چه که من مى‏فهمم این است که سکوت نامطلوب رسانه‏هاى گروهى در زمین بازنگرى قانون اساسى نشان دهند این است که جامع ما استقبال چشمگیر از این مسأله ندارد من خلاف ادب مى‏دانم که بگویم که «از مطلبى که امام فرمودند!» در جامع ما سابقه ندارد حرکتى را امام آغاز کند و جامعه در برابر آن بى‏تفاوت باشد این اولین بار است که در جامع ما مطلبى با این عظمت را امام مطرح مى‏کنند و از 20 نفر، با نام از شخصیت‏ها نام مى‏برند و یک مجلس دویست و چند نفره را دعوت به همکارى مى‏کنند و اما در جامعه به این شکل مسأله دفن مى‏شود و ما در اینجا اولین مسؤول را رسانه‏هاى گروهى مى‏دانیم من با عرض معذرت قادر به تحلیل مسائل سیاسى به آن شکل که سرورانى که در مسائل اجرایى هستند نیستم اما اجازه بفرمایید یک تحلیل کوتاهى در زمین استقبال مردم از خبرگان اول به هنگام تدوین قانون اساسى جمهورى اسلامى را به عرض شما برسانم:
من اظهار نظرهاى گروه‏هاى سیاسى را (همه را) الان دارم یک پوش کامل از اظهار نظرهاى گروه‏هاى سیاسى در مورد پیش‏نویس قانون اساسى و مذاکرات خبرگان و بعد تدوین و تصویب قانون اساسى من دارم اکثر اینها را هم مطالعه کرده‏ام (اسم نمى‏برم) گروه‏هایى که از چهار، پنچ نفر تجاوز نمى‏کردند تا برسد به گروه‏هایى که شبکه‏هاى شیطانى آنها سراسر جامعه را گرفته بود (مثل حزب توده) اینها یک ترفندى را به کار بردند بسیار خطرناک وقتى پیش‏نویس قانون اساسى و خبرگان در جامعه مطرح شد یک سکوت مرگبارى را اینها در پیش گرفتند براى همه جاى تعجب بود، اینها که در مسأله اظهار نظر مى‏کنند چرا در این مسأله‏اى که مربوط به سرنوشت این کشور است این قدر سکوت اختیار کرده‏اند؟ اما به تدریج روشن شد که سکوت اینها براى چیست (من گذشته را دارم عرض مى‏کنم) اینها همزمان با عمل خبرگان ... روزنام کیهان و اطلاعات را اگر فرصت داشته باشیم همزمان با آن مدت عمر کوتاه خبرگان ما مطالعه کنیم، هر روز حوادث خارق العاد غیر عادى را اینها در جامعه خلق کردند، تیترهاى درشت به روزنامه‏ها دادند فقط براى این‏که مسأله بررسى مجلس خبرگان را مغفول عنه جامعه قرار بدهند یعنى مذاکرات خبرگان مسأله اول جامعه نباشد،
Majlis:2 Volume:1 Sessions:1-14 Page:258
قانون اساسى مسأله اول جامعه نباشد از قتل‏ها گرفته، کتاب‏سوزى‏ها گرفته، قشقرق‏ها گرفته، صحنه‏سازى‏ها گرفته، هر گروهى براى خودش یک صحنه‏سازى مى‏کرد مى‏شد یک تیتر درشت و جامعه را به کلى از مسال قانون اساسى که سرنوشت انقلاب و مملکت را تعیین مى‏کرد اینها غافل کردند و آن موقع شاید خیلى‏ها نمى‏توانستند درک کنند که مسأله براى چیست؟ ولى وقتى خبرگان کارش را پایان داد و تدوین و تصویب قانون اساسى به پایان رسید و مصوب خبرگان عرضه به رفراندوم شد و پانزده میلیون و خرده‏اى از مردم به این قانون اساسى جمهورى اسلامى ایران رأى دادند هم آن گروه‏ها از سوراخ‏هایشان بیرون آمدند «آقا بررسى نشد، خام بود. چه کسى متوجه شد؟ چهار دیوارى نشستند، بریدند، دوختند، به تن خودشان کردند و هیچ کسى متوجه نشد آقا شما متوجه شدید چه موقع قانون اساسى تدوین شد؟ شما متوجه شدید؟!» همه گفتند نه، و راست هم مى‏گفتند، بسیارى از قشرهاى ممتاز جامعه را مشغول به مسائل دیگر کردند و براى آنها مذاکرات خبرگان اولین مسأله نبود و درست است که در گوشه و کنار روزنامه‏ها چاپ مى‏شد، تریبون آزاد هم که از مجلس با اف- ام پخش مى‏شد اما کارى کردند که مردم استقبال کافى نداشته باشند تحلیل‏هاى بسیارى گفته شده چرا در جمهورى اسلامى رفراندوم اول بیست میلیون و خرده‏اى رأى آرى داشت و در مورد قانون اساسى پانزده میلیون و خرده‏اى؟ چهار میلیون و هشتصد هزار نفر، (یک قدرى کمتر یا بیشتر) ما در رفراندوم دوم نسبت به رفراندوم اول افت داشتیم چرا؟ یک علتش همین بود رسانه‏هاى گروهى که مى‏بایست مردم را در صحنه حاضر نگه دارند، با مسائل مربوط به قانون اساسى آشنا کنند و احیاناً مردم نقطه نظراتى که دارند ابراز بکنند و با رغبت مسأله را دنبال بکنند تا بعد بیایند پاى صندوق و در رفراندوم شرکت کنند این کار را نکردند، بلکه به عکس نتیجه گرفتند، قانون اساسى مصوب خبرگان را زیر سؤال بردند و هم اینها را مشکوک اعلام کردند گفتند که اینها بررسى نشده، چه کسى بررسى کرده، چطور شده ...؟ و سؤالات متعدد را براى قانون اساسى مطرح کردند و هم قبل از آن و هم بعد از آن مسأله به صورت غیر عادى زیر سؤال رفت که خوب، قشر تحصیل کرد ما هم (نمى دانم حالا این سخن تا چه اندازه قابل گفتن هست) گاه مى‏شود که نظر مخالف را قشنگ‏تر و راحت‏تر مى‏پذیرد تا حرفى که احیاناً پروپا گاندى و تبلیغاتى درباره‏اش نشده و خواه ناخواه در قشر عظیمى از تحصیل کرده‏هاى ما متأسفانه این اثر نامطلوب گذاشته شد که در تدوین و تصویب قانون اساسى جمهورى اسلامى ایران توسط خبرگان اول آن‏جورى که باید و شاید از کارشناسان و از افراد صاحب نظر استفاده نشد شما الان ببینید همین الان این زمزمه‏ها به گوش مى‏رسد من باز عرض مى‏کنم ممکن است الان من در تحلیلم اشتباه بکنم، ولى تحلیل گذشته‏ام کاملًا دقیق و حساب شده است من فشرده‏اش را عرض مى‏کنم مدارک زیادى دارم بر صحت این عرضى که مى‏کنم من خوف آن را دارم مانند بعضى از دوستان دیگر، همین مسأله‏اى که در مورد اصل قانون اساسى پیش آمد کرد، در مورد اصلاح و تتمیم قانون اساسى هم پیش بیاید و با این سکوتى که رسانه‏هاى گروهى گرفته‏اند هیچ بحثى، صحبتى به آن شکلى که استقبال مردم به دنبال داشته باشد، اشکال نشود که گوش روزنامه نوشته مى‏شود که «دوتا ماده از مواد آیین‏نامه تصویب شد» این را مى‏نویسند اما خود این نوشتن بدتر از هر چیزى است معنایش این است که هیچ مطلبى وجود ندارد آن نوشتنى که افکار عمومى را به دنبال بکشد، آن نوشتنى که‏
Majlis:2 Volume:1 Sessions:1-14 Page:259
بتواند هیجان در بین مردم ایجاد کند، آن نوشتنى که بتواند افکار صاحب نظران یا افکار عمومى را به صحنه بکشد من فکر مى‏کنم آقایان اطلاع دارند و الان در ذهنشان هست طومارهایى که به روابط عمومى خبرگان در آن زمان واصل شد اینها نشان دهند حضور یک قشر خاصى از مردم در جریان امر بود و الان ما چندتا پیشنهاد رسیده به این شورا داریم؟ یا چه نحو استقبالى داریم؟ من مقصر اول را رسانه‏هاى گروهى مى‏دانم، اگر واقعاً مصلحت این است که اینها سکوت کنند ما هم بدانیم بد نیست «ما» نه این‏که شخص بنده، بنده ندانم هیچ مسأله‏اى نیست ولى شورا بداند که مصلحت نیست در رسانه‏هاى گروهى مسأله مطرح بشود اما اگر این چنین مصلحتى اندیشیده نشده یک علاجى براى این مسأله اندیشیده بشود که در آینده کار این شورا زیر سؤال نرود و من یقین دارم افرادى الان در زوایاى خودشان حامل ایستاده‏اند کار تمام بشود از سوراخ‏هایشان بیرون بیایند و هو و جنجال راه بیاندازند که آقا کى شد، چطور شد، این با چه کسى مشورت شد، با کدام صاحب نظر در میان گذاشته شد؟ و مسأله زیر سؤال برود این مطلبى بود که من در مدت کوتاه خواستم به عرض آقایان برسانم که تا چه اندازه مقبول باشد یا این‏که مردود. والسلام علیکم و رحمة الله.
منشى (یزدى)- من مى‏خواستم عرض کنم تصمیمى که در هیأت رئیسه گرفته شده در ارتباط با تبلیغات، اگر یک قدرى توضیح بفرمایید خوب است.
نایب رئیس (هاشمى رفسنجانى)- این صحبت‏هاى جناب آقاى عمید در جاى خودش درست است یعنى الان رسانه‏ها فعال نیستند، شاید یک دلیلش این باشد که رسانه‏ها منتظرند که خط حرکت و شیو برخورد مشخص بشود، که ما این کار را تنظیم کرده‏ایم یعنى بنا است چند کار شروع بشود.
یکى این‏که دارد ترکیبى درست مى‏شود که افرادى در میزگرد شرکت کنند، (افرادى که از هر جهت جامع باشد) این بحث به طور مداوم خواهد بود، بنا است یک نظرخواهى از عموم مطرح بشود که فرم آن تهیه شده الان داریم مشورت مى‏کنیم که مذاکرات این جلسه را کم کم منتشر بکنیم خود این بحث‏ها به جامعه کشیده مى‏شود، فیلم‏ها و اینها را به ترتیب پخش بکنند و باز براى رسانه‏ها یک فکر جداگانه‏اى شده که آقاى سعید الذاکرین در این مجلس مسؤول تنظیم این امورهستند، افرادى را هم دعوت کرده‏اند که دارند کار مى‏کنند اگر آقایان کمکى دارید جناب‏عالى، (اشاره به آقاى عمید زنجانى) یا بقى کمکى، فکرى، راهى دارید که این کار را زنده‏تر انجام بدهیم یا به من بدهید یا مستقیماً به همان آقاى سعید الذاکرین بدهید بنا است با یک شیو درستى بحث‏ها به جامعه کشیده بشود یکى از کارهایى که ما از شما تقاضا داریم این است که بالاخره ما باید به اینها مطلب بدهیم، اخبار کمیسیون‏ها را بدهید، هر کمیسیونى بگوید که ما در این جلسه‏مان چه بحث‏هایى کردیم؟ لازم هم نیست بگویید نتیجه گرفتیم، آمدیم دربار این موضوع بحث کردیم، یک خبرى تنظیم کنیم ما مى‏توانیم روزى چندتا خبر به اینها بدهیم و کم کم اوج مى‏گیرد.
منشى (یزدى)- آقاى موسوى فرمایشى دارید بفرمایید.
میرحسین موسوى- بسم الله الرحمن الرحیم. البته من در این جلسه قصد صحبت نداشتم و گذاشته بودم در یک جلسه دیگر که مطالب را منظم بکنم و خدمت سروران عزیز مطرح‏
Majlis:2 Volume:1 Sessions:1-14 Page:260
بکنم منتها با اشاره یکى از برادران بزرگوارمان بالاخره آن چیزى که به ذهن من مى‏رسد خدمت برادران عرض مى‏کنم. البته بنده مخبر کمیسیون تمرکز مدیریت اجرایى هستم ولى الان به عنوان مخبر صحبت نمى‏کنم و نظریات شخصى خودم را در اینجا مطرح مى‏کنم:
یکى از دشوارى‏هایى که من فکر مى‏کنم این مجلس در مقایسه با مجلس خبرگان قبلى دارد این است که افرادى که مى‏خواهند راجع به این مسائل فکر کنند عملًا در مجلس خبرگان اول هیچ کدام لباس مسؤولیت را نپوشیده بودند و کاملًا از مسؤولیت‏ها جدا بودند و چه بسا دید روشن و قلبى صاف و خارج از تعصب نسبت به مسائل داشتند وقتى کسى مسؤولیتى را مى‏پذیرد به طور طبیعى کشانده مى‏شود به سمت تعصباتى، چه به دلیل مسؤولیت‏هایى که مى‏پذیرد و چه به دلیل شاید وسوسه‏ها و نظایر اینها براى همین خیلى باید تلاش بشود که ان شاء الله ما از این مسأله بیرون بیاییم و همیشه این را به عنوان ضریب باید در نظر بیاوریم وقتى بنده صحبت مى‏کنم طبیعى است که این گمان باشد که ممکن هست تعصباتى سایه بیاندازد بر صحبت‏ها، منتها یک اتفاقى هم در نظام ما دارد مى‏افتد که طبیعتاً یک کمى این فکر را مى‏تواند تعدیل بکند و خوش‏بینى بیشترى ایجاد بکند و آن این است که با نزدیک به هشت سال کار، هم دور ریاست جمهورى برادر بزرگوار و عزیزمان آقاى خامنه‏اى که همیشه خدمت ایشان ارادت داشته‏ایم تمام مى‏شود و هم دور دولت کنونى تمام مى‏شود و ما وارد یک مرحله جدیدى با این تغییرات مى‏شویم.
براى همین، مى‏شود چنین تصور کرد که در استدلال‏هاى قانون اساسى هم این مسأله تعصبات کم‏رنگ‏تر به نظر بیاید به هر حال این را به عنوان یک مسأله باید ما در نظر بگیریم.
برادر عزیزمان جناب آقاى هاشمى مسائل و مشکلات را مطرح کردند، بنده هم شهادت مى‏دهم که هم ایشان، هم مجلس، هم همه برادران بزرگوار دیگر در شرایط دشوارى که در هشت سال گذشته داشتیم دائم از قو مجریه حمایت کرده‏اند و ایشان فرمودند که یک مقدار مشکلات دستگاه اجرایى اینجا گفته بشود و باز بنده این را مطرح مى‏کنم که بسیارى از دشوارى‏هاى قو اجرایى یقیناً بر مى‏گشته به اشکالاتى که ما در زمینه قانون اساسى داشتیم یعنى آن نوع اشکالات نه ضعف‏ها و اینها که طبیعتاً اگر دولت ضعف داشته به خود دولت بر مى‏گردد بلکه گاهى که دشوارى‏هایى در تصمیم‏گیرى‏ها، در سیاست‏گذارى‏ها و امثال اینها پیش بیاید که این دشوارى‏ها کم نبوده ولى عملًا بر مى‏گشته به ابهامى که در قانون اساسى بوده و عدم روشن بودن وظایف هر کسى در پستى که دارد مخصوصاً در رابطه با نهاد محترم ریاست جمهورى و نخست وزیرى و این مسأله هیچ ارتباطى هم با این دوتا نهاد که ان شاء الله بدون این افراد هم همچنان یا در نظام خواهد بود یا به یک شکل دیگرى در خواهند آمد ندارد.
فرضاً در انتخاب وزراء آقاى خامنه‏اى حق خودشان بود و دید شرعى خودشان را داشتند، دید قانونى خودشان را داشتند و بنده یا هر فرد دیگرى که در این پست قرار مى‏گرفت طبیعى بود که از همان زاویه اعتقادات خودش و وظایفى که بر خودش لازم مى‏دیده انجام بدهد به مسائل مى‏نگریسته ولى نتیجه این کار در بیرون این مى‏شده که ما لحظات بحران‏زایى را بگذرانیم.
حقیقتش این است که در مواردى اگر حضرت امام دخالت نمى‏فرمودند خوب ما مشکلات اساسى در کشور برایمان پیدا مى‏شد مخصوصاً در رابطه با مسأله انتخابات وزیر که یکى از
Majlis:2 Volume:1 Sessions:1-14 Page:261
مهم‏ترین نقاطى است که حتماً در قانون اساسى باید براى آن راه حل روشنى یافته بشود گاهى شد که حضرت امام در رابطه با انتخاب یک وزیر هم دخالت فرمودند، راه حل نشان دادند نه این‏که بفرمایند که، نه این فرد باشد، این فرد نباشد اصلًا ویژگى رهبر بزرگوار ما این نبوده که روى یک فرد خاص تأکید بکنند بلکه اصولى را مطرح مى‏فرمودند و راه‏هایى را ارائه مى‏دادند که ما این مشکلات را از سر رد بکنیم ولى اگر این دخالت‏ها نمى‏بود طبیعتاً این کشمکش‏ها در حالتى که ما در مصاف با یک دشمن خون‏خوارى بودیم، با جهان سر ستیز داشتیم و مشکلات عظیمى داشتیم و مشکلات وسیع در کشور بوده مى‏توانست بسیار ضربه زننده باشد و در نظام خلل وارد بکند، عملًا در تصمیم‏گیرى‏ها هم همین مسأله بوده کار اجرایى، کارى نیست که کلیتش تجزیه بشود، دو قسمت بشود، سه قسمت بشود اینها اجزایش به هم پیوسته است این استدلال درست است که ما باید برسیم به این تمرکز و قاعدتاً در این زمینه نباید شک و شبهه‏اى وجود داشته باشد.
این‏که ما تصور بکنیم که سیاست خارجى‏مان مى‏تواند از سیاست داخلى جدا بشود، سیاست داخلى از سیاست‏هاى فرهنگى اقتصادى و امثال اینها جدا بشود نه این‏جورى نیست سرنوشت همه وزارتخانه‏ها و بخش‏ها قویا به هم پیوسته و این‏جور نیست که ما یک بخشى را جدا بکنیم برایش یک شورایى درست کنیم یک قسمتى درست کنیم جاى سیاست‏گذاریش را جاى دیگر قرار بدهیم و عملًا یک نتیجه خوبى را در جامعه بگیریم معمولًا هم این مسأله فساد ایجاد مى‏کند و بى‏مسؤولیتى ایجاد مى‏کند و سبب از دوش انداختن مسؤولیت‏ها مى‏شود و هم مسؤول در جامعه روشن نیست که از او بازخواست بشود که این کارى که شد بالاخره این نتیجه را داد، نشان دهنده غلط بودن سیاست این دولت هست، این فرد هست، این گروه است بهتر است این سیاست عوض بشود یا این فرد عوض بشود و این همان مشکلى است که ما در سالیان گذشته بسیار داشتیم و ان شاء الله با تصمیماتى که شوراى بازنگرى قانون اساسى خواهد گرفت ما این مشکلات را پشت سر بگذاریم.
حقیقتش این است که ما در جهان دشمنان زیادى داریم و دهه دوم انقلاب هم تصور این هست و تحلیل این هست که مشکلات ما کم نباشد! مگر این‏که از شعارهاى خودمان عدول بکنیم، مگر این‏که از این شعارهاى اساسى انقلاب اسلامى دست برداریم! یا از ترویج اسلام دست برداریم! از صدور انقلاب دست برداریم! از تعهدمان در مقابل کشورهاى مسلمان دست برداریم! آن موقع دنیا ما را راحت مى‏گذارد ولى اگر ما بخواهیم اسلام را پیاده کنیم و اگر همین داعیه‏اى که الان داریم در جهان داشته باشیم نباید خاطرمان جمع باشد که در این دهه دوم ما مشکل نداشته باشیم.
در چنین شرایطى طبیعى است که ذهن به این سمت برود که مسؤولیت‏ها روشن بشود و بهتر آن است (مطابق تجربه‏اى که در جهان هست) که ما تمرکزى در آن نوع اجرایى که با هم ارتباط منطقى دارند به وجود بیاوریم براى این‏که راحت‏تر کار بکنیم و با این مشکلات بتوانیم برخورد بکنیم.
در سالیان گذشته ما این مشکلات را فراوان داشتیم، در کشور، در سیاست‏گذارى‏ها، در شوراها و یقیناً برادران عزیز و سروران گرامى در هشت سال گذشته دیده‏اند که به دلیل ضرورت‏ها،
Majlis:2 Volume:1 Sessions:1-14 Page:262
به دلیل همین نقص، به دلیل همین ابهام شوراهاى گوناگونى گرداگرد دولت تشکیل شده، گاهى براى حمایت و پشتیبانى از جنگ تشکیل شده، گاهى براى انقلاب فرهنگى تشکیل شده، گاهى براى امور دیگرى.
شوراهایى که عملًا ما اعتقاد داریم نقش قو مجریه را گرفته‏اند و تکه تکه کرده‏اند و اجبارى هم بوده، به اعتقاد من روى ضرورت بوده به خاطر ابهامى که در قضیه بوده و تفکیکى که در این زمینه صورت گرفته و درست نبوده آن کارهایى که انجام شده و شوراهایى که به اصطلاح تشکیل شده و این کارها را انجام داده یقیناً روى ضرورت بوده ولى ما مى‏توانیم طورى عمل بکنیم که این ضرورت‏ها را از بین ببریم، آنها را اگر متعلق به یک ظرف هستند به همان ظرف برگردانیم و اگر این اجزاء مى‏توانند در کنار هم یک واحد قوى و مقتدرى را بسازند ما به آن رجوع بدهیم.
خوب حالا مى‏شود نمونه‏هاى زیادى را نام برد که بنده خیلى به آن تأکید نمى‏کنم، اگر لازم شد در جلسات آینده ان شاء الله این مسائل بحث مى‏شود، البته در آن حدى که کمک بکند براى راه حل‏ها، چرا که در نگاه کردن به گذشته چه بسا نقارها و نظایر آن و این‏جور چیزها هم بشود که نه گفتنش مفید است و نه اصلًا ضرورتى دارد و کمکى هم نمى‏کند ولى مى‏شود به آن بخش از تجربیاتى که مى‏تواند ما را کمک بکند که به یک راه حل جامعى برسیم اشاره کرد.
ما در بحث‏هایى که با همه برادران داشتیم (خارج از این شرکتى که در جلسات این شورا و در کمیسیون دارم) طبیعى است که وزراى محترم و نمایندگان و تمام دوستان و آشنایان که برخورد مى‏کنیم این یکى از مسائل حساس روز است و همه صحبت مى‏کنند، گفت و گو مى‏کنند، مخصوصاً کسانى که اطلاعى در این زمینه دارند صحبت‏هاى زیادى مى‏کنند و در مجموع یک تبادل نظر نسبتاً وسیعى در این زمینه هست آن چیزى که بنده تشخیص دادم و تجربه هشت سال گذشته هم پشتوانه این ادعایى هست که در اینجا خدمت شما برادران عزیز مطرح مى‏کنم این است که مسأله تمرکز در قو مجریه به دوتا مسأله بر مى‏گردد:
اولًا یک بحثى هست که کلًا قدرت قو مجریه کم است که این را ریاست محترم جمهورى هم مطرح فرمودند، من با نظر ایشان به این صورت کامل و قوى که مطرح مى‏کنند موافق نیستم، من فکر مى‏کنم قو مجریه قوى هست، اقتدار دارد، جاهایى نقص دارد که ریاست محترم مجلس اینجا مطرح کردند.
در رابطه با وظایف نخست وزیر یا رئیس دولت هر که مى‏خواهد باشد (رئیس جمهور باشد یا نخست وزیر باشد) ولى این‏جور نیست که اختیارات قوه مجریه خیلى کم باشد و ما این اختیارات را به اندازه کافى داریم منتها عملًا این اختیارات به این دلیل الان کم به نظر مى‏آید و مشکل‏زا است که تجزیه شده و عملًا مرتبط با همدیگر نیست.
یکى از این مشکلات بر مى‏گردد به دوگانگى که بین وظایف نهاد ریاست جمهورى و دولت هست، کابینه هست خوب این یکى از اصلى‏ترین مشکلاتى است که طبیعتاً این شورا باید حل بکند و در قانون اساسى باید قطعاً این مسأله حل بشود و مهم‏ترین دشوارى ما هم همین است.
حالا راه حل این است که نخست وزیر حذف بشود، رئیس جمهور حذف بشود؟ یا مى‏تواند رئیس جمهور باشد با نقش تضعیف شده‏تر یا برعکس نخست وزیر و رئیس جمهور باشند با
Majlis:2 Volume:1 Sessions:1-14 Page:263
نقش ضعیف شده نخست وزیر. این چیزى است که ما بعداً مى‏خواهیم به آن برسیم ولى این اصل است یعنى واقعیت این است که در وضعیت فعلى ما شرایط مطلوبى را در این رابطه نداریم و در این رابطه باید تصمیم گرفته بشود.
مسأله دوم بر مى‏گردد به داخل خود آن قوه عمل کننده در قوه مجریه ما فکر مى‏کنیم در آنجا هم یک اصلاحاتى باید صورت بگیرد من این اصلاحات را (همان جور که اول هم اشاره کردم) خیلى گسترده نمى‏یابم و با چند اقدام مى‏شود این مشکلات را حل کرد که من این را اول مى‏گذارم به خاطر این‏که خیلى سریع مى‏توانم مسائل را در این رابطه با توجه به تجربیاتى که دارم و اعتقاداتى که دارم منتقل بکنم و بعد بر مى‏گردم به مسأله نخست وزیرى و ریاست جمهورى.
یکى از این مواردى را که ریاست محترم مجلس گفتند مسأله برنامه و بودجه بود که ما در مجلس هم صحبت کرده‏ایم، در نطق‏هاى پیش از دستور و بودجه و نظایر اینها هم اشاره شده ولى بنده نتوانسته‏ام اهمیت این قضیه را منتقل بکنم واقعاً مسأله این است (حالا ریاست جمهورى باشد یا نخست وزیر باشد به عنوان مسؤول قوه مجریه) اگر مسأله و دستگاه برنامه‏ریزى در ارتباط با آن نباشد ما یک نوع ضایعه و حتى فاجعه خواهیم داشت و البته در نطق‏هاى مجلس گفتن «ضایعه» به خاطر این‏که نمى‏خواستم مردم را نگران بکنم بنده اینجا مى‏توانم بحث بکنم که واقعاً «فاجعه» بوده! در این چند سال ما مشکلات اساسى داشتیم، ما به مردم ضربه زده‏ایم! ما به مردم آسیب رسانده‏ایم! ما به انقلاب لطمه زده‏ایم! به خاطر این جدایى، و خیلى کارها مى‏توانستیم بکنیم، جلوى بسیارى از ضایعات را مى‏توانستیم بگیریم، صرفه‏جویى‏هاى وسیع مى‏توانستیم داشته باشیم، قدم‏هاى قوى‏ترى مى‏توانستیم برداریم به خاطر این جدایى ما دائم آسیب دیده‏ایم و این چیز روشنى هست و ما این را مى‏توانیم بحث بکنیم این طبیعتاً برگشتش به هر که (حالا نخست وزیر باشد یا رئیس جمهور باشد، مسؤول اجرایى باشد) او یک مقدارى از مشکلات را حل خواهد کرد.
یک نکته دیگرى بوده که بر مى‏گردد به تفسیر اصل 134 قانون اساسى که مسأله بسیار بااهمیتى است در این رابطه که اگر مخصوصاً برادران عزیز بزرگوار شوراى نگهبان باشد در تفسیرى که در رابطه با اصل 134 قانون اساسى شد مخصوصاً قسمت جمله آخر نخست وزیر را در مقابل مجلس مسؤول ندانستند و مسؤول کارهاى هیأت دولت دانسته شده ولى عملًا مسؤول در مقابل کارهاى اجرایى قلمداد نشد اهمیت این تفسیر اوایل خیلى روشن نبود ولى به تدریج این نوع تفسیر منجر به این شد که فرضاً شوراى امنیتى که همیشه زیر نظر رئیس قوه اجراییه هست به خاطر این‏که گفتند نخست وزیر نمى‏تواند پاسخگوى مجلس باشد و نباید نقش اجرایى داشته باشد همان سال این لایحه را نخست وزیرى تهیه کرده بود و این شوراى امنیت در داخل خود نخست وزیرى هم بود زمان برادر عزیز شهید رجائى، شهید باهنر، برادرعزیزمان جناب آقاى آیت الله مهدوى‏کنى و بعد هم مدتى در این دولت کارهایى هم شد و بعد یک دفعه دیدیم که این حذف شد رفت داخل وزارت کشور بعد از یک مدتى به خاطر همین تفسیر عملًا وزراى مشاور حذف شدند و نقش نخست وزیر در شوراهاى مختلف به تدریج حذف شد تا آن اندازه‏اى که حتى آمدیم یک شوراى عالى کشاورزى گذاشتیم براى هماهنگى در امور کشاورزى به خاطر این‏که این مسأله اولویت داشت و تشکیک شد که این مسأله اصلًا غیر قانونى است و
Majlis:2 Volume:1 Sessions:1-14 Page:264
نخست وزیر نمى‏تواند در رأس چنین شورایى قرار بگیرد و ما از ترس این‏که شوراى اقتصاد را از دست ندهیم با این‏که قانون بودجه یک مشکلاتى داشت این را به مجلس نیاوردیم که ممکن است برود به شوراى نگهبان و براساس این تفسیر نخست وزیر از رأس شوراى اقتصاد هم کنار برود عملًا یک پاشیدگى به معناى کامل به وجود بیاید این‏که به نظرم اول مى‏آمد که وقتى که مجلس در این زمینه تصمیم گرفت و تفسیر هم مى‏شد این به نفع دولت و به نفع کابینه هست که بگوید نخست وزیر، مسؤول در مقابل مجلس نیست ولى وقتى که این عواقب را ما براى این قضیه دیدیم عملًا مشخص شد که این منجر به تضعیف شدید دولت انجامید و آن تمرکز را به معناى واقعى مورد تهدید قرار داد.
من اعتقاد دارم که عملًا در رابطه با اقتدارى که گفته مى‏شود در قو مجریه ضعیف هست ما این دوتا نکته را اضافه بکنیم بخش عمده (من نمى‏گویم همه) مسائل حل خواهد شد بلکه بخش عمده‏اى از مشکلات حل خواهد شد و ما مشکل زیادى نخواهیم داشت گفتم این را من به بحث مى‏گذارم یعنى به عنوان فردى که بالاخره در این هشت سال در کوران اتفاقات، تجربیات، برخوردهاى گوناگونى که کم نبوده، ما شرایط گذشته‏مان یک شرایطى عادى نبوده مثل کشورهاى دیگر که اتفاقى نباشد من یک موقعى فکر مى‏کردم اتفاقاتى که در عرض یک ماه در کشور ما مى‏افتد گاهى مساوى ده‏ها سال یک کشور دیگر هست براى همین دولت در این زمینه تجربیات وسیعى دارد و بنده براساس تکیه به چنین تجربه‏اى این را اینجا مطرح مى‏کنم.
البته گفتم یک جزئیات دیگرى هست که آن را ما ان شاء الله در موقع دیگرى بحث مى‏کنیم ولى اینها اساسى هست، مهم آن همین چیزها است: یکى مسأله امور برنامه‏ریزى است من اخیراً دیدم که در مجلس به خاطر همین تفسیر، بحث جدا کردن امور استخدامى از نخست وزیرى هم هست که متأسفانه این هم یکى از آن موارد خطرناکى است که در همین مسأله بررسى قانون اساسى باید این مشکل «مسؤول بودن نخست وزیر» حل بشود به طور طبیعى راه حلى براى آنها پیدا خواهد شد.
مسأله اول که مهم‏ترین بحث قوه اجرایى است و یکى از مهم‏ترین بحث‏ها بعد از مسأله رهبرى در خود مجلس خواهد بود من فکر مى‏کنم جا دارد که با توجه بسیار زیادى اینجا مواجه بشود و همه حساسیت نشان بدهند به خاطر این‏که ما با این مسأله در حقیقت سرنوشت آینده قوه مجریه را به عنوان قوى‏ترین بازوى نظام و تعیین کننده‏ترین بازوى نظام رقم مى‏زنیم بنده یک موقعى فکر مى‏کردم این‏که در کشور ما امام قوى است و رهبرى قوى است خوب در شرایطى اگر این قوت رهبرى نباشد، چنین تصورى که محال نیست؟ ما در قالب حضرت امام با یک فردى که مربوط به هزاره‏ها است رو به رو هستیم، با یک قدرت استثنایى. طبیعتاً با این تمرکزى که در قو اجرایى هست اگر خود این قو اجرایى به خوبى تنظیم نشود در راستاى اهداف انقلاب و دفع کردن خطرهایى که این انقلاب را تهدید مى‏کند حتى مى‏تواند اگر ما بى‏مبالاتى بکنیم تهدیدى براى نظام اسلامى ما و تهدیدى براى رهبرى باشد، به خاطر قدرت عظیمى که در این مرکز ما داریم، در این دستگاه اجرایى ما داریم طبیعى است که براى همین ما به این مسأله توجه ویژه‏اى را داشته باشیم.
بحث‏هایى که ما در این مدت کرده‏ایم، البته در یکى دو سال گذشته به طور مکرر بحث‏
Majlis:2 Volume:1 Sessions:1-14 Page:265
مى‏شده که این حالت دوگانه به ضرر کشور هست و گاهى در جلسات خصوصى و خدمت رؤساى محترم سه قوه من این را مطرح مى‏کردم که اگر وضع به این ترتیب هست بهتر است برویم با حضرت امام صحبت بکنیم که رئیس دولت را مشخص بکند و مسأله منتقل بشود به روش ریاستى که ما این وضعیت و این تلاطم را نداشته باشیم و مشکلات حل بشود ولى الان که براى ما فرصت اندیشیدن و تصمیم روشنى در اینجا فراهم شده و مى‏توانیم به طور وسیع در این زمینه مطالعه بکنیم و بهترین تصمیم را بگیریم.
من به ذهنم مى‏آید که با توجه به این تجربیات عملًا راهى که باید انتخاب بشود این هست که اگر بخواهیم قدرت را در یک نقطه‏اى متمرکز بکنیم این همان نقطه اى باشد که مسؤولیت بپذیرد و به طور روشنى این مسؤولیت هم بتواند تعریف بشود و اگر سوء استفاده از این اقتدار عظیم شد بتوان با این پست و با این مقام برخورد کرد.
طبیعتاً ما قانون را براى افراد که نمى‏نویسیم ما بعد از این‏که رفتیم در ستاد فرماندهى کل و قبلًا هم یک کمى با مسائل نظامى بالا جبار برخورد داشتیم و این اواخر این چند ماه دیدیم که آقایان وقتى که طراحى نظامى در مقابل دشمن مى‏کنند نمى‏آیند بگویند که اینها دوتا لشکر در خط دارند ما چندتا لشکر در آنجا بچینیم که مشکل را حل بکنیم، تهدید را حل بکنیم، بلکه تهدیدات بالقوه به حساب مى‏آید عملًا دشمن براى ما چه خطرى مى‏تواند ایجاد بکند؟ آیا عراق مى‏تواند خوزستان را بگیرد یا نمى‏تواند بگیرد؟ اگر مى‏تواند با این نیروى فعلى بگیرد ما براى حفظ خوزستان باید طرح داشته باشیم ضمن این‏که به این مسأله نباید توجه داشته باشیم که الان این 24 ساعته نمى‏خواهد خوزستان را بگیرد، به همین حالت که اگر این مسأله منتقل بشود که دشمن مى‏تواند خوزستان را بگیرد، ما احساس مى‏کنیم چنین تهدیدى هست و دشمن تشویق مى‏شود که این تهدیدش را عملى بکند و ما در مقابلش باید مسائلى را پیش‏بینى بکنیم که عملًا مقابله با آن تهدید کرده باشیم.
در رابطه با مسائل سیاسى و آتیه کشور هم ما به همین روش باید عمل بکنیم این‏که در وضعیت فعلى فرضاً برادر بزرگوارى، برادرى که همه به او اطمینان دارند و نقش بنیانى و اساسى در انقلاب اسلامى داشته و جزو آزاداندیش‏ترین مسؤولان نظام هست بنده خوب یک مدتى در رابطه با همین مسأله ارتش و سپاه به عنوان رئیس ستاد فرماندهى کل قوا کار کرده‏ام و در این هشت سال همان‏طور که ایشان فرمودند کاملًا کار شده، ایشان با کرامت و با بذل و بخشش بسیار زیاد با قو مجریه برخورد کرده و واقعاً هم بنده دیده‏ام گاهى ایشان مورد اتهام هم قرار گرفته‏اند که چرا از قو مجریه و از دولت این قدر دفاع مى‏کنند! ولى ما که قانون را براى ایشان نمى‏نویسیم، ما قانون را براى رئیس جمهورها مى‏نویسیم، براى افراد گوناگونى مى‏نویسیم.
ما در این نظام بنى‏صدرى را هم دیدیم، در این کشورها هم آدم‏ها مثل آقاى هاشمى با آن سوابق و با آن خویشتن‏دارى و با آن تقوا که نمى‏توانند باشند اگر واقعیت دارد که بعضى از افراد مى‏توانند زیر پوشش و در لباس زیبایى جلوه بکنند، اعتماد مردم را جلب بکنند، اعتماد روحانیت را جلب بکنند و به این قدرت دست پیدا بکنند ما نمى‏گوییم که این قدرت به رئیس جمهور داده نشود، اگر مى‏خواهد به رئیس جمهور داده بشود باید دیده بشود که چگونه اگر
Majlis:2 Volume:1 Sessions:1-14 Page:266
طغیانى صورت گرفت ما سریعاً بتوانیم آن را مهار بکنیم و یا اگر راه حل‏هایى پیدا شد که عملًا این تهدید را کمتر در بر داشت ما این را باید برخورد بکنیم.
این مسأله قطعى است که باید در کارها تمرکز داشته باشیم ولى ما اعتقاد داریم که در جایى این تمرکز باشد که مسؤولیت‏پذیرى در آن بسیار بالا باشد، بشود از او حساب‏کشى کرد، آن قدر قدرت بالا نباشد که اگر خداى نکرده طغیانى باشد اگر هر اتفاقى در زندگى ما بیفتد، آخر معلوم نیست که بقیه عمرمان هشت سال است، چهار سال است، سه سال است، دو سال است! این زندگى دست خداست ولى ما فکر مى‏کنیم نهادى که اینجا ترسیم مى‏کنیم براى ده سال، بیست سال، سى سال همین تشکیلات خواهد بود و افراد مختلفى این پست‏ها را در اختیار خواهند گرفت.
آیا این چیزى که ما ترسیم مى‏کنیم، چارچوبش را ترسیم مى‏کنیم و فردى که در آن چارچوب مسؤولیتى را قبول مى‏کند آیا او قابل مهار هست؟ اگر یک فرد ناجورى در آن دخالت بکند آیا از او خطرى متوجه ما هست یا نه؟
در اینجا من یک اشاره‏اى بکنم: در الگویى که به ریاست جمهورى اصالت داده‏اند، ریاست جمهورى به معناى خیلى قوى و مقتدر خودش مطرح مى‏شود، در آن چیزى که در کمیسیون ما هم پخش شد همین مسأله مطرح شده و من به آن اشاره مى‏کنم:
در این طرح عملًا به الگوى آمریکا اشاره مى‏شود، من مى‏گویم خوب است ما یک کمى الگوى آمریکا را بشکافیم و ببینیم آیا نظام ما قابل قیاس با آنجا هست یا نه؟
اولًا از دویست سال پیش در نظام آمریکا یک حکومت مردمى، حالا پشت سر آن حاکمیت با سرمایه‏دارها بوده ولى بالاخره این‏جور هم نبوده که یک فرد بتواند قلدرى بکند و قدرت را قبضه بکند و فراتر از قانون برود در آنجا سابقه دارد ولى اگر به مردم آنجا گفته بشود رئیس جمهور شما مى‏خواهد یک دیکتاتور بشود، مى‏خواهد همه چیز را فراتر از قانون عمل بکند، اصلًا به ذهنشان نمى‏آید! اصلًا خود افکار عمومى و جو عمومى و این عادت عمومى خنثى کننده بسیارى از خطرها است.
ما فقط ده سال است انقلاب کرده‏ایم، بعد از دو هزار و پانصد سال حکومت شاهنشاهى یک لایه نازکى از آزادى و حکومت دین و حکومت اسلام و حکومتى که مبتنى بر آزادى انسان‏ها است ما پشت سر داریم، خیلى راحت این پوسته مى‏تواند شکافته بشود، خیلى راحت در مصاف با بحران‏ها و دشوارى‏ها و سختى‏ها و توطئه‏هاى گوناگون مى‏تواند این به فراموشى سپرده بشود ما دیدیم که گفته مى‏شد فرضاً مجلس هفت هشت میلیون رأى دارد، من یازده میلیون رأى دارم! رأى من بالاتر از مجلس است! خوب این حرف قانونى نبود ولى گفته مى‏شد در این کشور و آزاد هم گفته مى‏شد و برایش کف هم زده مى‏شد و سوت هم کشیده مى‏شد و یک عده‏اى هم دنبال این مسأله راه مى‏افتادند.
خوب ما این را که امتحان کرده‏ایم، آن هم در سال دوم و سوم انقلاب این را لمس کردیم خوب این مسأله در آینده هم مى‏تواند اتفاق بیفتد گاهى بحث شده یقیناً آقایان شنیده‏اند که بحث این شده که این اواخر فشار روى ما زیاده بوده و همه اینها البته به مسأله تشکیلات بر نمى‏گردد واقعاً نظام ما خوب کار کرده، نظام ما آزادى‏
Majlis:2 Volume:1 Sessions:1-14 Page:267
خودش را حفظ کرده، نظام ما استقلال خودش را حفظ کرده، نظام ما از کس دیگرى کمک نگرفته و علیرغم اینها خوب بالاخره جنگ فشار مى‏آورد، مشکلات دارد، در همین دوران فشار گاهى احساس شده که چه خوب است که یک فرد مقتدر، یک فرد دیکتاتور خوبى روى کار بیاید یعنى این بحث راهمه‏تان شنیدید، این مى‏تواند زمینه عمومى پیدا بکند، گسترده بشود هیچ دلیلى ندارد که ما به خاطر این‏که در رابطه با یک برادرى که نظر داریم ما از نظر دور نگه داریم بگوییم چنین چیزى امکان‏پذیر نیست ولى در مورد فلان فردى که امتحان خودش را داده این چنین هست ولى آیا همه افرادى که ما در قالب این تشکیلاتى که طراحى مى‏کنیم روى کار خواهند آمد همین ویژگى را خواهند داشت؟
ما دیدیم با آن قدرتى که حضرت امام داشتند و تکیه‏اى که مردم به ایشان داشتند و اعتمادى که مردم از ایشان داشتند مسأله بنى‏صدر حل شد مسأله بنى‏صدر را مجلس حل نکرد، به اعتقاد من مسأله قدرت را امام حل کرد مسأله این نیست که ما بگوییم که فقط حق عدم کفایت را به مجلس مى‏دهیم مگر کنار زدن یک فردى که 17 میلیون، 18 میلیون، 20 میلیون نفر رأى پشت سرش هست به این سادگى است که ما بتوانیم این کار را بکنیم؟ تا موقعى که ما بخواهیم این کار را بکنیم تمام کشور مى‏تواند به آشفتگى برسد.
در رابطه با آمریکا مسأله دیگرى ما داریم الان مهم‏ترین مسأله ما چیست؟ همین مسأله تدوین قانون اساسى است به اعتقاد من برعکس آن چیزى که برادر عزیزمان جناب آقاى عمید مى‏گویند روزنامه‏ها نه این‏که تشنه این مطلب نباشند که نمى‏نویسند، حقیقتش این است که تا از اینجا خط نگیرند یک کمى ترس در دلشان هست که مطلب نمى‏نویسند! شما نگاه کنید سر مسأله «واترگیت» دوتا خبرنگار «واشنگتن پست» چه بر سر «نیکسون» آوردند که بالاخره او را از آن دایر حکومت بیرون کشیدند.
واقعاً در کشور ما رسانه‏ها این قدرت را دارند که اگر یک فردى بخواهد تمام قدرت را در خودش جذب و قبضه بکند، حرف بزنند ولى آیا این کار را مى‏کنند؟ آیا تلویزیون این کار را مى‏کند؟ روزنامه‏ها این کار را مى‏کنند؟
ما در جامعه خودمان به این نهادهایى که کنترل کننده و مسؤول در حد اسلام هستند آن قدر ریشه داده‏ایم و در کشور ما رشد کرده‏اند که اگر با چنین خطرى رو به رو بشویم آنها با قدرت جلو این مسأله بایستند نه، چنین چیزى نیست.
خوب، همین مسأله «مک فارلین» در آمریکا الان سه سال است که مطرح است و هنوز آن «نورث» را مرتب به دادگاه مى‏کشند اخیراً هم یک محکومیت 10 ساله به او دادند هى رهایش مى‏کنند و دائم دارد تحلیل داده مى‏شود، مدرک داده مى‏شود، بحث و گفت و گو مى‏شود خوب جامعه آمریکا یک چنین جامعه‏اى است که قابل قیاس با ما نیست.
بنده یادم هست در رابطه با همین مسال «مک فارلین» که خوب قوى عمل کردند حضرت امام هم جلوى سوء استفاده‏اى را که از این مسأله مى‏شد گرفتند ولى ما نتوانستیم حتى در روزنامه‏هاى به این قضیه تحلیلى با جزئیاتش به مردم ارائه بدهیم خودمان نسبت خوب این نشان دهند این است که آن بنیادهایى که ما این همه تکیه مى‏کنیم که آزادانه این کشور را حفظ بکنند آیا قوت پیدا کرده‏اند یا نه؟ به اعتقاد من هنوز در این زمینه ما ضعیف هستیم، هنوز خیلى باید کار بکنیم که‏
Majlis:2 Volume:1 Sessions:1-14 Page:268
این نهادها را جا بیاندازیم به شکلى که اگر به یک فردى هم قدرت را هم دادیم در نظرمان باشد که اگر فسادى بود، زیاده‏روى بود، فراتر رفتن از حدود قانونى بود در این کشور رسانه‏هایى باشد، حلقوم‏هایى باشد که فریاد بکشند و دستشان بلندگو باشد و بتوانند حرف بزنند به اعتقاد من، ما این چیزها را نداریم و این هم یکى دیگر از مسائلى است که در رابطه با ...
در رابطه با نخست وزیرى همان قدر که استدلال مى‏شود احزاب براى ثبات دولت ضرورت دارد در عین حال در کشورى مثل آمریکا یک جریان‏هاى معینى تعیین کنند سیاست‏ها هستند ما مى‏گوییم که رئیس جمهور آمریکا با آن اختیارات وسیع در رأس به این معنا نیست که واقعاً هم اختیارات دست او باشد، یک جریان سازمان یافته‏اى امور را هدایت مى‏کند شما در زمان کارتر حتماً شنیده‏اید آن مثلث جهانى را که اندیشمندانى از ژاپن و اروپا و آمریکا در رابطه با سیاست‏هاى کارتر تصمیم گرفتند نه این‏که کارتر در این زمینه به تنهایى تصمیم بگیرد و افرادى مثل «برژینسکى» و «کسینجر» و افرادى در ژاپن و افرادى در اروپا خوب ما مشکل‏مان این هست که در کشورمان چنین جریان‏هایى نیرومند (چه به صورت حزبى، چه به صورت غیر حزبى) نداریم و تصمیم‏گیرى‏ها واقعاً به شدت متاأثر از تمایلات شخصى ما است.
اگر اختیار به طور قطعى فرضاً دست من باشد به خاطر این‏که این جریان نیست و نیرو نمى‏دهد و نظر کارشناسى نمى‏دهد و هدایت نمى‏کند، امشب مى‏خوابم و یک فکرى به نظرم مى‏آید و فردا (چون قدرت مطلقه هست) یک فکرى به نظرم مى‏آید آن را اجرا مى‏کنم و جلوى هیچ کس پاسخگو نیستم و در این زمینه کسى تعیین کننده نیست.
در آمریکا اصلًا چنین مسأله‏اى نداریم یا اگر در کشورهایى که نظام پارلمانى جا افتاده است دقت بشود احزاب تعیین کننده هست و اگر استدلال مى‏شود که نداشتن حزب در کشورمان ضعفى براى نظام کابینه‏اى هست ضعف بزرگ‏ترى در رابطه با ریاست جمهورى هست که مى‏تواند او را تبدیل بکند به فردى که خودش تنهایى تصمیم‏گیر است و به اصطلاح حرف مى‏زند و عمل مى‏کند.
یک نکته‏اى که بسیار بسیار با اهمیت است و به اعتقاد من باید به آن توجه بشود این است که در آمریکا یک حکومت فدرال داریم یعنى یک عدم تمرکز شدیدى در آنجا مطرح است یعنى این‏جورى نیست که فرضاً رئیس جمهور بتواند فرماندار «کالیفرنیا» را بردارد.
در همین انتخابات اخیر، رقیب «بوش» فرماندار یکى ازایالات آمریکا بود (یعنى فرماندارها در حد رئیس جمهور براى تک تک ایالت‏ها نقش دارند) بله در سیاست خارجى و در سیاست دفاع و در سیاست‏هاى پولى کلان این بانک «فدرال رزرو» عمل مى‏کند، سیاست‏هاى پولى کل آمریکا را تنظیم مى‏کند در زمین دفاعى یک پلیس فدرال دارند که بر پلیس‏هاى محلى حاکمیت دارد ولى مالیات و بسیارى از قوانین و اقدامات در داخل تک تک ایالت‏ها صورت مى‏گیرد، این‏جور نیست که رئیس جمهور در رأس باشد یا یک فردى در رأس باشد بتواند فرماندار آنجا را عوض کند، استاندار را عوض کند، حتى بخشدار را عوض بکند، تمام افراد را عوض بکند، زیر و رو بکند امروز یک تصمیم بگیرد، فردا تصمیم دیگرى بگیرد.
در کشور ما همچون حالتى نیست بافت و ساختار کشور ما، آن چیزى که تنظیم شده و آن چیزى که به ما به ارث رسیده به شدت متمرکز هست، ما مى‏خواهیم بدون این‏که یک مسؤولیتى در این رأس بگذاریم یک فردى را در آنجا بگذاریم مطابق این‏
Majlis:2 Volume:1 Sessions:1-14 Page:269
چارچوبى که الان اینجا داده شده بنده مى‏خواهم بحث بکنم ما وقتى مجموع اینها را در نظر مى‏آوریم و آن چیزى که درست به نظر مى‏آید و مى‏تواند با اطمینان آدم را به رأى‏گیرى بکشاند و اعتقاد ما این است که راه حلى انتخاب بکند که تمرکز باشد، مسؤولیت شناخته بشود، این تفرقه‏ها از بین برود ولى در عین حال جایى باشد که تهدید کمترى متوجه نظام باشد نظام اگر خواست بتواند از او حساب‏کشى بکند.
ما که از حاکمیت فکر 270 نفر مى‏ترسیم، چطور حاکمیت یک نفر را به طور مطلق اینجا قبول مى‏کنیم؟ این چیزى که ارائه داده مى‏شود، اگر رئیس جمهور در حد نخست وزیر باشد که بیاید مجلس به سؤال پاسخ بدهد، برود مسؤول باشد و نظایر اینها که عملًا این چیز امکان‏پذیر نخواهد بود ما دیدیم وقتى که 10 میلیون رأى مردم پشت سر کسى باشد نه شایسته هست و نه امکان‏پذیر هست که بیاید هى دائم به مجلس و نه مجلس او را مى‏تواند بکشاند. مجلس هم که نمى‏خواهد که دائم بحران ایجاد بکند.
مى‏بیند دو مرتبه، سه مرتبه دعوت کرد او یک جواب سر بالایى داد و عملًا مى‏شود همان چیزى که نباید بشود خوب یک همچنین وضعیتى هست، ما در رابطه با ریاست جمهورى چنین مسأله‏اى داریم که به این شکلى که الان مطرح هست که حتى نخست وزیر به صورت معاون در مى‏آید، حتى در شکل این‏که یک نخست وزیرى کامل داشته باشیم منتها بدون این‏که بتوانیم یک جایى رئیس جمهور را تثبیت و کنترل بکنیم و یک جایى از او حساب‏کشى بشود باز هم فکر مى‏کنیم که وسیله‏اى براى تثبیت همین خدا نکرده پیش آمدن همین دیکتاتورى خواهد بود و به صلاح مملکت نیست چرا که آن موقع بحث مى‏شود که فلان پست مبرا از هر مسؤولیتى است معناى این قضیه همین است پس مسؤولیت‏ها بر عهد کیست؟ بر عهد نخست وزیر و دولت است و این نخست وزیر و دولتى که رئیس جمهور باید حرف آخرش را بزند! سیاست خارجى‏اش را او باید تعیین کند، سیاست اقتصادى‏اش را او باید تعیین بکند، مشکلات او را ... خوب وزیر چگونه مى‏تواند در اینجا مسؤول باشد؟ وزیر را که مجلس تعیین مى‏کند که در این روش پیش‏بینى شده و فرقى که با نظام آمریکایى دارد تنها در این نکته هست وزیرى که مجلس تعیین مى‏کند عملًا آن حرف نهایى و اساسى را او خواهد زد (خوب طبیعتاً کسى که در رأس است نمى‏آید که در خرده‏ریزه‏ها دخالت بکند) حرف نهایى را او خواهد زد بدون این‏که مسؤولیتى در مقابل مجلس داشته باشد خوب این دستگاه اجرایى ما را کاملًا سوق مى‏دهد به سمت خمودگى، به سمت بى‏مسؤولیتى، و به سمت تقویت همان ترتیبى که اشاره کردم.
من به یک مورد دیگرى هم خدمت برادرها اشاره مى‏کنم و بعد راه حل‏هایى را که به ذهن مى‏رسد مطرح مى‏کنم البته من به عنوان مخبر اینجا قویا همان چیزى را که در کمیسیون گفته شده مطرح خواهم کرد، مسائلش را مطرح کرد ولى این چیزى که الان خدمت برادران مطرح مى‏کنم نظر شخصى خودم هست و فعلًا به عنوان مخبر در اینجا صحبت نمى‏کنم.
در رابطه با مسال ریاست جمهورى راه حلى که به ذهن من رسیده همان اشکالى که جناب آقاى هاشمى فرمودند وارد هست که ما ریاست جمهورى را نمى‏توانیم حذف بکنیم ولى ما اعتقاد داریم که ما نباید درصدد حذف ریاست جمهورى باشیم.
اولًا یک تعصب را در ذهن خودمان باید بشکنیم و باید هر چه مصلحت اسلام و ملت‏مان‏
Majlis:2 Volume:1 Sessions:1-14 Page:270
است آن‏جور عمل بکنیم یقیناً ما که نمى‏خواهیم به لغات و واژه‏ها و این پست‏ها رسالت بدهیم و بگوییم که به طور ذاتى اینها اصالت دارند، نه، هرچه صلاح هست باید همان را عمل بکنیم اگر یک موقعى ما به این نتیجه برسیم که اسم جمهورى نباشد، اسم حکومت اسلامى باشد، اصل پیاده شدن اسلام است یعنى مثلًا به آن برسیم من فکر مى‏کنم هیچ‏گونه ابایى نباید باشد اصل صلاح مملکت هست، صلاح کشور هست، صلاح اسلام هست که آن باید در نظر گرفته بشود ولى ما مى‏گوییم که اصلًا ما به این مسأله نمى‏رسیم ما مى‏گوییم که عملًا مى‏شود راه حلى پیدا کرد که رئیس جمهور باشد، نخست وزیر باشد منتها تمرکز امور هم باشد چگونه؟ فرضاً یکى از راه حل‏ها: ما مى‏گوییم که نخست وزیر را رئیس جمهور به مجلس معرفى کند یک دشوارى‏هایى در این زمینه معمولًا هست ولى قابل حل است، ما دیدیم که این دشوارى‏ها غیر قابل حل نیستند ما مى‏توانیم راه حل برایش پیدا بکنیم.
رئیس جمهور اصل 126 قانون اساسى را دارد که تطبیق مصوبات دولت هست با قوانین که توى این فرم ریاستى، این اختیار داده شده به رئیس دولت. رئیس جمهور، رئیس دولت است، خودش قانون وضع مى‏کند، خودش مى‏گوید موافق قانون اساسى است، خودش مى‏گوید موافق قوانین مجلس است این یکى از خطرها است.
الان یکى از حسن‏هاى ریاست جمهورى همین قضیه هست ما حساب کردیم در حدود 5- 6 درصد از مصوبات دولت که گاهى حیاتى هم هست توسط نهاد ریاست جمهورى به خاطر تطبیقى که با قوانین دیگر مى‏دهند مى‏گویند خلاف قانون اساسى است، خلاف فلان قانون است، رد مى‏شود.
این قضیه در این نظام ریاستى بر مى‏گردد به خود ریاست جمهور، در حالى که خود ریاست جمهورى رئیس کابینه هم هست ما مى‏گوییم که در حالت کابینه‏اى ریاست جمهورى اصل 126 را دارد یعنى اختیار تنظیم قواى سه‏گانه را دارد که مى‏شود برایش تضمین گذاشت، راه حل پیدا کرد مسأله پیشنهاد نخست وزیر را دارد بنده مى‏خواهم بگویم که مى‏شود حتى پیشنهاد عزل نخست وزیر را هم به رئیس جمهور داد براى مجلس. در غیر این صورت در غیر از این اختیارات مسال انتخاب وزراء و مسال عزل وزراء در اختیار نخست وزیر.
بنده با تجرب 7- 8 ساله‏اى که دارم، چند ماهى در خدمت شهید بزرگوار رجائى و شهید باهنر (به عنوان وزیر خارجه) و برادر عزیزمان آیت الله مهدوى بودیم بنده اعتقاد دارم حل «مسال وزراء» کلید حل کلى این مشکلات است اصل از همین جا شروع مى‏شود، ابهامات از همین جا شروع مى‏شود، تفاسیر گوناگون از همین جا شروع مى‏شود، توقعات از همین جا شروع مى‏شود.
شما تصور بکنید مثلًا نخست وزیر حق خودش را اعمال مى‏کند، ریاست جمهورى حق خودش را اعمال مى‏کند و چه بسا نظر ریاست جمهورى هم صائب باشد ولى ما در هفت هشت ماه گذشته بالاخره به انتخاب و معرفى وزیر بازرگانى بعد از معرفى وزراء نرسیدیم، حالا به فرض هم که برسیم، با این وضعیتى که ریاست محترم مجلس مطرح کردند این وزیر نمى‏داند که بالاخره باید خط رئیس جمهور را بخواند یا خط نخست وزیر را؟ مصوبات دولت را باید اعمال بکند یا اگر یک جورى دیگر سیاست‏گذارى شد آن را باید اعمال بکند این است که عدم تمرکز به وجود مى‏آورد، این است که مشکلات به وجود مى آورد.
Majlis:2 Volume:1 Sessions:1-14 Page:271
حقیقتش این است که الان وزیر خارجه ما در رابطه با سیاست‏گذارى به 4- 5 مرجع رجوع مى‏کند و تا تأیید این 5 مرجع را نگیرد اصلًا کارى انجام نمى‏دهد! این باعث ضعف نظام است البته من مشکلات وزیر خارجه را درک مى‏کنم و این را به عنوان قوت او مطرح مى‏کنم نه به عنوان ضعف او که اگر این کار را نکند ایشان ضربه خواهد خورد براى ایشان مشخص نیست که بالاخره سیاست را دولت تعیین مى‏کند؟ قطع رابطه را دولت تعیین مى‏کند؟ ارتباط را دولت تعیین مى‏کند؟ پیشرفت‏ها یا عقب رفت‏ها را دولت تعیین مى‏کند یا این‏که به مسؤولان و برادران بزرگوار دیگر باید رجوع بکند؟ خوب به عنوان مشورت ممکن است به بعضى جاهاى دیگر رجوع بکند ولى به عنوان دستور العمل که نباید رجوع بکند الان این‏جورى هست! بنده ریشه‏اش را بر مى‏گردانم به همین ابهامى که در اینجا وجود دارد باید به نحوى حل بشود حالا ممکن است در روش ریاست جمهورى یا در روش نخست وزیرى حل بشود، این جزو پیشرفت‏هاى ما خواهد بود، منتها آن چیزى که اعتقاد بنده هست و مخصوصاً توى این 2- 3 هفته‏اى که مسأله جدى شده خیلى فکر کردم و به ذهنم آمده که واقعاً آن کلید اصلى مشکل که عدم تمرکز را ایجاد کرده و مشکلات ایجاد کرده این هست و اگر این تحلیل من فکر مى‏کردم با تغییرات جزئى در 5- 6 تا اصل مشکل این تمرکز قو مجریه را ما مى‏توانیم حل بکنیم، رئیس جمهور هم مى‏توانیم داشته باشیم، مردم هم مى‏توانند بیایند رأى بدهند، مقام خودش محفوظ هست، جنب تشریفاتى هم به هیچ وجه ندارد ولى طبیعى است که نقش الان را ندارد یعنى اگر مصلحت این است باید این را قبول کرد یا بالاخره باید اختیار را به ریاست جمهورى بدهیم یا به نخست وزیرى اگر به نخست وزیر بدهیم در این حالتى که بنده مطرح مى‏کنم رئیس جمهور مقام بالا و مهمى دارد و گاهى هم تعیین کننده و نگه دارند کشور از بسیارى از خطرات هست.
خوب، نخست وزیر مى‏آید و مى‏رود، این مدت اگر ما آنجا یک رئیس جمهور داشته باشیم، قوى هم باشد و اختیار عزل و پیشنهاد عزل را هم داشته باشد، اختیار پیشنهاد نخست وزیر را داشته باشد، قوانین را مراقبت بکند و عملًا این چنین تجزى کوچکى را ما در اینجا بپذیریم این بیشتر به نفع کشور هست ولى در چنین شرایطى طبیعى است که نقش ریاست جمهورى آن نقشى نیست که الان هست، نقشى تضعیف شده‏تر هست و این نقش اساسى است این‏جور نیست که کاملًا این نقش از بین رفته باشد و ما فکر مى‏کنیم در چنین حالتى مى‏تواند رئیس جمهور در کشور ما باشد و نقش هدایت‏گر خودش را در زمینه‏هایى که گفتیم در چارچوب قانون داشته باشد خوب قو اجرایى هم تمام کارهایش در دولت روشن است.
یک اشکال دیگرى هم گرفته شد سر این‏که مجلس قدرتش زیاد است، مى‏تواند دولت‏ها را بیاورد و ببرد، وضعیتى شبیه ایتالیا ما داشته باشیم بگذارید یک نکته‏اى را اینجا به صورت پرانتز بگویم و در این رابطه هم یک راه حلى را مطرح بکنم ما اگر دقت بکنیم در ایتالیا دولت‏ها مى‏آیند و مى‏روند، آنجا براى ما اصلًا ایده‏آل نیست و چیز بدى است یعنى ما ایراد داریم ولى همین ایتالیا به خاطر برخوردارى از یک نظام آزاد که در آن، مدیریت‏ها مى‏توانستند شکوفا بشوند یک نظام راحتى وجود داشته باشد الان پنجمین یا ششمین قدرت صنعتى دنیا است یعنى‏
Majlis:2 Volume:1 Sessions:1-14 Page:272
رفت و آمد دولت‏ها منجر به بحران‏هاى بنیادى در زندگى مردم آنجا نمى‏شود یعنى کل نظام در پیشرفتش و در مسابق عظیمى که امروز در جهان براى هم نظام‏ها مطرح هست ایتالیا عقب نمانده و جلو هم رفته. خوب این یک نکته.
ولى خوب این قضیه ضربه هم مى‏زند ما مى‏خواهیم بگوییم که عملًا ما مى‏توانیم مکانیزم‏هایى را پیشنهاد بکنیم در قانون اساسى که به اصطلاح نه این‏که نخست وزیر را نشود برداشت ولى یک کمى سخت‏تر بکند فرض کنید شصت درصد نمایندگان مجلس بخواهند به عزل نخست وزیر رأى بدهند که نخست وزیر برود واقعاً اگر نخست وزیر نتواند 60 درصد آراء یک مجلس را جذب کند، هر چقدر هم مجلس شلوغى باشد واقعاً معلوم است که خیلى بى‏عرضه و بى‏کفایت است و باید برود یا اگر نتواند با مجلسى کار بکند که از 270 نفر 200 نفرشان رأى به رفتن نخست وزیر بدهند، طبیعتاً با این وضع نخست وزیر باید برود و این به صلاح کشور هست.
ما فکر مى‏کنیم که دولت مى‏تواند به این ترتیب ثبات داشته باشد و مى‏تواند ادامه داشته باشد با آن خطرى که بحث شد که به طور تند و به اصطلاح سریع دولت عوض بشود ما این خطر را حل بکنیم یک راه حل دیگرى هم مطرح بود که اگر در مورد شوراى تشخیص مصلحت از آن وضعیتى که الان هست یک کمى وسیع‏تر فکر بکنیم تعداد و وظایفش را بحث بکنیم و به صورت یک مجلس جمع و جورى که طبیعتاً اکثریت نمایندگان را رهبرى انتخاب مى‏کند ولى از مجلس یا از جاهاى دیگرى که فکر مى‏شود آرائى باشد که به طور منظم مثل این مجلس کار بکند با تعداد پنجاه، شصت نفر مى‏شود عزل یا استیضاح یا کنار رفتن نخست وزیر را به عهد رأى دوتا مجلس گذاشت یعنى هم مجلس رأى بدهد و آن‏جور رأى بدهد که بتواند کنار برود و این طبیعتاً سخت‏تر بکند رفتن نخست وزیر را و ثبات نسبى به وجود مى‏آورد که خداى نکرده وضعى شبیه ما و کشورهایى که سریع دولت‏هایشان زیرو رو مى‏شوند نداشته باشد ولى به هر حال اینها بحث‏هایى است که الان در دولت هست، در میان نمایندگان محترم هست، در این جلسه هست.
به عنوان یک خبر خدمت سروران عزیز مطرح بکنم، کمیسیون ما تصمیم گرفته است از تعدادى از نمایندگان و تعدادى از اعضاء دولت و از کارشناس‏ها دعوت بکند نظریات گوناگون را بشنود ان شاء الله خداوند همان چیزى که به صلاح کشور و انقلاب هست مقدر بکند و رأى ما هم ان شاء الله گرایش به آن چیزى پیدا بکند که صلاح اسلام و انقلاب در آن است، و السلام علیکم و رحمة الله.
منشى (یزدى)- پانزده دقیقه وقت باقى هست و دو نفر از آقایان هم نوبت دارند جناب آقاى نجفقلى حبیبى و جناب آقاى جنتى. آقاى نجفقلى حبیبى بفرمایید.
نایب رئیس (هاشمى رفسنجانى)- خوب حالا لازم نیست هر دو صحبت کنند، آقاى نجفقلى حبیبى صحبت کنند بعد اگر رسیدیم آقاى جنتى صحبت کنند والا فردا هم جلسه داریم.
رئیس (مشکینى)- شاید متأسفانه فردا نتوانیم جلسه داشته باشیم چون نصاب حاصل نمى‏شود.
مؤمن- شما دعا بفرمایید ان شاء الله اکثر حضور پیدا خواهند کرد.
نایب رئیس (هاشمى)- چرا به آقایان اطلاع مى‏دهیم بیایند.
Majlis:2 Volume:1 Sessions:1-14 Page:273
نجفقلى حبیبى- بسم الله الرحمن الرحیم. با تشکر از این‏که فرصتى محبت فرمودید (با این تنگى وقت) من چند نکته را خیلى سریع و فشرده عرض مى‏کنم به خصوص که بحث‏هاى مبسوطى توسط آقاى هاشمى و جناب آقاى موسوى مطرح شد و کاملًا استفاده کردم بعضى از اصول را هم من مى‏خواستم اینجا به اجمال اشاره بکنم:
در مورد مسأله تمرکز در قو مجریه من فکر مى‏کنم چند تا اصل را ما باید مورد نظر قرار بدهیم بعد آن وقت تصمیم‏گیرى شاید براساس آن اصول و رعایت آن اصول آسان‏تر باشد البته اول توجه داشته باشید که معلوم نیست همه مشکلاتى هم که در طول این 10 سال نظام ما به وجود آمده به خاطر نقص قانون اساسى بوده، بسیارى از مسائل دیگرى بوده که به هر حال بر کشور ما، ملت ما تحمیل شده و وضع جریان‏هاى اجتماعى، فرهنگى، اقتصادى، نظامى اینها هم یک مقدار عامل‏هایى بودند که نقش هیچ کدامشان هم کم نیست منتها حالا شاید اینجا فرصت نیست که هم آنها را بى‏پرده بنشینیم یکى یکى لیست کنیم و تنظیم کنیم و دقیقاً از آن‏چه که اتفاق افتاده یک ارزیابى صحیحى داشته باشیم، به هر حال این یک مسأله است.
مسأله دوم این‏که در مورد اصل تمرکز ظاهراً این روزها دیگر بحث خیلى جدى است، یک مقدارى باید دقت بشود اولًا حدود مفهوم تمرکز در قو مجریه مشخص بشود که چون قو مجریه معمولًا یک مقدارى به اقتضاى طبعش فزونى طلب هم هست یعنى هر جا که به یک مسأله‏اى برخورد مى‏کند و مى‏بیند اینجا گیر مى‏افتد درخواست مى‏کند که در قلمرو قسمت دیگرى هم اعمال نفوذ کند، اعمال قدرت کند و به هر حال این باید دقیقاً روشن بشود، حدود این تمرکز در امور سیاسى، قانون‏گذارى، اجرایى باید مشخص بشود، گرچه در اصول، به آن صراحت ذکر نخواهد شد ولى به هر حال باید به نوعى آن اصول تنظیم و تدوین بشود که دست یا، قدرت تفسیر را براى مجرى یا قو مجریه به هر حال آن قدر باز نگذارد که به راحتى بتواند مثلًا در وظایف قو مقننه یا قضائیه هم دخالت بکند به عنوان این‏که خوب تمرکز هست و اینجا عملًا دست من بسته هست پس حتماً من براى آن مسأله تمرکز هر کارى که دلم خواست باید بکنم!
مسأله دوم این‏که در تدوین این اصول براى حل مسال تمرکز ... حالا من فوایدش را دیگر نمى‏گویم چون که در بیانات آقایان کاملًا اشاره شد، توضیح داده شد و باز هم قطعاً بحث مى‏شود اما اصل دیگرى را که مى‏خواستم یادآورى بکنم (حالا خطایش را ان شاء الله سروران روشن خواهند فرمود) این‏که این اصول باید به گونه‏اى تنظیم بشود و مفهوم تمرکز را در معرض عمل در دستگاه اجرایى آینده ان شاء الله قرار بدهد که اولًا وظایف روشن باشد دیگر از این تداخل‏هایى که داشتیم یا ابهام‏هایى که داشتیم که هر کسى یک جور تفسیر مى‏کرد جلوگیرى بشود و ثانیاً امکان عمل سریع و تصمیم‏گیرى قاطع و فورى را براى دستگاه مجریه فراهم بکند که بعضى اوقات به چنین سرعت عمل‏هایى نیاز شدید هست و اگر چنان‏چه ابهام‏هایى وجود داشته باشد به هر حال یک مقدارى دست و پاى مسؤولین را مى‏بندد.
اصل یا مقدمه و مبناى دیگرى که براى همین اصل مدیریت متمرکز مورد نظر هست مسال حفظ آزادى است این تمرکز باید به گونه‏اى تدوین و تنظیم بشود که آزادى جامعه، آزادى افراد، حقوقى که به عنوان آزادى‏ها براى مردم منظور شده به هیچ وجه مخدوش نشود
Majlis:2 Volume:1 Sessions:1-14 Page:274
یعنى دست دستگاه مجریه لااقل آن‏گونه باز نباشد که آزادى‏ها را به هر دلیلى و با استفاده از هر فرصتى بتواند ببندد و راه را براى حضور فعال مردم در تمامى صحنه‏هاى سیاسى، اجتماعى باز بگذارد و امکان مشارکت عمومى را فراهم بکند این مشارکت‏ها اعم است از مشارکت‏هاى اقتصادى، اجتماعى، فرهنگى، بحث‏هاى سیاسى، تبادل نظرها تمام اینها را باید فراهم بکند اگر خداى نکرده این تمرکز به گونه‏اى تنظیم بشود که بتواند به هر حال به صور مختلف که شگردهایش هم براى قو مجریه خیلى مشکل نیست، براى این‏که امکانات کافى در اختیار دارد و مى‏تواند این راه‏ها را به سرعت محدود کند حتى به صورت تعبیراتى خیلى مقدس براى جامعه باشد، حالا شاید کلم بدى باشد که من اینجا بیان مى‏کنم، از کمبود کلمه است حتى به عنوان یک حالت‏هاى تعبدى گاهى مردم دچار خود سانسورى‏ها بشوند به هر حال همان ایجاد چنان فضایى هم ممکن است یک مقدار مشکلات به وجود بیاورد.
اصل دیگرى که باید مورد نظر قرار بگیرد ایجاد امکانات رشد سیاسى براى جامعه هست که حالا با آن یکى تا حدود زیادى مى‏تواند تداخل داشته باشد.
اصل دیگرى که باید مورد توجه قرار بگیرد مسأله حفظ استقلال هست که اینها عموماً در مقدمات، کلیات اصول قانون اساسى موجود ما مطرح هست براى این‏که دستگاه قو مجریه ممکن است به لحاظ مشکلاتى که برایش پیش مى‏آید یا تصمیماتى که مى‏گیرد و فکر مى‏کند اگر این‏جور با کشورهاى خارجى قرارداد ببندد، با آن شرکت‏هاى خارجى این‏جور رفت و آمد بکند، وام بگیرد چنین کند فلان کند با تمام آزادى‏هایى که دارد خوب قهراً خیلى طول نمى‏کشد که استقلال ملت مخدوش مى‏شود به هر حال این اصول باید طورى تنظیم بشود که استقلال سیاسى را براى جامعه قطعاً تضمین بکند که نخواهیم دیگر مردم مثلًا به یک سلسله خشونت‏ها یا اعمال قهرآمیز متوسل بشوند خود به خود نظام در این سو حرکت خواهد کرد که حفظ استقلال را به عنوان یک واجب شرعى و تکلیف قطعى و ملى مورد توجه قرار بدهد.
اصل دیگرى را که باید ما منظور بکنیم مسال ضرورت مسؤولیت دادن یا مسؤول شناختن قو مجریه هست به خصوص با توجه به همان روحى فزونى طلبى قو مجریه که این فزونى طلبى حتى ممکن است از باب مصلحت اندیشى براى جامعه باشد یعنى فکر مى‏کند که خوب حالا یا مجلس حالیش نیست یا مردم نمى‏فهمند! و این چنین چیزها اتفاق خواهد افتاد یعنى یک مقدار این عرض بنده در اینجا با عرض معذرت یک خیال بافى نیست چنین چیزهایى اتفاق مى‏افتد که به هرحال مصلحت مردم ایجاب مى‏کند که چنین سخت‏گیرى‏هایى اعمال بشود و به عبارت دیگر دیکتاتورى نه از باب فساد اخلاقى است که براى قو مجریه حاصل بشود یا نه از باب روحى استکبارى است که او ممکن است پیدا کند ممکن است بسیار هم روحى سالم، شریف و پاک داشته باشد اما فقط از باب مصلحت اندیشى به چنین چیزى مبتلا بشود بنابراین ما باید حتماً راهى را پیدا بکنیم که قو مجریه دقیقاً مسؤول باشد در برابر یک دستگاهى که حالا آن دستگاه قطعاً در نظام پارلمانى مجلس خواهد بود و یا راه‏هاى دیگرى هم باز براى کنترلش باید شناخت.
آن چیزى که در قانون اساسى قبلى داشتیم که گفته رئیس جمهور در برابر ملت مسؤول هست آن قدر مبهم است که مگر با قوانین عادى، اینور آنور، بالاخره یک جور باید آن را حل کرد این هم یک اصل است حفظ بقى اصول قانون اساسى هم در این وضع با توجه به دستور
Majlis:2 Volume:1 Sessions:1-14 Page:275
حضرت امام مورد نظر هست پس ما در این نوشته‏ها ظاهراً نمى‏توانیم چیزى را بنویسیم که بقى آن ارکان قوا را بتواند مخدوش بکند از جمله دخالت بکند در حوز اختیارات قو مقننه مگر آن‏چه را که جناب آقاى هاشمى فرمودند که خوب مثلًا احتمال گشوده شدن راه‏هاى دیگرى هم باشد.
مسأله دیگرى را که من فکر مى‏کنم لازم هست به اختصار باید عرض بکنم این است که در بحث و بررسى‏هایى که این روزها مى‏شود و نمونه‏ها یا مدل‏هاى حکومتى دنیا را در نظر مى‏گیرند در این مورد جناب آقاى موسوى به تفصیل توضیح دادند کشور ما واقعاً فرق‏هاى فاحشى با تمام نظام‏ها دارد اصلًا ما نظام خودمان را تنها نظام الهى در روى زمین مى‏دانیم و برایش یک قداست‏هایى، ارزش‏هایى قائلیم و قطعاً مفاسدى را براى نظام‏هاى دیگر تصور مى‏کنیم که خودمان را در این قضیه ممتاز مى‏دانیم به خصوص با مسأله رهبرى که یک بعد معنوى فوق العاده‏اى دارد و بالاخره ما که هر چه بررسى مى‏کنیم مجموع نظام‏هاى موجود جهانى را، حالا درست بعضى‏هایش بخش‏هاى تجربى است در عمل خودش را نشان داده اما لااقل کشورهاى پیشرفته صنعتى دنیا اصلًا براى ما نمى‏توانند ملاک قرار بگیرند چون که آنها مبانى و پایه‏ها و اصولى براى خودشان دارند که آن اصول را ما یا نداریم یا قبول نداریم.
وقتى سرمایه‏دارى مسلط هم امور را در اختیار مى‏گیرد و مردم به یک صورت‏هاى دیگرى به هرحال وارد هستند نمى‏توانیم آنها را ... بخواهیم نگاه بکنیم بد هم نیست نگاه بکنیم به کشورهایى مثلًا آمریکاى لاتین که اینها از نظام ریاستى آمریکا اقتباس کرده‏اند اغلب به دیکتاتورى‏هاى وحشتناکى مبتلا شده‏اند (اگر بخواهیم نگاه بکنیم) یا حتى در کشورهاى دیگرى از همین منطق خودمان که بعضى از اینها نظام‏هاى پارلمانى هم داشتند حالا یا مشروطه سلطنتى بودند یا جمهورى بودند و پارلمانى که نخست وزیر هم داشتند باز عملًا دیدیم به یک جاهایى گرفتار شدند آقاى بورقیبه یک دفعه مى‏شود رئیس جمهور مادام العمر آن یکى جعفر نمیرى یک چیز دیگر، آن یکى چیز دیگر و به هرحال این نظام‏هاى موجود به عنوان مدل‏هاى مطلوب نمى‏توانند براى ما مورد توجه قرار بگیرند با توجه به تجربه‏هایى که این روزها نیروهاى انقلاب ما بعد از 10 سال درگیرى‏هاى شدید به دست آوردند ان شاء الله بهترین راه حل را پیدا خواهند کرد به عنوان آخرین عرض من اصل دیگرى را هم اشاره مى‏کنم با عرض معذرت که وقت جلسه را گرفتم، و آن مسأله حاکمیت قانون است یعنى طورى ما باید اصول مربوط به قو مجریه را تنظیم کنیم که آن چیزى که بالاخره در کشور حکومت خواهد کرد قانون باشد نه اشخاص. اشخاص خودشان آدم‏هاى پاک و سالمى باشند که ان شاء الله چنین خواهند بود و بعد از این هم که مى‏آیند بر سر قدرت با تمام اختیاراتى که دارند ان شاء الله باز هم سالم و پاک باشند خوب قطعاً قانون را رعایت خواهند کرد اما ما باید همیشه فرض کنیم ممکن است خداى ناکرده بدترین وضعیت پیش بیاید. پس باید راه‏هاى قانونى را آن قدر محکم ببندیم که لااقل ما راه را باز نکنیم براى شکستن مرز قانون و مخدوش کردن حاکمیت قانون بر این مبناها خود من فعلًا تصور مى‏کنم که نظامى که بتواند نخست وزیر در آن اقتدار اجرایى‏
Majlis:2 Volume:1 Sessions:1-14 Page:276
داشته باشد که در برابر نمایندگان ملت مسؤول باشد این را بسیار مطلوب مى‏دانم و حتى این ایراد هم که گفته مى‏شود رئیس جمهور مستقیم از مردم رأى دارد و نخست وزیر در این شرایط چون مستقیم از مردم رأى ندارد شاید یک مقدار قوتش ضعیف باشد این ایراد را هم به هر حال حالا اگر هم وارد باشد مى‏شود به یک جور جواب داد که همین حالا در همین قانون اساسى ما و آن‏چه را که حضرت امام تعیین فرمودند ظاهراً خبرگان ملت مقام رهبرى را انتخاب مى‏کند یعنى انتخاب مقام رهبرى به صورت دو مرحله‏اى صورت مى‏گیرد در آنجا که با آن همه عزت و عظمت هست ما اصلًا ایراد نمى‏گیریم ولى در یک دستگاه مجریه مثلًا بخواهیم بگوییم این کار خیلى ضعیف است یا قدرتش را پایین مى‏آورد بعید به نظر مى‏رسد که قدرتش پایین بیاید فعلًا من معذرت مى‏خواهم از این که وقت شریف را گرفتم والسلام علیکم و رحمة الله.
نایب رئیس (هاشمى رفسنجانى)- ما الان به ساعت 7 رسیدیم (البته امروز یک مقدارى دیر شروع شد) حالا چون آقایان به نماز هم مى‏خواهند برسند، بهتر این است که جلسه را تعطیل بکنیم و فردا هم جلسه بگذاریم، بنابراین نوبت آقاى جنتى براى فردا مى‏ماند بقیه آقایان هم وقت مى‏گیرند.
منشى (یزدى)- دو نفرى که عرض کردم جناب آقاى خامنه‏اى و آقاى جنتى هستند بقیه را هم فردا به ترتیب مى‏نویسیم.
نایب رئیس (هاشمى رفسنجانى)- خوب شما اسامى غایبین را بفرمایید.
منشى (دکتر حسن ابراهیم حبیبى)- بسم الله الرحمن الرحیم. مطابق تبصر ماد 6 آیین‏نامه جا به جایى اعضاى کمیسیون‏ها با موافقت 2 طرف مانعى ندارد، بر این اساس جناب آقاى مهدوى‏کنى که عضو کمیسیون یک هستند جاى خودشان را با جناب آقاى جنتى عوض کرده‏اند بنابراین جناب آقاى جنتى عضو کمیسیون یک خواهند بود و جناب آقاى مهدوى‏کنى عضو کمیسیون شمار 4.
غایبان بدون اجازه- جناب آقاى موسوى اردبیلى- جناب آقاى کروبى- و دیرآمدگان جناب آقاى طاهرى خرم‏آبادى (20 دقیقه)- آقاى مؤمن (20 دقیقه)- جناب آقاى موسوى خوئینى‏ها (20 دقیقه)- جناب آقاى جنتى (80 دقیقه)- جناب آقاى توسلى (20 دقیقه)- جناب آقاى نجفقلى حبیبى (40 دقیقه)- اینها هم دیرآمدگان هستند.
سید هادى خامنه‏اى- با اینها چکار مى‏کنید؟
موسوى خوئینى‏ها- مقصر آنها هستند که اصلًا نیامده‏اند.
نایب رئیس (هاشمى رفسنجانى)- آقایان دیگر از این به بعد تأخیر نفرمایند ببینید ما امروز نیم ساعت تقریباً دیر شروع کردیم. این دیگر براى این‏طور اجتماع مناسب نیست ان شاءالله سر وقت بیایند آقایانى هم که نیامدند ما تلفن خواهیم کرد از آنها خواهش مى‏کنیم که زود بیایند.
Majlis:2 Volume:1 Sessions:1-14 Page:277
 3- پایان جلسه و تاریخ تشکیل جلسه آینده‏

نایب رئیس (هاشمى رفسنجانى)- دیرآمده‏ها خوب به انداز خودشان مقصرند. جلسه ختم مى‏شود.
 (جلسه ساعت نوزده پایان یافت)
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:278
 جلسه هشتم‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت شانزده روز پنجشنبه بیست و یکم اردیبهشت ماه 1368 هجرى شمسى برابر با پنجم شوال المکرم 1409 هجرى قمرى به ریاست آیت الله على مشکینى تشکیل شد.
فهرست مطالب:
اعلام رسمیت جلسه و تلاوت آیاتى از کلام الله مجید
بحث پیرامون مسائل کلى‏
پایان جلسه و تاریخ تشکیل جلسه آینده‏
Majlis:2 Volume:1 Sessions:1-14 Page:279
 1- اعلام رسمیت جلسه و تلاوت آیاتى از کلام الله مجید

رئیس- بسم الله الرحمن الرحیم. با حضور 19 نفر جلسه رسمى است آیاتى از کلام الله مجید تلاوت شود
 (حجت الاسلام عبدالله نورى چند آیه از سورة یوسف را به قرار ذیل تلاوت فرمودند)
اللهم صل على محمد و آل محمد
اعوذ بالله من الشیطان الرجیم‏
بسم الله الرحمن الرحیم‏
وَمَا أُبَرِّئُ نَفْسِى إِنَّ النَّفْسَ لَأَمَّارَةٌ بِالسُّوءِ إِلَّا مَا رَحِمَ رَبِّى إِنَّ رَبِّى غَفُورٌ رَحِیمٌ* وَقَالَ الْمَلِکُ ائْتُونِى بِهِ أَسْتَخْلِصْهُ لِنَفْسِى فَلَمَّا کَلَّمَهُ قَالَ إِنَّکَ الْیوْمَ لَدَینَا مَکِینٌ أَمِینٌ* قَالَ اجْعَلْنِى عَلَى خَزَائِنِ الْأَرْضِ إِنِّى حَفِیظٌ عَلِیمٌ* وَکَذَلِکَ مَکَّنَّا لِیوسُفَ فِى الْأَرْضِ یتَبَوَّأُ مِنْهَا حَیثُ یشَاءُ نُصِیبُ بِرَحْمَتِنَا مَنْ نَشَاءُ وَلَا نُضِیعُ أَجْرَ الْمُحْسِنِینَ* وَلَأَجْرُ الْآخِرَةِ خَیرٌ لِلَّذِینَ آمَنُوا وَکَانُوا یتَّقُونَ‏
 (صدق الله العلى العظیم)
 «از آى 53 تا 57 سور یوسف»
 2- بحث پیرامون مسائل کلى‏

نایب رئیس (هاشمى رفسنجانى)- از آقایانى که مى‏خواهند صحبت کنند به ترتیب دعوت بشود.
منشى (یزدى)- نوبت جناب آقاى خامنه‏اى است، بفرمایند صحبت کنند.
سید هادى خامنه‏اى- بسم الله الرحمن الرحیم. مختصرى در بیان بعضى از نقطه نظرهایى که به ذهن بنده رسیده و ناظر به بعضى از فرمایشاتى است که در اینجا شده و ناظر به پاره‏اى از ذهنیاتى است که بین صاحب نظران در جامعه است.
در ارتباط با «رهبرى» هم مطالبى هست منتها احساس مى‏کنم الان فرصت کم است، شاید این فرصت در جلسات عمومى دیگر پیدا شود دربار قو مجریه گاهى به این صورت مطرح مى‏شود که اختیارات قو مجریه بسیار کم است، این یک مقدمه است.
مقدم دوم عنوان مى‏شود که همین اختیارات یا یک مقدار زیادتر از آن براى انجام مدیریت صحیح و کامل باید متمرکز باشد با توجه به این‏که روى قانون اساسى فعلى ما با زمینه‏هاى ذهنى منطقى و اصولى فکر و کار شده است ولى این معنا نیست که بخواهم به طور کامل از آن‏چه که هست دفاع بکنم اما مى‏خواهم عرض بکنم که خود همین پشتوانه‏اى از این بحث‏ها ومنطق‏ها و اصول‏ها را داشته است.
بنده یادم مى‏آید اوایل انقلاب و کمى قبل از تشکیل مجلس خبرگان یکى از بحث‏هاى قوى که به عنوان مقدمه تشکیل مجلس خبرگان توسط صاحب نظران بسیار در سخنرانى‏ها انجام مى‏گرفت و در آن اوضاع اول انقلاب بحث مى‏شد این بود که در میان قواى ثلاثه آن قوه‏اى که از همه قدرتش، امکاناتش، میدانش بیشتر هست قو مجریه است و اگر امکان استفاده ناصحیح و رسیدن مدیریت به نحوى از انحاء به شکل استبداد و خودکامگى باشد او همانا در قو مجریه خواهد بود! قواى دیگر اگر چه اهمیت دارند ولى میدانى ندارند.
قو مقننه میدانى در همین حدى که دیده مى‏شود دارد و قو قضائیه هم در واقع کارش رسیدگى و قضاوت هست اما ظرف رسیدگى یک ظرف محدود و معین است، مسیطر به تمام اوضاع و احوال جامعه نیستند آن‏که مابقى امکانات از قدرت و فعالیت را در اختیار دارد قو مجریه است.
Majlis:2 Volume:1 Sessions:1-14 Page:280
اینجا است که مى‏شود آن احتمالات را جارى دانست در آن زمان صحبت این بود که ما باید کارى کنیم که این مجموعه دو قطبى اداره بشود اصلًا اصرار بود روى این‏که باید از تمرکز جلوگیرى بشود.
حالا البته در این تردید نیست که تمرکز ممکن است بسیارى از مشکلات را حل کند کما این‏که در بررسى قوانین هم که در مجلس شوراى اسلامى گهگاه با حضور 200 نفر به بالا مورد بررسى قرار مى‏گیرد کسى نیست این را نداند که همان قوانین با حضور پنج، شش نفر آدم خبره خیلى راحت و خیلى هم کامل‏تر ممکن است به تصویب برسد اما اینجا موضوعیت دارد، اجتماع یک عده‏اى که نمایند مردم‏اند و این نوع بررسى و این نوع تصمیم‏گیرى مصونیت مى‏دهد به کشور البته من نمى‏خواهم در کارهاى اجرایى، کیفیت شورایى را توصیه کنم یا از آن حمایت کنم خواستم اینجا فقط مثال بیاورم.
اجمالًا روى دو قطبى بودن به این دلیل تکیه مى‏شد که ما مجموعه را به دو نفر بسپاریم که این دو نفر یکى در بخشى از امور داراى قوت و سیطره باشد اما در عوض از لحاظ جایگاه قانونى و استقرار قانونى یک ضعف داشته باشد و دیگرى از این جهت قوت داشته باشد ولى در عوض سیطر مستقیم نسبت به قو مجریه نداشته باشد.
این در واقع مقدم ذهنى تشکیل قوه مجریه است مرکب از یک رئیس جمهور که قوتش این است که توسط رأى مستقیم مردم و بعد با تنفیذ حضرت امام روى کار مى‏آید و سمبل نظام و شخص دوم بعد از امام به حساب مى‏آید اما در عوض با داشتن این قدرت از لحاظ سمبلیک نمى‏تواند در جهات اجرایى آن میدان وسیع را در اختیار داشته باشد، براى احتراز از همان مسأله‏اى که در ذهن هم شما و ما هست اما نخست وزیر کف دیگر هست، قطب دوم هست، او مى‏تواند کار اجرایى را انجام بدهد و مستقیم در ارتباط با همه مجارى قو مجریه باشد اما اختیار این نخست وزیر در دست مجلس هست مجلس مى‏تواند در مورد او هر گونه تصمیمى را بگیرد (اگر یک وقتى در او و در مورد وزراء کمترین اشکالى را احساس کرد).
این در واقع تحلیلى بوده که در ذهن‏ها جا افتاده و مبنایى است بر این‏که باید قو مجریه دو قطبى باشد اما تجربه‏هاى حاصله تنها و تنها ثابت کننده این هست که در کیفیت تقسیم وظایف شاید یک مقدار اشتباهاتى صورت گرفته فرمول و اساس معلوم نیست غلط باشد کیفیت تقسیم وظایف قابل تجدید نظر هست، چیزى را از اینجا بردارید بگذارید آنجا یا چیزى را از آن مسؤول بگیرید به مسؤول دیگر بدهید تا کارها از آن حالت بى‏تمرکزى خارج بشود چون آن‏چه دربار تمرکز و عدم تمرکز گفته شده مواردش دقیقاً احصاء نشده.
به بعضى از مسائل و نهادهاى خارجى اشاره شده که آنها به قول برادرمان آقاى حبیبى که دیروز اشاره مى‏کردند معلوم نیست که یک سرى از آنها معلول این مسأله بوده باشد اصلًا، معلول خیلى مسائل دیگر مى‏تواند باشد و معلوم نیست که اگر هم مستقیم در ارتباط با مسائلى است که به قانون اساسى بر مى‏گردد و اختیارات اشکال و عیب از قانون باشد چه بسا از مجریان باشد چون هر جا که در نحو اجراى قانون اشکالى پیدا مى‏شود نباید مستقیماً سراغ قانون برویم و قانون را دست بزنیم چه بسا اینجا اشکال از سوى مجریان باشد باید آنجا را هم بررسى کرد و این‏که آیا مى‏شود در میدان‏ها تغییراتى داد و اوضاعش را عوض کرد که بشود
Majlis:2 Volume:1 Sessions:1-14 Page:281
همین قوانین را در شرایط بهترى به اجرا در آورد یا نه؟ این بررسى خوب نشد.
در بحث‏هایى که گاهى در بیرون هم شنیده مى‏شود و اینجا هم شده است و در بعضى نوشته‏ها، مقالات و مصاحبه‏ها هم دیدیم به الگوهاى موجود در کشورهاى دنیا اشاره مى‏شود که من الگوى آمریکا را یادداشت کرده بودم که برادرمان آقاى موسوى دیروز اشاره کردند که حالا من هم از زاویه دیگرى و با بیان دیگرى دوباره مى‏خواهم به آن اشاره بکنم اولًا چه اشکالى دارد الگوى ما الگویى باشد که در هیچ یک از نظام‏هاى موجود دنیا نباشد چرا ما خیال کنیم و توفیقى بدانیم کیفیت‏هاى موجود در دنیا را و احساس کنیم که اگر خارج از اینها بود مثلًا خارج از فرم معمول و استاندارد است خوب ما که نه شرقى و نه غربى گفتیم بالاخره این کشورهایى که نام برده شده بعضى شرقى‏اند و بعضى غربى، پس مى‏شود نه شرقى بود نه غربى نه این و نه آن. اما در مورد الگوهایى که قدرت را مستقیم به یک نفر به عنوان رئیس جمهور که منتخب مستقیم مردم است مى‏دهد.
من مى‏خواهم عرض بکنم که آنجاها اگر در احیاناً در ظاهر حکومتشان و استراتژى‏هایى که دارند سلامتى و استقامتى و استوارى دیده مى‏شود (حالا از نظر ما خوب یا بد کارى نداریم) استراتژى آمریکا براى خودش خوب است، استراتژى یک کشور جهان‏خوار این استقامت و این استوارى الزاماً معلول این شکل از حکومت نیست، شاید معلول یک پارامترى است که ما از آن اطلاعى نداریم که حالا من بازش مى‏کنم، به نظر خودم و احساس خودم این است که چیزى غیر از این در باطن قضیه نیست در آنجا مدیریت در واقعیت امر دست رئیس جمهور نیست این رئیس جمهور نیست که تصمیم مى‏گیرد و استراتژى یک کشور بزرگى مثل آمریکا را (که در واقع از ظاهر جغرافیایى آمریکا خیلى بزرگ‏تر است چون بسیارى از ایالت‏هاى آمریکا در خارج از سرزمینش هستند) کشور استعمارگر، کشور جهان‏خوار، شیطان بزرگ، این نصف متصرفاتش در دور دست‏ها است آنجا را دارد اداره مى‏کند، این یقیناً مدیرش شخص آقاى ریگان نیست، یک آدمى که قبل از رسیدن به این مقام یک هنرپیشه بوده یا آن نفر قبلى که قبل از رسیدن به این مقام مثلًا یک زراعت‏کار بادام زمینى بوده نمى‏تواند چنین چیزى باشد واقع این است که نمى‏شود گفت که حتى مجلس سنا است که به اینها خط مى‏دهد و اینها را اداره مى‏کند مجلس سنا هم اگر چه در داخلش خیلى از قدرتمندان واقعى آمریکا هستند اما باز آنها نیستند، در واقع غالب‏شان سرمایه‏دارهاى صهیونیست امثال را کفلرها هستند این نام‏هایى که بعضى‏شان شناخته شده‏اند و خیلى‏شان هم شناخته شده نیستند، رهبرى واقعى آمریکا دست اینها است حالا با بودن چنین رهبرى فرق نمى‏کند که فرمول ریگان در جایگاه ریاست جمهورى باشد یا نخست وزیرى باشد یا اصلًا هیچ کدام نباشد و فرم و مدل دیگرى باشد، فرق نمى‏کند.
پس اینجا قیاس نمى‏شود کرد چون ما تجربه‏اى انصافاً نداریم، تجربه کامل و قابل مقایسه با خودمان، نظامى را که با وضعیت «ریاستى» به تعبیر موجود در اصطلاحات اداره شده باشد ولى در آن اشکالى پیش نیامده باشد خوب ما نظام‏مان البته «رهبرى» است، نظام امامت و ولایت است من مى‏خواهم عرض کنم در آن نظام‏ها هم در واقع رهبرى است منتها رهبرى‏اش با همان صهیونیست‏هایى است که کسى اینها را نمى‏شناسد با رهبرى ما این فرق را
Majlis:2 Volume:1 Sessions:1-14 Page:282
دارند که رهبر ما را همه مردم مى‏شناسند با او از نزدیک تماس و پیوند قلبى دارند ولى آنها را کسى نمى‏شناسد گرچه رهبرى واقعاً با آنها است، جنگ و صلح را آنها مى‏گویند و روشن مى‏کنند، خط اقتصادى و سیاسى را آنها مشخص مى‏کنند، آقاى ریگان چه کاره است؟
خوب ما تصورمان این است که در ترکیب قدرت حکومتى در بخش اجرایى این چند نکته باید فراموش نشود:
1- تمرکز، ما هم معتقد به تمرکز هستیم همان‏طورى که حضرت امام فرمودند و این تمرکز به معناى آن است که باید در هر مجموعه‏اى هر کسى به انداز مسؤولیتش اختیارات داشته باشد این معناى تمرکز است یعنى هر کسى به انداز آن‏چه که براى او به صورت یک مسؤولیت اسمى محدوده‏اى معین شده باید اختیاراتى، ابزارى و اهرم‏هاى مناسبى در اختیارش باشد این معنى تمرکز است اما قبل از این نکته یک مسأله دیگر مطرح خواهد شد و آن این است که ما قدرت و مسؤولیت را چگونه تقسیم کنیم که بعد ناچار بشویم متناسب با آن اختیارات بدهیم.
گاهى گفته مى‏شود که چون مثلًا در سوگندنامه رئیس جمهور آمده است که پاسدارى از قانون اساسى پس باید ابزارهاى لازم را گذاشت بنده این حرف را قبول دارم ولى جواب بنده این است که اگر رسیدیم ما منطقاً بر این‏که این اختیارات را نباید داد به رئیس جمهور خوب مى‏شود متن آن سوگندنامه را عوض کرد، مسأله‏اى نیست، متون را مى‏شود کم و زیاد کرد اصلًا این جلسه و این مجمع و این شورا براى همین کار است اما ما در مرحل ثبوتش مى‏خواهیم بحث کنیم که آیا این بشود یا نشود، باید یا نباید؟
مسأله تمرکز:
اما در مقابل اصل تمرکز مسأله مدیریت که سالیانى است قبل از اینها در زمینه‏هاى دیگر هم روى مدیریت و متمرکز بودن خیلى بحث مى‏شود و در جاى خودش حرف درستى هم هست اما بحث مردمى بودن حکومت و بیرون نیامدن حکومت از شکل مردمى‏اش و عدم میلش به صورت تدریجى و استدراجى به سمت استبدادى و دیکتاتورى این هم یک اصلى است که اگر تزاحم بین این دوتا پیدا شد نظر ما این است که اول باید مردمى بودن را ترجیح داد.
یعنى اگر تزاحمى پیش آمد که البته ممکن است تزاحم پیش نیاید و چه بسا پیش هم نیاید اما اگر آمد اینجا بین این دو اصل باید یکى را بر دیگرى ترجیح داد، آن کدام است؟ مدیریت و تمرکز که باعث سرعت و سهولت در اجرا مى‏شود و خیلى شیرین به انسان اجازه مى‏دهد که کارها را خوب درست کند و راست و ریس کند یا آن یکى دیگر. اشاره کردند بعضى دوستان که وقتى صحبت از دیکتاتورى مى‏شود این به معناى انگیزه دیکتاتورى در دیکتاتور نیست.
اشتباه نشود گاهى براى یک فرد این عقیده به وجود مى‏آید که او براى تصمیم‏گیرى نیازى به مشورت با دیگران ندارد و براى سیر و طى آن مسیر و آن سیکلى که براى او قانوناً معین شده، تشخیصش این مى‏شود مى‏گوید من احتیاج دارم، ممکن است درست مثل قاضى که از پریدن یک کلاغ ممکن است برایش قطع حاصل بشود و این قطع براى خود او در احکامى که صادر مى‏کند حجت است خود او هم برایش این‏جور توجیه بشود که من قطع حاصل‏
Majlis:2 Volume:1 Sessions:1-14 Page:283
کرده‏ام قطع من براى خودم حجت است و اینجا چون هم میدان در اختیار من است من باید تصمیم بگیرم و وقتى براى کسى قطع و اطمینان حاصل شد خوب مى‏دانید که ولو جهل مرکب هم باشد او در آن لحظه احتمال خاف حتى یک ذره هم نمى‏دهد.
خوب این‏جورى با مملکت نمى‏شود عمل کرد آنجایى که به قاضى چنین حقى را مى‏دهند (البته من وارد بحثش نیستم اما خیال مى‏کنم که در مسائل و احوال شخصیه است که این میدان زیاد به قاضى داده شده) چه بسا قضاوت در امور یک کشور نتواند مانند قضاوت در امور یک فرد باشد حالا این را دیگر آقایانى که در کار قضایى کار کرده‏اند بیشتر مى‏توانند اظهار نظر کنند مسائل مملکت این‏طورى نیست و لذا شما مى‏بینید (خوب برادران نماینده تشریف دارند و خود اعضاى محترم شوراى نگهبان و باز بقى دوستان هم مى‏دانند) که گاهى مجلس براى یک قانونى که سر تا پایش واقعاً آن اندازه لازم نداشته که بنشینند رویش بحث کنند نشسته بحث کرده یعنى مملکت این صلاح را دیده که این قدر وقت صرف بشود، این قدر هزینه بشود، وقت از مردم و از نمایندگان و از مسؤولین، هزینه از بیت المال براى این‏که این بحث با کیفیت و سیستم مجلس رویش بررسى به عمل بیاید که چه بسا همان دو سه خط را اگر بدهند به دو سه‏تا آدم خبره پنج دقیقه‏اى حل مى‏کند و خیلى شسته و رفته‏تر هم تحویل مى‏دهد اما گفته‏اند باید با این روش باشد چون مصلحت در انشاء است اینجا مصلحت در این است که از این مسیر انسان این سیر را داشته باشد.
طبیعتاً در مسائل اجرایى که پله دیگر مسائل و مدیریت جامعه است بعد از قانون، که ما مى‏بینیم قوانین بسیارى هست در کشور ولى چون خوب اجرا نمى‏شود و مملکت خوب اداره نمى‏شود و وضع مردم درست نیست پس در اجرا مسأله، مسأله مهمى است نگوییم چون قانونش را 270 نفر مى‏نویسند اجرایش مهم نیست چرا، اجرایش مهم است به همین دلیل که مى‏دانید در دولت و در دستگاه‏هاى اجرایى اشکالات فراوان است.
پس بنابراین ما دیکتاتورى را به عنوان یک پدیده‏اى که خودش به وجود مى‏آید عرض مى‏کنیم و دیکتاتورى و استبداد اگر چه انگیزه‏اش به ظاهر انگیزه سالم و منطقى باشد (از دیدگاه منطقى خود شخص مستبد) بعد کم کم کارش به استعمار هم مى‏کشد دیگر همان فرمول مرحوم سید جمال الدین اسدآبادى است که «استبداد داخلى زمینه‏ساز استعمار خارجى است» چون وقتى که مردم از حکومت جدا شدند و فاصله گرفتند به خاطر این نوع عمل خود به خود تنهایى حکومت او را به دامن بیگانه مى‏اندازد علاوه بر هم اینها ما مسأله تجربه را که یک بار حداقل در کشور ما پیش آمده از نظر دور نداشته باشیم مسأله بنى‏صدر را تعجب مى‏کنیم با این‏که به وجود آمده چطور برادر عزیز ما آقاى هاشمى دیروز با این قاطعیت مى‏گفتند که این تصور باطل است که استبداد ممکن است به وجود بیاید من مى‏خواهم درست عکسش را با اجازه ایشان عرض کنم تصور عکسش شاید باطل است اگرچه احتمال ضعیف این‏جور جاها منجز هست.
هاشمى رفسنجانى- خوب هم موفق شد.
سید هادى خامنه‏اى- نه حالا عرض مى‏کنم حالا اتفاقاً خوب شد اشاره کردید، به یادم آوردید این مسأله را هم عرض کنم. البته اگر بخواهیم ما درست تحلیل داشته باشیم‏
Majlis:2 Volume:1 Sessions:1-14 Page:284
اصلًا باطل آن زنجیره باطل که در تاریخ به وجود مى‏آید خودش وسیله موفقیتى براى حق هم هست مى‏آید و کارش را هم مى‏کند و بالاخره هم مى‏رودعرض کنم که «و زهق الباطل ان الباطل کان زهوقا» ولى به هر حال ایجاد زحمت مى‏کند، شهادت‏ها، رنج‏ها، هم اینها را داریم مى‏بینیم و با تمام وجودمان لمس مى‏کنیم بنى‏صدر خوب مشکل عظیمى در کشور ما به وجود آورد که البته چون بحثى است خارج از این موضوع من فقط اشاره مى‏کنم که او بنیان‏گذار پاره‏اى از اشکالاتى شد که هنوز هم دارد کشور را رنج مى‏دهد.
این‏جور نیست که ریش کار او به کلى سوزانده شده باشد ریش بسیارى از مسائل و نقصان‏هاى فرهنگى و اخلاقى که در اوایل پیروزى انقلاب در جامعه ما به کلى سوزانده شده بود و مردم قدم به یک مدینه طیبه‏اى گذاشته بودند از لحاظ روابط اجتماعى به مشأمت وجود ایشان و گروه منافقین بود که مبدل شد به پرده‏درى‏ها و بى‏حیایى‏ها و بد اخلاقى‏ها در میان جامعه نسبت به بزرگان و شخصیت‏ها، این چیزى است که البته الان هم یک مقدارى آثارش ممکن است وجود داشته باشد.
اما در مورد بنى‏صدر این قدر مى‏توانم عرض کنم که من اعتقادم بر این است ... البته قدرت رهبرى چیزى است غیر قابل انکار ولى آن چیزى که نقط بحرانى را به جلو انداخت وحشى‏گرى‏هاى منافقین بود که کار بنى‏صدر را هم خراب کرد بنده بر این اعتقادم که اگر ماجراى 72 تن در 7 تیر و مسائل بعدى و یک چنین وحشى‏گرى و 14 اسفند و امثال اینها را در آن زمان با آن عجله که منافقین هم در آن دست‏اندرکار بودند پیش نیاورده بودند معلوم نبود که شیشه عمر بنى‏صدر به این زودى بشکند.
یعنى اگر در آینده حداقل با توجه به تجربه‏هاى گذشته‏اى که آنها کرده‏اند و لیبرانى آمد که دیگر این بار سابق تحصیلات خارج از کشور را هم نداشت در همین داخل کشور رشد کرده بود، ریش هم داشت که دیگر ریش تراشیده و سیبیل دوگلاسى هم نداشت که مثل آقاى بنى‏صدر متهمش کنند و یک سرى از این مسائل و خصوصیاتى که مى‏شود با آن مردم یک بار دیگر گول بخورند آن زمان با آن هیکل گول مى‏خوردند حالا با هیکل دیگرى ولى از همان فرمول‏ها استفاده کرد، همان مجزا را به کار گرفت منتها با یک تدرج دقیق‏تر و ظریف‏ترى به طورى که فرسودگى به وجود بیاورد ولى نقطه بحرانى را نگذارد نزدیک بشود آنجا چطور؟ و هم اینها به کنار، ما داریم بررسى مى‏کنیم آن زمانى را که به هر حال امیدواریم پیش نیاید ما آن زمان را داریم در واقع پیش‏بینى مى‏کنیم یا آن زمان نمى‏شود به محاسبه آورد وجود یک رهبر قوى و قدرتمند.
پس دو جهت در اینجا قابل ملاحظه است و در عین حال خوب بنى‏صدر به راحتى دفع شرش نشد و اشکالات زیادى به وجود آورد حالا اینها همه البته بحث‏هایى است که در یک بررسى همه جانبه ناچار باید بشود البته چه بسا آینده ان شاء الله طورى تنظیم بشود که تمام و کمال همان‏طورى که آقایان پیش‏بینى مى‏کنند بشود و ان شاء الله همین‏طور هم باشد اما همواره احتمالات ضعیف را هم باید اینجا مطرح کرد براى این‏که خوب دردسرهاى احتمالى براى یک نظام که این قدر پاى آن ریخته شده و زحمت کشیده شده مسأله‏اى است جدى.
اجمالًا مسأله تمرکز را همان‏طورى که عرض کردیم ماهم طرفدارش هستیم ومعتقدیم‏
Majlis:2 Volume:1 Sessions:1-14 Page:285
که تمرکز باید باشد ولى این تمرکز الزاماً به معناى یک قطبى شدن مجموعه نیست ما معتقدیم که در مجموعه اجرایى، رئیس جمهور به عنوان سمبل نظام باید باشد قدرتمند هم باید باشد منتها قدرت هر چیزى به حسبه هست قدرت رهبرى به این نیست که مثلًا فرض کنید که بتواند زیاد بدود یا حتى در زمینه‏هاى مسائل اجرایى قدرت رهبرى با این سنجیده نمى‏شود که بتواند یک کارى را فوراً به اجرا در بیاورد قدرت رهبرى یک مجراى خاصى دارد براى خودش، آن معنایش قدرت رهبرى است که به نمایش گذاشته مى‏شود و گه‏گاه از آن استفاده مى‏شود.
قدرت رئیس جمهور به عنوان شخصیتى که باید در مقابل شخصیت‏هاى معادل خودش در دنیا ظاهر بشود به این است که سخن او، مشى او (چون او نفر دوم بعد از رهبرى شناخته مى‏شود رهبر هم که در همه جا ظاهر نمى‏شود) او به عنوان سمبل سخن گفتنش بیان استراتژى‏ها و برخورد با شخصیت‏ها و احیاناً بیانیه‏ها. حضور در مجامع رسمى یا نیمه رسمى جهانى یا داخلى این بخشى از خصوصیاتى است که مى‏تواند توسط رئیس جمهور عملى بشود یا تحقق پیدا کند اینها را ما نگوییم که تشریفاتى است، نه تشریفاتى اینجا فرق دارد با رئیس جمهورها یا پادشاهان تشریفاتى نظام‏هایى مثل انگلیس و جاهاى مشابه آنجا مثلًا رئیس جمهور هندوستان که آنها براساس یک سنتى که به آنها دیکته شده چه بسا مى‏خواهند این کار را بکنند و شاید آنها هم به نظر خودشان مخلوطى یا ملغمه‏اى خواستند به وجود بیاورند من نمى‏دانم اما اجمالًا این تشریفاتى نیست این یک واقعیت است.
اگر آن‏جورى باشد ما باید بگوییم امام هم یک رهبر تشریفاتى است! چرا؟ چون واقعیت امر این است که تمام تشکیلات رهبر جامعه مى‏شود در یک اطاق. مگر غیر از این است؟ رهبر ما و شما که تمام دنیا را دارد متوجه به اسلام مى‏کند یک اطاق و اطاقک تمام تشکیلات او است یک فرزند در کنارش که آن هم حالا شاید یک دوتا فرض کنید که پرونده‏اى، دوتا دفترى، کاغذى، چیزى داشته باشند آن چیزى که مربوط به سیستم رهبرى مى‏شود حالا چیزهاى دیگر ممکن است باشد و دلیل بر تشریفاتى بودن نیست.
علاوه بر آن یک سرى چیزهاى دیگر هم هست که در پیشنهادهاى آقایان هست مثل جانشین فرماندهى کل قوا، ریاست شوراى تشخیص مصلحت و حق عزل نخست وزیر، تحت این عنوان که چون نمایند مردم هست اگر احیاناً در شرایطى، اوضاعى پیش آمد که به تشخیص رئیس جمهور مبتنى و متکى و مستند بود به ضعف دولت و نخست وزیر او بتواند به عنوان نمایند مردم چنین اعمال قدرتى بکند تا این حدش هم حتى از این دید و با این تشخیص که بنده دارم توضیح مى‏دهم مانعى ندارد.
اما بگذاریم آن کسى که چهره‏اش باید چهره مورد قبول در جامعه و وجودش سمبلى در داخل و خارج باشد و به عنوان نفر دوم بعد از رهبرى شناخته مى‏شود او از مسائل اجرایى خالص به دو دلیل برکنار بماند: یکى به همین دلیل که عرض کردم به خاطر آن تقدس و حرمت و احترامى که در او باید وجود داشته باشد دوم به خاطر درگیرى بسیارى که کار اجرایى مى‏طلبد و این امکان نمى‏دهد که فرد خودش مباشرتاً به کارهاى اجرایى برسد.
خوب ممکن است چند معاون بگذارد، آن وقت دیگر خودش نیست به هر حال این هم یک مسأله است که به عنوان مقدمات ذهنى بحث من به نظرم آمد که عرض کنم.
Majlis:2 Volume:1 Sessions:1-14 Page:286
علاوه بر این تأکیدى هست روى این‏که باید مسؤول قو مجریه (یعنى آن کسى که مسائل اجرایى به او مربوط مى‏شود که حتماً باید یک نفر هم باشد) باید کنترل مجلس روى آن باشد و کنترل مجلس به این صورت است که بتواند استیضاح کند، بتواند سؤال کند، بتواند بسیارى از کنترل‏هاى دیگرى را که در گذشته (در قانون اساسى موجود) ندارد این داشته باشد ما مى‏خواهیم بگوییم باید داشته باشد من در پرانتز این را هم خدمت آقایان عرض کنم که به عقید بنده به عنوان یک نماینده مجلس، مجلس علیرغم وجود سیستم‏هاى کنترلى اسمى هیچ‏گونه کنترلى تا حالا روى دستگاه‏هاى اجرایى نداشته، فوقش این‏که ما سؤال کرده‏ایم و جواب سؤال را هم آمده‏اند داده‏اند. ما دیگر نفهمیدیم این سؤال واقعاً جوابش داده شد یا نه؟ مى‏رود به کمیسیون سؤالات، کمیسیون سؤالات چکار مى‏کند؟ آیا مى‏رود مى‏شکافد؟ نخیر فقط به اظهارات گوش مى‏دهد رسیدگى قضائى، حتى در یک حد رسیدگى قضائى که پرونده‏ها را بیاورد بررسى کامل بکند نمى‏کند یعنى ابزارش در اختیار مجلس نیست مجلس این قدرت را ندارد، این امکان را ندارد، این وقت را ندارد ... کمیسیون اصل 90 هم که فقط کارش شبیه کارهاى معمولى ما نماینده‏ها است که وقتى شکایت مى‏کنند ما یک چیزى روى آن مى‏زنیم به عنوان نوشته و مى‏فرستیم براى مسؤول مربوطه مى‏گوییم که آقا! رسیدگى بفرمایید اصل 90 احیاناً یک خرده غلیظترش مى‏کند، یا دوتا مأمور هم پشت سرش مى‏فرستند اما آخر کارى نمى‏شود! تازه دستگاه‏هاى رسمى قضائى‏اش چکار مى‏کنند که مجلس بکند؟ دیوان عدالت ادارى تا حالا چکار کرده که آنها بکنند؟ سازمان بازرسى چکار کرده که آنها بکنند؟ یا بالاخره به خودمان جرأت بدهیم بگوییم که قو قضائیه تا حالا چکار کرده که آنها بکنند؟
به هر حال در مجلس چنین قدرتى نیست که ما بگوییم حالا کنترل مى‏شود (موسوى خوئینى‏ها- ...؟) منظورم این بود که یک خرده توجهتان به این طرف جلب بشود که احیاناً جلو کسالت را بگیرد ... و علاوه بر این مى‏خواهم عرض کنم که آن شخصیتى که آن حرمت (منظورم رئیس جمهور است) در آن لحاظ شده آیا درست است که به عنوان مسؤول قو مجریه و مسؤول خرابى‏هایى که پیش مى‏آید احتمالًا مجبور باشد بیاید به سؤالات جواب بدهد، در مقابل استیضاح قرار بگیرد در معرض تزلزل قرار بگیرد، چون این باز خودش یک پیشنهادى است که خواهد آمد، یک پیشنهادى است که ما هم داریم که اگر بنا هست رئیس جمهور آن کسى باشد که این قوا و این کنترل و این تمام میدان را به او مى‏دهد باید حتماً این شرایط را هم به او بدهید دیگر! شما مى‏گویید مسؤولیت‏ها اختیارات مى‏خواهد، ما مى‏گوییم اختیارات مسؤولیت مى‏خواهد فرق نمى‏کند! بنابراین علیرغم این‏که کنترل مجلس روى مسائل اجرایى بسیار کم است، اما در آینده مى‏خواهیم بگوییم باید بیشتر باشد زیرا احساس خطر بیشتر است جایى که ما مى‏خواهیم شرایطى را پیش‏بینى بکنیم اما اگر بخواهد شرایطى پیش بیاید که نه رهبرى آن رهبرى گذشته باشد و دستگاه‏هاى دیگر هم که به نحوى سایه‏اى هستند نسبت به مقام رهبرى، آنها هم آن قدرت را نداشته باشند اینجا تنها چیزى که مى‏تواند (آن هم تا حدودى) قانع کننده باشد به عنوان یک تکیه‏گاه، مجلس شوراى اسلامى است اگر چه حالا بنده نمى‏خواهم خیلى هم به این مجموعه آن بهایى را بدهم که در ذهن آقایان یک مقدارى غلوآمیز بیاید! نخیر، مى‏خواهم بگویم از هیچى بهتر است.
Majlis:2 Volume:1 Sessions:1-14 Page:287
اجمالًا پیشنهادى که در این زمینه مى‏شود این است که نخست وزیر و رئیس جهمور هر دو باشند دستگاه اجرایى به اضاف جمیع اختیارات در مورد وزراء و حتى در مورد سفرا در اختیار نخست وزیر باشد در عوض رئیس جمهور همان‏طورى که اشاره کردم ریاست شوراى تشخیص مصلحت را داشته باشد که خودش وسیله‏اى است براى این‏که رئیس جمهور بتواند قدرت خودش را به نحوى از این مجرا اعمال بکند، با توجه به این‏که شوراى تشخیص مصلحت مجموعه‏اى است مرکب از شوراى نگهبان، شخصیت‏هاى مورد قبول امام، فقها و شخصیت‏ها و رؤساى قواى سه‏گانه و رئیس شوراى تشخیص مصلحت طبعاً جایگاه مهمى علاوه بر عضویت خواهد داشت جانشینى فرماندهى کل قوا به صورت استاندارد معین بشود که بر عهد او باشد و حق عزل نخست وزیر را هم به همان دلیلى که عرض کردم داشته باشد و احیاناً اگر اختیاراتى که از سهمى دستگاه‏هاى اجرایى نیست صلاح دیده مى‏شود که به ریاست جمهور داده بشود از نظر ما قابل بحث است اگر چه من الان حتى تصورش را نکرده‏ام، اما قابل بحث است و مى‏تواند قابل بحث باشد، به صورتى که قانع کننده باشد.
حتى مثلًا در مورد صدا و سیما امتیازاتى ترجیحى براى کنترل آنجاها به رئیس جمهور داده بشود اینها مسائلى است که مى‏تواند تا حدودى زیادى آن تصوراتى را که مى‏شده و مى‏شود دربار این‏که رئیس جمهور یک مقام تشریفاتى است اینها را تعدیل کند اما مجموعاً تشکیلات اجرایى با همان دو قطبى بودن با همان شکل به نظر ما قابل ادامه هست و بهتر است که همان را یک مقدارى اصلاحش کنند.
یک اشاره‏اى هم مى‏خواهم با اجاز شما بکنم به صحبتى که دیروز دربار تبلیغات در رسانه‏ها راجع به این مسأله کردند که مى‏خواهم عرض کنم که به آن شورى و به آن خطرناکى که برادرمان گفتند نیست که گفتند ما نمى‏دانیم چرا مردم سکوت اختیار کرده‏اند؟ نه، مردم خوشبختانه در این زمینه بى‏تفاوت نیستند، ما با مردم در تماس هستیم، حالا علاوه برنامه‏هایى که براى مجلس آمده و براى دبیرخان شورا آمده، براى اشخاص هم نامه آمده از جمله براى بنده نامه‏هایى آمده، نظراتى را نوشته‏اند، پیشنهادهایى کرده‏اند و این پیدا است که فعال برخورد مى‏کنند سؤال‏هایى مى‏کنند ما به مجالسى مى‏رویم، سخنرانى مى‏رویم، دید و بازدید مى‏رویم بین دوستان، در دانشگاه و بین حزب‏اللهى‏ها، و در محله‏ها مردم سؤال مى‏کنند و ذهنشان متوجه این ماجرا هست.
در مورد رسانه‏ها ممکن است نیمه سکوتى اختیار شده باشد علتش هم این است که رسانه‏ها نمى‏تواند فقط خبرش را بنویسند، خوب باید آنها اظهار نظر کنند همان‏طور که برادرمان آقاى موسوى گفتند رسانه‏ها بى‏رودربایستى خوب مى‏ترسند! اگر یک مقدارى سخن از چارچوبى که ... چه بسا آنها تصورش را نکرده‏اند ولى بعد تشخیص داده مى‏شود که این یک مقدارى خارج بوده، از آهنگ بیرون بوده و هماهنگ نبوده خوب اینجا دیگر ممکن است که یک دردسرى براى آنها ایجاد بشود آنها هم مى‏گویند ما سر بى‏درد را درد نمى‏آوریم ولى آمادگى دارند با آقایان مصاحبه کنند به ما این‏جورى گفتند نمى‏دانیم که داریم خدمت یک یک آقایان مى‏رویم احتمالًا شاید آقایان هم به لحاظ وقت آمادگى نداشته‏اند تا این مصاحبه‏ها را انجام بدهند والا آنها مایل هستند که مصاحبه کنند.
Majlis:2 Volume:1 Sessions:1-14 Page:288
خوب یکى از بهترین رویه‏ها مصاحبه‏ها است که انجام مى‏گیرد و الحمد لله آن «سکوت» نیست، البته با غوغاهایى که اول انقلاب راجع به خبرگان اول بود نمى‏شود مقایسه‏اش کرد به خاطر این‏که در آن دوره‏ها ما صد و خرده‏اى مجله و روزنامه داشتیم که همه هم دنبال دردسر و دنبال سوژه و دنبال شیطنت مى‏گشتند و مخصوصاً مسأله ساز بودن و میل داشتند که نظام را تضعیف کنند ولى حالا نه، میل دارند که تقویت کنند و همکارى کنند و آن وقت هم مردم و نظام هنوز گرفتار مشکلات نشده بودند و مشکل، مشکل گروهک‏ها و توطئه‏ها بود اما حالا با گذشت 10 سال و جنگ و تبعات جنگ براى ما مشکلاتى را هم به وجود آورده مردم یک مقدارى گرفتار مسائل خودشان هم شده‏اند. والسلام علیکم و رحمة الله و برکاته.
منشى- جناب آقاى مشکینى بفرمایید.
على مشکینى- بسم الله الرحمن الرحیم. الحمد لله والصلوة والسلام على رسوله و آله. اللهم اعطنى بصیرةً فى دینک و فهماً فى حکمک و فقهاً فى علمک و کفلین من رحمتک و ورعاً یحجزنى عن معاصیک.
مطالبى در ذهنم داشتم راجع به موضوعات و موادى که امام امت دام ظله دستور داده‏اند در اطراف آنها صحبت بشود ولى چون مطلب را مى‏خواهم زودتر تمام کنم و زیاد مزاحم نشوم راجع به دو موضوع: که یکى موضوع رهبرى و یکى قو مجریه است عرضى دارم.
راجع به رهبرى آن‏چه که اصول و موضوعات عمد مربوط به رهبرى است کلیاتش و مسائلى که ینبغى، در اطراف آنها صحبت بشود عبارت از اصول و مواد زیر است، که بعضى از اینها حالا پیشنهاد است که من معتقدم که ینبغى در اینها صحبت بشود بعضى‏هاى آن لازم است یقیناً، بعضى‏هاى آن ممکن است مورد قبول واقع نشود، بر اذهان دوستان این مواد را عرضه مى‏دارم:
یکى اشتراط مرجعیت فعلى «تقلید در رهبر» که اینها موضوع مهمى است که امام هم تکلیفش را روشن کرده که مرجعیت فعلیه در رهبر شرط هست یا نیست؟ اینجا باید بگوییم که شرط نیست و اشکال این‏که دین از سیاست جدا مى‏شود و اینها، اینجا وارد نیست براى این‏که کسى به قانون اساسى ما اگر از اول تا آخر دقت کند مطلب برایش خیلى روشن مى‏شود من ده، دوازده تا قانون اساسى کشورهاى مختلف را داشتم و به آنها مراجعه کردم اغلب قانون اساسى کشورهاى اسلامى طورى است که اگر تمام ملت آن مملکت و مسلمین آن مملکت برگردند (اعوذ بالله) کافر بشوند، به قانون اساسى‏شان ضررى نمى‏خورد طورى تنظیم شده که به قانون اساسى آنها جز در یک جا مثلًا «رئیس جمهور باید مسلمان باشد»، آن هم به ادعاى خودش. فقط اگر قانون اساسى تغییر پیدا کند آن جمله تغییر پیدا مى‏کند و این است معناى لائیک بودن که یعنى طورى است که دیانت‏شان از سیاست‏شان جدا است دیانت‏شان در مسجد است (اگر باشد!) ولى قانون اساسى ما را ببینید از اول مواد و اصولش گرفته تا آخر، گویا پیکر اصول قانون اساسى مانند یک جسمى مى‏ماند و اسلام مانند روحى است که در تمام اندام‏هاى این جسم فرو رفته. بعضى از اصول ما طورى است که اصلًا اگر اسلام نباشد آن «باطل من اصله» است که در اینجا حالا نمى‏خواهیم شرح بدهم که اگر این قانون اساسى بخواهد در مملکت ما پیاده بشود لایعقل که دین از سیاست جدا بشود این مسأله، مسال مسلمى است به هر حال شرط این است که مرجعیت فعلًا شرط نیست، در این باید بحث بشود.
Majlis:2 Volume:1 Sessions:1-14 Page:289
دوم این‏که «فردى و شورایى بودن رهبرى» است این مورد بحث باید باشد و بحث هم باید قرار بگیرد، یکى از لوازم الابحاث است.
سوم «اشتراط» هم شروطى که در قانون اساسى براى رهبرى شده، هم این شروط لازم هست یا نیست، این یک بررسى لازم دارد، ما در این معنا تشکیک داریم و البته ضمناً عرض مى‏کنیم که تخالفى هم بین دو اصل پنجم و صد و نهم در کیفیت اشتراط و خصوصیات اشتراط دیده مى‏شود.
چهارم، از اصولى که باید بررسى بشود «بررسى دربار وظایف ده‏گانه رهبرى» است که ده‏تا وظیفه براى رهبر در قانون اساسى ما تعیین شده آیا این وظایف اختلال دارد و باید هم آن همین جور باشد یا صحبت بشود؟
پنجم، بحثى که باید بشود «تبیین روابط خبرگان با رهبر» است، (این باید مورد بحث بشود) و تعیین حدود و وظایف ارتباط خبرگان با رهبرى به ویژه در صورت عروض فقد بعضى از شروط رهبرى، اینجا مورد بحث باید باشد.
ششم، اشاره به «چگونگى پیدایش رهبرى در قانون اساسى» در دو جا اشاره شده، باید در اینجا یک نکته‏اى هست که ما خدشه داریم در این، اشاره به چگونگى پیدایش رهبرى و تشکیل حکومت الهى در ایران که در دو اصل قانون اساسى به این معنا اشاره شده است: اصل اول و اصل 107.
هفتم «بررسى نارسایى و نقص» در اصل 107 است از چند جهت و چند اشکال بر آن وارد است و ما اینجا پیشنهادهاى اصلاحى و تتمیمى راجع به این اصل داریم و این صحبت‏ها چون روى کلیات است در مورد خودش مورد بحث قرار مى‏گیرد.
هشتم از ابحاث تعیین حدود روشن براى مقام رهبرى از نظر شرط اول، یعنى صلاحیت علمى و تشخیص کامل بین مجتهدى مطلق و متجزى و عالم غیر مجتهد به طورى که براى عموم قابل درک باشد در اذهان شریف دوستان مسال مجتهد مطلق و متجزى و عالم متبحر که با این‏که عالم است اجتهاد را نداشته باشد که مثلًا مردى مانند محدث مجلسى را فرض کنید که صاحب وسائل را اینها را ما مجتهد ندانیم و بگوییم اینها محدث هستند چه میزانى است که ما باید فقیه مجتهد را براى مردم هم طورى روشن کنیم که بفهمند که این مجتهد مطلق است، متجسسى است، یا عالم است و اجتهاد ندارد تا حدى این معنا در قانون اساسى گاهى هم خدشه شده گفته شده که به گوش مى‏خورد.
نهم، «تعیین حدود اجمالى» براى عنوان آگاهى به زمان (این شرطى که ذکر شده) است که این یعنى چه، در چه حدود است؟ و مدیریت و مدبریت و برخى از شرایط دیگر که این باید بررسى بشود.
دهم، «بررسى و تعیین تکلیف» براى صورتى که ممکن است رهبرى در مقابل مرجع متنفذى قرار بگیرد یک وقت ممکن است رهبرى در مملکت کاملًا سوار بر کاراست و مقام خودش را دارد یک مرجع قوى متنفذى واقع شد که اغلب قاطب مردم از او تقلید مى‏کنند اینها گاهى مى‏شود که فتاواى وى با وظایف رهبرى یک وقت متصادم مى‏شود در مسال اعلان جنگ، اعلان صلح، عفو زندانى‏ها، تحریم خاویار، میگو، معامله با برخى از کفار، راجع به‏
Majlis:2 Volume:1 Sessions:1-14 Page:290
برخى از برنامه‏هاى رسانه‏هاى گروهى و غیر ذلک که فتاواى مرجع در این باب گاهى با کار رهبرى، با کیفیت اشراف رهبرى بر جامعه تصادم پیدا مى‏کند خبرگان وظیفه دارند اینها را با همدیگر رابطه بدهند، چه کنند ...؟
یازدهم از ابحاث «بررسى لزوم و عدم لزوم شور براى رهبرى» به مفاد آى کریم «وَشَاوِرْهُمْ فِى الْأَمْرِ»، «أَمْرُهُمْ شُورَى بَینَهُمْ» و تعیین طرف شور براى رهبر عند اللزوم اگر بنا شد که حتماً باید مشورت کند، آیا خبرگان باشند یا مجمع تشخیص مصلحت باشد و یا این‏که چون وظایف ده‏گان رهبر در امور مختلف است پس بنابراین در هر امرى طرف شور هم افراد متناسب با آن امر باشد؟ به هر حال، این وظیفه ثابت است یا نه؟ گرچه شما ممکن است که ذهن شریفتان در آیتین مبارکتین بگوید که آیه‏ها هر دو استحباب را مى‏گوید آى شریف «شورى» که «وَأَمْرُهُمْ شُورَى بَینَهُمْ» در آنجا هشت‏تا صفت براى مؤمن نقل مى‏کند: «مِمَّا رَزَقْنَاهُمْ ینْفِقُونَ»، یا عفو مى‏کنند، چه مى‏کنند ... یک صفاتى دارد که اینجا ما یادداشت کردیم که هشت‏تا صفت براى مؤمن ذکر مى‏کند که از آن هشت‏تا صفت اغلبش مستحبات است «وَأَمْرُهُمْ شُورَى بَینَهُمْ» هم در ردیف مستحبات قرار گرفته، از آن استفاد وجوب تعبدى و مولوى شرعى نمى‏شود بلکه یک مسأله اخلاقى و ارشادى است و همچنین «وَشَاوِرْهُمْ فِى الْأَمْرِ». شاورهم فى الامرهم در ردیف چهار امر قرار گرفته، «واعف عنهم»، «واستغفر لهم» «وَشَاوِرْهُمْ فِى الْأَمْرِ فَإِذَا عَزَمْتَ فَتَوَکَّلْ» واعف و استغفر، و شاور و توکل چهار امر است در این آى شریفه. هیچ یک از اینها به معناى وجوب نیست نه واعف به معناى وجوب است، نه «واستغفر» یعنى بر پیغمبر واجب نیست عفو کند پیامبر گرامى قطعاً مى‏دانید که «واعف» راجع به حقوق شخصى او است نه، واعف از اجراء و حدود و تعزیرات، آنجا که واعف معنا ندارد لازم مى‏آید لغویت حدود و تعزیرات اگر چنان‏چه واعف را حمل کنیم به این‏که پیامبر من! در موارد اجراء حدود و تعزیرات همه را عفو کن! خوب: «یلزم لغویة تشبیعه» احکام جزایى و قضائى!
بنابراین واعف به معناى استحباب است از حقوق شخصى. مالت را تلف کردند عفو کن! پیدا است این عفو استحباب دارد والا مانعى ندارد آدم برود مال خودش را مطالبه کند و همچنین استغفار کردن «واستغفر لهم» و همچنین آن‏که «فتوکل على الله»، توکل وجوب تعبدى مولوى ندارد، توکل وجوب ارشادى دارد، امر استحبابى است یا ارشادى است پس در ردیف اینها «و شاورهم» هم که قرار گرفته آن‏هم همین جور است پس ما وجوب را حالا نمى‏توانیم بگوییم. به هر حال این بحثى است که ممکن است آقایان بفرمایند آیه دلالت بر وجوب دارد و آیا این وجوب اگر باشد براى رهبرى حتماً باید حسب باشد و اگر چنین باشد وظیف خبرگان را راجع به رهبرى در تعیین متعلق شور و طرف شور چه کسانى باید باشند، این هم یک بحث.
دوازدهم، از ابحاثى که در اینجا هست بررسى این‏که تمام تماس خصوصى و دائمى نزدیکان رهبر، خواه از اقوام او باشد یا غیر اقوام او، ما اینجا معتقدیم که تماس اینها زیر نظر خبرگان باید باشد و ما هر بلایى در مراجع تا به حال دیده‏ایم از این قسمت دیده‏ایم. در مجالس سابق هم اینجا صحبت‏هایى در خبرگان قبل مى‏شد بارها من مى‏گفتم آقا بیایید یک مسأله اطراف المرجع و اطراف الرهبر را هم اینجا یک بحثى کنیم، یک حرفى بزنیم. بعضى از دوستان تا من مطرح کردم مرا از این‏که چنین مطلبى را بگویم منع کردند و من معتقدم که کسى‏
Majlis:2 Volume:1 Sessions:1-14 Page:291
که ما او را بر اموال و نفوس جامعه مسلط مى‏بینیم و بلکه خبرگان سبب تسلط او بر اموال و نفوس یک جامعه‏اى مى‏شود، آن وقت نباید او را رها کند در قبض قدرت هر کسى قرار بگیرد و حرفى نزند. نه، عقل مى‏گوید به این‏که بر ما اسم عظیم که در این معنا مسامحه کنیم ما که متعهد این معنا شدیم، وکالت پیدا کردیم از ناحى این مردم. این یک چیزى باید باشد آن وقت، آن‏چه که حالا من در اینجا ذکر کردم بعداً هم این مسائل مورد بحث قرار خواهد گرفت منتها در ضمن هم این وجوهى که عرض کردم، ... و وجوه بیشتر از این است که اینجا ما این مقدار را یادداشت کردیم.
یکى از این قسمت‏ها و شرایط را مى‏خواهم یک قدرى بیشتر در اطرافش توضیح بدهم و آن راجع به تک رهبرى و شورا است. ببینید یک مسال شرعى در بین هست. گاهى مسأله فرد بودن رهبر یا شورا بودن مسأله خیلى روشن است، گاهى هم خیلى بغرنج است و خیلى مشکل است اگر چنان‏چه یک فردى پیدا کردیم در حوزه‏هاى علمیه. مثلًا یک فردى لایق که هم مرجع تقلید هست و مى‏تواند باشد، هم رهبر کامل و لائیک، مطلب خیلى روشن است: کامام الامة دام ظله العالى. یک وقت این‏جورى است تکلیف همه روشن است، خبرگان هم خیلى راحت بروند بخوابند! گاهى هم نه، قضیه این‏جور نیست دو نفر، سه نفر، پنج نفر از میان ذى‏صلاح‏ها هستند که آنها لیاقت رهبرى دارند، آن پنج نفر هم دو جور تصور مى‏شود یک وقت این است که آنها تنها، تنها نمى‏توانند اداره بکنند که تک رهبرى انتخاب بشود سه نفر هستند، هر سه باید شریک بشوند یا هر پنج نفر باید باشند آنجا هم تکلیف روشن است، خبرگان باید بروند آن پنج نفر را عند اللزوم بیاورند و در پست رهبرى قرار بدهند و معرفى کنند و رهبرى شورایى بشود هیچ چاره‏اى نیست براى این‏که تک تک‏شان نمى‏توانند اداره کنند و اگر فرض کردیم: کما قدیتفقوا کثیرا، در آینده هم ان شاء الله از اینها زیاد اتفاق خواهد افتاد عد زیادى هستند مثلًا پنج نفر، هر یک از آنها مى‏توانند اداره کنند، تک رهبرى هم معقول است اما با شورا بودنش هم معقول است شما این را چه جور فرض مى‏کنید؟
فرضاً به این‏که شما فردا رفتید براى انتخاب رهبرى دیدید پنج فرد لایق در حوزه‏ها پیدا کردید لایق است، همه را هم مى‏خواهید اختیار کنید از این پنج نفر هر یک را بخواهید اختیار کنید لایق است، همه را هم مى‏خواهید شورا قرار بدهید لایق هستند و تساوى هم دارند یعنى آن امتیاز خیلى قوى که سبب بشود به این‏که تعین پیدا کند ندارید اینجا آیا حکم چیست؟ تا حالا هم اتفاق افتاده یا نه؟ ما به حسب دلیل اگر نگاه کنیم مى‏بینیم از نظر ادله گفته که «اما الحوادث الواقعة فارجعوا فیها الى رواة احادیثنا»، پس کل رابع الحدیثة هو ممن یرجعوا الیه» (یعنى او رهبر است) یا این‏که مى‏فرماید که: «من انظر الى من کان یعرف شیئا من قضایانا» یعرف شیئا من قضایانا مصداقش حالا فرض کردیم ما معتقد شدیم این «یعرف شیئا من قضایانا» را حمل کردیم به این‏که یک مقدار فقه «لزوم و عن اجتهاد» باشد حالا فرض کنیم این‏جورى است «من یعرف شیئا من قضایانا» پنج نفر هستند، یا «من عرف احکامنا، نظر فى حلالنا و حرامنا» پنج نفر هستند و اسلام مى‏گوید و حضرت مى‏فرماید (امام صادق سلام الله علیه) تمام این نصب‏ها را ایشان قرار دادند غیر از توب شریف.
حضرت مى‏فرمایند کسانى که این‏جورى باشد آن «جعلته القاضى» هستند، «جعلته الحاکم» است. پس قضاوت و حکومت یک امر
Majlis:2 Volume:1 Sessions:1-14 Page:292
وضعى مجعول من ناحى الشرع است براى یک عنوان داراى افراد خمسه، داراى افراد ثلاثه یا بیشتر، داراى افراد عشرى. در این مقام اگر چنان‏چه یک حکم قضاوت این‏جورى جعل شده باشد و همه متساوى هستند شما چه جور قضاوت مى‏کنید؟
در کتب اهل تسنن این را مطرح کرده‏اند در الاحکام السلطانیه ماوردى و غیره اینها را مطرح کردند آنها به عقید خودشان راه حل‏هایى گفتند و اختلاف نظرهایى هم دارند حالا من تصورات را عرض مى‏کنم که تصدیقش با آنها کدام است؟ یک تصور این است که بگوییم اسلام این پنج نفر را که هر یک لیاقت رهبرى و ادار ایران را دارد، هر یک از اینها را بر تمام آن منطقه رهبر قرار داده. کل واحد ان حاکم جعلته حاکماً على الجمیع، جعلت زیداً حاکماً على الجمیع عمراً حاکماً، دعداً حاکماً و بکراً حاکماً هم اینها را حاکم قرار داده‏اند، در عرض واحد. این یک تصور است و این تصور قطعاً نیست براى این‏که اگر این‏جور باشد که «لَوْ کَانَ فِیهِمَا آلِهَةٌ إِلَّا اللَّهُ لَفَسَدَتَا» اذا لذهب کل اله بما خلق و لعلى بعضهم على بعض. این تصور را کنار بگذارید، این نیست.
دوم تقسیم ولایت بشود برحسب مکان. پنج رهبر این‏جورى داریم، ایران را به پنج منطقه تقسیم کنید هر منطقه را به یک آقایى بدهید رهبرى کند.
سوم، تقسیم از نظر زمان باشد چه اشکال دارد مثل ریاست جمهور که هر 4 سال بگوییم آقایان 5 نفر! هر یک از شما چهار سال عنوان رهبرى براى جامعه پیدا کنید، این هم یک راه است.
راه دیگر اینها راه‏هایى است که تا اینجا را حالا درست مى‏شود که مى‏گوییم نمى‏پذیرم چهارم، شورایى بودن ما بگوییم 5 نفر لایق رهبرى داریم هم اینها لیاقت رهبرى دارند پس خبرگان مى‏نشینند مى‏گویند آقایان بیایید شما جمع بشوید شورایى باشید، این عیبى ندارد و الدلیل على ذلک جمع بین همین ادله‏اى که مى‏فرماید من کان کذا جعلته قاضیا رباط أحادیث الناظر فى حلالنا و حرامنا، این جعلته قاضیا که پنج‏تا مصداق دارد، جمع بین این ادله و بین «وَشَاوِرْهُمْ فِى الْأَمْرِ»، «أَمْرُهُمْ شُورَى بَینَهُمْ» تقاضا مى‏کند که اینها را جمع کنیم بگوییم بیایید شورایى بشوید.
پس یک وجه این است که بگوییم این هم وجه رابع است که شورایى بشود.
وجه خامسى هم در اینجا دارد و آن این است که بگوییم که یکى از میان اینها را آقایان خبرگان به رأى مخفى انتخاب کنند، در همین‏جا این گلدان‏ها را بیاورند و براى یکى از این 5 نفر رأى مخفى اختیار کنند که خبرگان ... و این همان مسأله حل و عقدى است که اهل تسنن مى‏گویند که باید حل و عقد مطلب را بیان کند ممکن است، این مطلب معقولى است یا نه بگوییم که عده‏اى از علماء تسنن گفته‏اند که رهبرى سابق انتخاب مى‏کند او باید انتخاب کند بعد دیگر خبرگان و کسى دیگر هم حق ندارد این هم یک راه است راه ششم است.
راه هفتم هم انتخاب از راه قرعه است مى‏شود همین خبرگان به نام یکى از اینها قرعه در آورند و او را به رهبرى انتخاب کنند پس ببینید آقا، ما درباره انتخاب این چند نفرى که همه لیاقت دارند طرقى داریم ظاهر این است که طریق اول باطل است قطعاً و طریق دوم و سوم که بگوییم از نظر مکان و از نظر زمان تقسیم کردن اینها همه باطل است آن‏چه که باقى مى‏ماند از
Majlis:2 Volume:1 Sessions:1-14 Page:293
میان اینها سه طریق معقول داریم و این مسأله هم محل ابتلا است و شاید هم محل ابتلا باشد بعداً سه طریق را ما تعقل داریم که ببینید که کدام یک مسأله مسأله شورا بودن اینها است.
بگوییم که اینها همه با هم متساویند یعنى چنان‏چه قانون اساسى ما ظاهراً فقط این یک راه براى ما نشان داده و این نیمه دوم اصل 107 مربوط به همین موضوع است پس این شورایى بودن است براى این‏که مى‏گوید اگر برجستگى خاصى نباشد خبرگان جمع مى‏شوند شورایى مى‏کنند پس شورایى بودن عیبى ندارد یک راهى است که قانون اساسى فعلى مى‏گوید ولى ما اشکال به قانون اساسى داریم که از کجا این شورایى بودن را شما تعیین مى‏کنید؟ خیر انتخاب خبرگان باشد خبرگان به رأى مخفى انتخاب کنند یکى از آنها را، نه شورایى هم نیست یا قید قرعه «القرعة لکل امر مشکل مشتبه»، انتخاب یک راه بسیار عظیم معقول است خاصه عند اهل تسنن على علیه السلام در نامه به معاویه مى‏نویسد معاویه همان کسانى که خلیفه اول را و خلیفه سوم را به انتخاب برگزیدند همان‏ها مرا انتخاب کردند و تو حق حرف زدن ندارى این یک راهى است راه انتخاب اهل حل و عقد که این هم انتخابى باشد یعنى خبرگان انتخاب کنند یا قید قرعه که «القرعة لکل امر مشکل مشتبه» هیچ ملتى به قرعه تکیه نکرد مگر این‏که اصابت به واقع کرد به هر حال پس درباره رهبرى ما این مسائل را داریم و در مقامى که کار به آنجا برسد که نتوانیم افراد را همه لایق باشند و دوران امر بین چند نفر لایق باشد وجوهى در اینجا تصور مى‏کنیم که سه وجه از آن وجوه قابل تصور است و توجه است و اعتنا است یکى از اینها را باید انتخاب کرد. این مسأله مربوط به قضیه رهبرى بود که با کمال تلخیص عرض کردم به حضورتان یک جمله هم مربوط به قو مجریه دارم و آن جمله این است که ما از روى قانون اساسى راجع به رئیس جمهور و نخست وزیر وقتى که دقت مى‏کنیم مى‏بینیم براى رئیس جمهور وظایف زیادى قائل شده است قانون اساسى و براى نخست وزیر وظیفه بسیار کم حالا عرض مى‏کنم من از روى ظواهر این قانون عرض مى‏کنم به آنها که وارد در کارند و در رأس قو مجریه قرار گرفته‏اند آنها شاید علمشان بیشتر باشد من اگر علم هم داشته باشم روى علم الیقین صحبت مى‏کنم آنها اگر حق الیقین هم نداشته باشند عین الیقین درباره این مسائل ممکن است داشته باشند، اما من آن‏چه که از ظواهر قانون اساسى استفاده مى‏کنم دوازده وظیفه قانون اساسى براى رئیس جمهور قرار داده سه‏تا وظیفه براى نخست وزیر قرار داده این فهرست را عرض مى‏کنم بعد نظر دارم درباره این موضوع. وظیفه اول: مسؤولیت اجراء قانون اساسى مربوط به رئیس جمهور.
2- تنظیم روابط قواى سه‏گانه.
3- ریاست قو مجریه.
4- موظف است مصوبات مجلس را یا نتیج همه‏پرسى را امضاء کند این البته موظف است.
5- انتخاب نخست وزیر و اصدار حکم براى او پس از رأى اعتماد مجلس.
6- امضاء قراردادهاى ایران با دولت‏ها و پیمان‏هاى بین‏المللى پس از تصویب مجلس.
7- اظهار نظر یا رد در تصویب‏نامه‏ها و آیین‏نامه‏هاى مصوب دولت.
8- تشکیل جلسه دولت به دستور او به امر و شرکت در آن.
9- امضاء استوارنامه‏هاى سفیران کشور و اخذ استوارنامه‏هاى سفیران خارجى.
10- اعطاء نشان‏هاى دولتى.
Majlis:2 Volume:1 Sessions:1-14 Page:294
11- استعفاى دولت به رئیس جمهور باید تسلیم بشود.
12- تصویب انتخاب وزیران از طرف نخست وزیر یا نصب و عزل هر وزیرى از طرف نخست وزیر این باید به تصویب رئیس جمهور برسد.
این 12 وظیفه مال رئیس جمهور البته از این 12 وظیفه عده زیادى پیدا است که مسأله تشریفاتى است، خیلى مهم نیست سردوشى به یک افسرى دادن و اینها چیز مهمى نیست اما یک عده از این وظایف بسیار مهم است مسؤولیت اجراء قانون، تنظیم روابط، ریاست قوه مجریه تمام نیروى مملکت ما قو مجریه و دولت است و ریاست دولت هم زیر نظر او باید باشد اینها مسأله مهمى است اما وظیفه نخست وزیر در میان این وظایف:
سه‏تا وظیفه من برایش از قانون اساسى پیدا کردم.
1- انتخاب وزراء و پیشنهاد به رئیس جمهور و مجلس.
2- ریاست هیأت وزیران و نظارت و تعیین خط مشى دولت.
3- عزل و نصب هر وزیر با تصویب رئیس جمهور و مجلس.
حالا ببینید آقا این سه‏تا وظیفه که براى نخست وزیر ذکر کردیم همه اینها مشترک است با همان که رئیس جمهور دارد همه اینها رئیس جمهور هم دارد چرا؟ براى این‏که انتخاب وزراء را نخست وزیر انتخاب مى‏کند رئیس جمهور هم باید امضاء کند کأنّ دوتاى‏شان آن کار را انجام دادند چنان‏چه عزل و نصب هر وزیرى هم همین‏طور ریاست هیأت وزیران با نخست وزیر است بالاتر از آن ریاست آنها با رئیس جمهور است پس نخست وزیر چه دارد در خارج که رئیس جمهور ندارد؟ شما این همه مى‏نالید براى این‏که مى‏گویید رئیس جمهور چیزى دارد یا ندارد آن وقت من حالا چیزى عرض مى‏کنم که آن پیشنهاد بنده در اینجا است مى‏گویم این‏که ما در اینجا 10- 12 تا وظیفه داریم که برخى تشریفاتى است اما برخى از این وظایف عمده است و باید این وظایف بر دوش کسى گذاشته بشود نه در اینجا اسم رئیس جمهور مى‏آورم و نه اسم نخست وزیر. با هیچ کدام کار ندارم ما در مملکت پنج شش‏تا وظیفه مهم داریم چندتا هم وظیفه مستحبى و غیر مهم داریم فردى را مى‏خواهیم که این وظایف را بر دوش او بگذاریم اسمش را هر چه مى‏خواهید بگذارید «ماشئت فسموا- عبارات لاشتى» ببینید ما مى‏خواهیم یک فرد پیدا کنیم این وظایف را بر عهده او بگذاریم اگر یک فرد پیدا کنیم و این وظایف را بر عهده آن فرد بگذاریم ببینیم مى‏شود این معنا آیا عقلا یا عند العقلاء این وظایف را مى‏تواند یک فرد تحمل کند یا نمى‏تواند؟ اگر ما دیدیم نه لایعقل این وظایف بر عهده یک فرد باشد خوب آنجا صحبت مى‏کنیم که پس دو نفر قرار بدهیم بعد کدام وظیفه بر دوش کى باشد کى بالاتر باشد کى پایین‏تر باشد و اگر نه همه این وظایف را مى‏توانیم بر دوش یک فرد قرار بدهیم چنان‏چه مى‏توانیم هیچ مانعى هم ندارد پس ما آن یک فرد را چون امام هم فرموده به این‏که باید این مسأله تمرکز قوا در قو مجریه محفوظ باشد به مقتضاى امر ایشان ما تمرکز قوا را به این مى‏بینیم که این وظایف را بر دوش یک فرد قرار مى‏دهیم شما اسم آن فرد را بگذارید رئیس جمهور، بگذارید نخست وزیر یا اسم دیگرى برایش از آسمان بیاورید ملک الرعایا بگذارید، خادم الرعایا بگذارید هر اسمى که مى‏خواهید رویش بگذارید اما یک فرد باشد ولى ما مى‏گوییم بهتر است که اسم او را رئیس جمهور بگذارید، اسمى در دنیا دارد و عظمتى در دنیا پیدا کرده اما این‏
Majlis:2 Volume:1 Sessions:1-14 Page:295
یک فرد باشد البته این وظایف را او تنها که بالمباشره که انجام نمى‏دهد البته زیردست دارد کسانى دارد که با ایادى انجام بدهد پس پیشنهاد ما این است درباره قو مجریه به جاى دو نفر رئیس جمهور و نخست وزیر یک فرد داشته باشیم و وظایف را بر دوش آن یک فرد قرار بدهیم و مستحباً عرض مى‏کنم اسم او را هم رئیس جمهور بگذاریم و این‏جور انتخاب مى‏کنیم و اما آن آقا که فرمود به این‏که رئیس جمهور باید قداستى داشته باشد و یک جایى بنشیند آنجا گاهى مثل بعضى از رئیس جمهورهایى که مجسمه‏اى بیش نیست او را آنجا قداستش را حفظ کنیم و به قداستش صدمه مى‏خورد اگر بیاید در کارهاى اجرایى وارد بشود اگر این‏جور باشد که به قداست پیغمبر و حضرت امیر و سایر ائمه قداستش صدها صدمه خورده، آمده با مردم همکارى مى‏کرده همه کارها را خودش با مردم انجام مى‏داده، یاد انسان نمى‏رود که حضرت امیر شلاق را، الدره را وضع کرده بر دوش مبارکش وارد مى‏شود در بازار مردم «الفقه ثم المتجر، الفقه ثم المتجر»، هر کس تخلف بکند کتک گاهى در کوچه و بازار همان‏جا تعزیر مى‏کرده، عده‏اى را آخر به قداست او صدمه مى‏خورده به چه قداستى است که به واسطه دخول در اجرا آن پس الان ماها طلاب حوزه علمیه همه‏مان به قداست‏مان صدمه خورده آمدیم وارد این کارها شدیم همه کارهاى‏مان را ول کرده‏ایم آمده‏ایم کارهاى اجرایى را قبول کرده‏ایم به هر حال ما معتقدیم که این معنا این رأى ما است در اینجا والسلام علیکم و رحمة الله و برکاته.
منشى- جناب آقاى امینى بفرمایید.
ابراهیم امینى- سلام علیکم.
بسم الله الرحمن الرحیم‏
من امروز موضوع صحبتم یک مسائل کلى است باز در رابطه با رهبرى، یکى از امتیازات نظام ما موضوع رهبرى است من در این فرصتى که موفق شدم یک مقدارى بیشتر اصول اساسى را که مربوط به رهبرى است مورد دقت قرار دهم در این جهت تردید پیدا کردم که آیا آن مقامى که رهبر در نظام ما دارد آیا در قانون آن اختیارات و آن قدرت این مطلب را به او داده‏اند یا نه؟ البته قضاوت خود من این است که داده نشده، حالا در اثر چه بوده، در اثر آن جو آن زمان بوده یا براى این بوده که تجربه نشده بود یا جهتش این بوده که ذهنیت خاصى در مورد مرجعیت و رهبرى داشتند به هر حال به نظر من آن مقامى که رهبر دارد بر طبق نظر فقه ما در قانون اساسى قدرت اجرایى آن مقام به او داده نشده است.
ما معتقدیم که رهبر در واقعیت مقام حاکم است نه ناظر. مقام حاکمى است مثل پیغمبر گرامى اسلام و مثل حضرت على سلام الله علیه و مثل همه ائمه، همین‏طورى که آنها در آن زمان در رأس نظام بودند و اصولًا این نظام زیر نظر مستقیم آنها انجام وظیفه مى‏کرد، در این زمان هم ولى فقیه در یک چنین مقامى است مثل پیغمبرى که جنگ و صلح، اداره داخلى کشور و خارج همه چیزها در آن حکومت مختصر و محدود زیر نظر او بود و همین‏طور در زمان حضرت على ولى فقیه هم یک چنین مقامى دارد یعنى در رأس اهرم اجرایى قرار گرفته، حاکمیت قرار گرفته، حاکم است یعنى یک مقام مسؤولى است که این مقام مسؤول است که برنامه‏هاى اسلامى را به سمع مردم برساند و اجرا هم بکند زیر نظر مستقیم خودش.
این‏که عرض مى‏کنم مقام مسؤول، نه مسؤول در برابر مردم یا در برابر مجلس بلکه مقام مسؤول در برابر خدا، مقامى است که اگر در اقصى نقاط کشور مسأله‏اى اتفاق بیفتد و کمبود
Majlis:2 Volume:1 Sessions:1-14 Page:296
بشود، اشکالى بشود مسؤول الهى آن مقام رهبرى است خوب آیا در این قانون اساسى به یک چنین مقامى آن اختیارات داده شده که در رأس این اهرم قرار بگیرد و بتواند در تمام ابعاد، این نظام اسلامى را اداره کند یا نه؟ به نظر من داده نشده است.
خوب وقتى که یک چنین چیزى به او داده نشد مسؤولیت شرعى خودش را نمى‏تواند انجام بدهد، بگذاریم از این‏که رهبر عزیز ما در اثر آن شخصیت ویژه‏اى که دارد و موقعیت زمانى و مکانى بالاخره کار خودش را مى‏کند و کرده و به خوبى هم انجام داده اما صحبت من این است که آیا در نظام قانونى ما این کارها جایگاهى دارد یا نه؟
به واسطه آن شخصیت ویژه امام است که ایشان این کارها را انجام مى‏دهد اما بسیارى از اینها جایگاهش در قانون روشن نیست به طورى که الحمد لله فعلًا خوب است اما در آینده اگر ما یک رهبر دیگرى (که ان شاء الله خیلى هم طول خواهد کشید) داشته باشیم و آن رهبر بخواهد وظیفه الهى خودش را مسؤولیت الهى خودش را انجام بدهد آیا آن قدرت را دارد و یا در برابرش مجلس مى‏گوید دخالت نکن؟ شوراى نگهبان مى‏گوید این مربوط به رهبرى نیست، قو مجریه ممکن است بگوید این مربوط به رهبرى نیست و نگذارند آن وظیفه خودش را انجام بدهد.
قداست و شخصیت فوق العاده‏اى امام است که از یک طرف با رهنمودها یا تشرهاى ایشان همه افرادى که در این نظام کار مى‏کنند بالاخره کارشان را مى‏کنند و امام هم این قدرت را دارد اما این همیشه به این صورت نیست، رهبران آینده این کشور چنین وضعى را نخواهند داشت مثلًا در مورد قو مقننه، رهبر در این مورد چه قدرت قانونى دارد؟
البته الحمد لله فعلًا قدرت دارد اما قانوناً چه قدرتى دارد که اگر مجلس خواست تخلف بکند جلو او را بگیرد؟ یا مثلًا مجلس اصولًا چه تعهدى دارد که در موضوعات کشور (اقلًا مسائل سیاسى کشور) مسائل حکومتى از فتواى رهبر این پیروى کند؟ در قانون چنین چیزى نیست آن‏که در قانون هست این است که مجلس قانونى تصویب مى‏کند که برخلاف قانون اساسى نباشد، برخلاف اسلام هم نباشد شوراى نگهبان هم همین را بررسى مى‏کند اما آیا وظیفه‏اى دارد که بر طبق فتواى حاکم و زمان‏دار قانونى و شرعى عمل بکند؟ مجلس یک چنین چیزى را ندارد.
اگر خواستند بگویند که ما این قوانینى که تصویب مى‏کنیم مطابق نظر فلان مرجعى است که در رأس این اهرم هم نیست، مى‏دانند چکارش مى‏تواند بکند، تشر و موعظه بله اما قانوناً چه؟ خواهید گفت که چون افراد شوراى نگهبان را رهبر تعیین مى‏کند به وسیله شوراى نگهبان اعمال نفوذ مى‏کند در مجلس عرض من این است که رهبر چه قدرت قانونى در خود شوراى نگهبان دارد؟ شوراى نگهبان افرادى هستند که رهبر، آنها را تعیین مى‏کند اما در قانون اساسى حتى عزل آنها هم از اختیارات رهبر نیست! افراد را انتخاب مى‏کند تمام شد، آنها هم چه تعهدى دارند که در موضوعات اسلامى به فتواى رهبر عمل کنند؟ آنها هم مى‏گویند ما بر طبق اسلام عمل مى‏کنیم حالا فتواى یک کس دیگرى باشد چکارش کنیم؟ وانگهى حالا آمدیم و این اختیار را هم دادیم باز به رهبر و گفتیم رهبر عزل هم بتواند بکند مگر همیشه مى‏شود عزل کرد، دائما عزل و نصب و اینها که به این سرعت نمى‏شود صورت بگیرد، بالاخره‏
Majlis:2 Volume:1 Sessions:1-14 Page:297
چه نظارت مستقیم که بتواند رهبرى داشته باشد در مجلس هست در قانون یک چنین چیزى نیست و به نظر من یک مقدارى کمبود این را یک جورى باید اصلاحش کرد.
یا مثلًا در مورد قو مجریه در رأس آنها رئیس جمهور قرار گرفته، رهبر چه قدرت و نفوذ قانونى دارد، در رئیس جمهور؟ بله کاندیدا را شوراى نگهبان تعیین مى‏کند بعد هم امضاى ریاست جمهورى را تأییدش را او مى‏کند این هم صحیح است اما آن اعمالى که خط مشى بدهد به او و او خودش را ملزم بداند که اقلًا در این قسمت‏ها خط مشى بگیرد از رهبرى آن یک چنین چیزى نیست خواهید گفت که باز حیات رئیس جمهور دست رهبر است براى این‏که رهبر اگر خواست در بعضى مواقع او را عزل مى‏کند عرض من این است که اولًا عزل رئیس جمهور هم تحت یک شرایطى است اولًا عدم صلاحیت او را یا مجلس باید تأیید بکند یا دیوان عالى کشور این را محکوم کند حالا رهبر به مجلس مى‏گوید که این رئیس جمهور خوب نیست شما عدم صلاحیت این رئیس جمهور را بگیرید مجلس هم که چه قدرتى دارد. رهبر در آن مى‏گویند خیر این خیلى هم خوب است هیچ اشکالى هم ندارد چکارش کند؟ چه قدرت قانونى دارد در این قسمت؟ یا در آن موقعى که رئیس دیوان عالى کشور این را محکوم کرد اما حالا چه جور رهبر؟ اجمالًا آن مقدار دخالت مستقیمى که انتظار مى‏رود از یک حاکم مسؤول الهى داشته باشد در این مورد که دیده نمى‏شود.
و اما در هیأت وزراء رهبر چه قدرت قانونى و اعمال نفوذ دارد؟ یک افرادى هستند که مجلس، را تصویب رئیس جمهور پیشنهاد مى‏کند به مجلس، مجلس هم اینها مى‏کند یا رد مى‏کند هر چه بعد که آمدند سر کار مشغول کارند دیگر حالا رهبر چکار کند؟ کشور دارد اداره مى‏شود، سیاست داخلیش دارد اداره مى‏شود سیاست خارجیش هم دارد اداره مى‏شود رهبر مى‏بیند سیاست خارجى دارد یک جور دیگر مى‏شود سیاست داخلى یک جور دیگر مى‏شود چکار کند به چه وسیله‏اى اعمال قدرت بکند مثلًا مى‏فرمایید که به مجلس بگوید که شما این را استیضاح کنید؟ خوب مجلس هم مى‏گوید من استیضاح نمى‏کنم قدرت فوق العاده رهبرى امام را ندیده بگیرید، حساب بکنید یک زمانى که ان شاء الله به این زودى نخواهد آمد که یک رهبرى است آن قدرت را ندارد و در برابرش هم دولت مى‏تواند بایستد، هم وکلا مى‏توانند بایستند این حل این معضل را در آن زمان باید کرد که یک چنین قدرتى به این داد که این بتواند بالاخره یک کلام آخر را بگوید، بگوید سیاست خارجى‏مان این است یک الزامى باشد نگویند نه ما به نظرمان یک جور دیگر است اصلًا، سیاست خارجى این را بتواند بگوید به هر حال در رأس این نظام است دیگر، باید سیاست خارجى را پیروى بکنند.
به هر حال یک راهى براى این کار باید پیدا کرد به نظر من این هم در این قسمت و اما در مورد دستگاه قضائى هم رهبر مى‏تواند رئیس دیوان عالى کشور را انتخاب کند، خیلى خوب انتخاب کرد بعد از انتخاب آنها به سلامتى آزادند رهبر چکارشان کند؟ حتى عزل آن در قانون اساسى پیش‏بینى نشده است آنها دارند کار خودشان را مى‏کنند، رهبر هم هیچ کارى نمى‏تواند بکند خوب چکار کند این درست است دستگاه قضائى ما به همین مقدار کافى است که رهبر یک فردى را در رأس جریان بگذارد و بعد دیگر نه قانوناً بتواند کارى بکند و ممکن است موعظه‏شان بکند، بخواهد نصیحت‏شان بکند و ممکن است در ذهن شما این باشد که‏
Majlis:2 Volume:1 Sessions:1-14 Page:298
امتیازات این نظام ما نظام رهبرى است که همه به آن معتقدند ایمان دارند و به دستوراتش عمل مى‏کنند عرض من این است که آن مسأله صحیح ولى یک جریان قانونى درست کنید به صرف این‏که مردم ارادتمندند و مسؤولین ارادتمندند و اطاعت مى‏کنند این به نظر من کافى نیست یک مقدارى بیشتر باید به این قدرت داده بشود و هکذا از موضوعاتى که خیلى عنایت رویش شده و به رهبرى داده شده موضوع فرماندهى کل قوا است این‏که خوب یک مسأله است اما یک دقتى بفرمایید در مورد همین که به رهبر داده شده و از امور خیلى مهم است در اینجا رهبر فرمانده کل قوا است به این صورت رئیس ستاد مشترک را او انتخاب مى‏کند، فرمانده کل سپاه پاسداران را او انتخاب مى‏کند، فرمان شوراى عالى دفاع را او مى‏دهد که او هم رئیس جمهور است و نخست وزیر است وزیر دفاع است و تا آخر آنها را او مى‏دهد و بعد فرماندهى همه بقیه را فرماندهان سه قوه هستند آن انتخاب مى‏کند.
حالا سؤال من این است که من خوب نمى‏فهمم و آن این است که آیا رهبرى که یک پست به این مهمى به او داده شده جنگ و صلح و همه این حرف‏ها آیا همین کافى است که این چند نفر را انتخاب بکند و اینها بروند به سلامتى مشغول کارشان بشوند البته بعضى‏ها را مى‏تواند عزل بکند اما به این مقدار کافى است؟ یعنى در این‏که واقعاً این موضوع دفاعى این نظام را به خوبى انجام بدهد این کافى است؟ نمى‏دانم مثلًا اینها چون مسائل است من شاید خوب نفهمم مثلًا اگر رهبر گفت که ما در برابر این دشمن باید آن قدر بجنگیم تا او را شکست بدهیم این یک دشمنى است باید سقوط کند تشخیص داده درست هم هست حق هم دارد حق قانونى امر مهمى هم هست آیا به صرف این‏که رهبر بگوید که با این دشمن باید جنگید تا سقوط کند کافى است در این‏که این دشمن را ساقط کنیم؟ نه، به نظر من نه، براى این‏که همین‏طورى که با التماس که نمى‏شود دشمن را ساقط کرد کسى که مى‏گوید باید این دشمن را ساقط کرد معنایش این است باید نیرویى به وجود آورد، اسلحه تهیه کرد تدارکات تهیه کرد سیاست‏هاى داخلى و خارجى و کل اینها را جورى تنظیم کرد که این جنگ منتهى بشود به شکست دشمن، این معنایش این است در صورتى که این‏جور باشد خوب این موفقیت هست اما اگر صرفاً رهبر بفرماید که باید این‏جور بشود اما دیگرانى که مسؤول این کارند که انتخاب شده‏اند آنها این زمینه‏ها را فراهم نمى‏کنند رهبرى چه جورمى‏تواند نظارت داشته باشد دخالت کند مستقیم که اینها ببینند این کار را کردند یا نه آیا این‏که گفتم من که باید این جنگ به نفع ما تمام بشود آیا کارشان را کرده‏اند یا نه خوب این باید تحت اشراف مستقیم رهبرى باشد یعنى رهبرى باید خودش به هر صورتى که بشود من حالا وضعش را نمى‏گویم چه جور ولى به هر صورتى هست باید جورى باشد که رهبرى قدم به قدم یعنى فرمانده کل قوا قدم به قدم در جریان کار باشد این کار را کردید، طرح‏تان چیست؟ نیروى‏تان چیست؟ نیروى انسانى‏ات چیست؟ نیروى دشمن چیست و لاینقطع در جریان باشد، اگر لاینقطع در جریان باشد البته موفقیتش خیلى زیاد است، اما اگر همین‏طور رها کند، هر که آمد یک چیزى گفت، یکى مى‏آید مى‏گوید بله الحمد لله آن‏جور، یکى مى‏آید گزارش مى‏دهد آن‏جور الحمد لله. یک وقت هم آدم صبح مى‏کند مى‏بیند که نه آن‏جور نیست به این مقدار آیا کافى است؟ به نظر من کافى نیست باید یک فکرى کرد که به هرحال این فرماندهى کل قوا با وضع موجود ما که به هر حال رهبرهاى ما مراجع تقلیدند، به هر حال یک ولى‏
Majlis:2 Volume:1 Sessions:1-14 Page:299
فقیه‏اند، آن اطلاعات نظامى را هم ندارند وسیل پیچید جنگ‏ها و صلح‏ها و اینها هم هست مثل زمان حضرت على (ع) نیست، مثل زمان پیغمبر (ص) نیست که یک شمشیر و یک مقدارى اطلاعات ساده کافى باشد نه خیلى دشوارى‏هایى دارد و ولى فقیه‏مان را مکتب‏مان مى‏گوید که در رأس این اهرم است چه کار کنیم که این رهبر بتواند در این موضوع فرماندهى کل قوا واقعاً فرماند حقیقى باشد نه تشریفاتى؟ یعنى فرمانده‏اى که در جریان هم مراحل باشد البته حالا به عنوان معاونى باشد، به عنوان چى باشد به هر حال یک فکرهاى اصلاحى هم در ذهن من هست که من عرض نمى‏کنم این عرض من این است که ما این مشکلات را باید به یک صورتى حل کنیم این یک موضوع.
یک موضوع دیگرى که باز به نظر من در موضوع رهبرى مهم است ببینید این نظام ما، نظام مکتبى است نظام مکتبى یعنى نظام اسلام. ما یک مکتب خاصى داریم که اصولًا جهتى که رهبر مى‏آید در رأس این نظام براى حفظ این مکتب است، براى تبلیغ این مکتب است هدف این است، یعنى براى تبلیغات اسلام، گسترش اسلام حفظ اسلام، اجراى اسلام، سؤال من این است که این موضوع بسیار مهم که بسیار هم مهم است آیا به مقام رهبرى چقدر قدرت اجرایى در این کار داده شده؟ که رسماً این کار که، کار اساسى است، این کارى که حفظ نظام را بکند (نظام تبلیغى را) تبلیغ بکند، گسترش بدهد در داخل، در خارج چیزى نیاید که انحرافى به وجود بیاورد چه اختیارات قانونى به رهبر در این قسمت‏ها داده شده؟ به نظر من اختیارات زیادى داده نشده. عرض کنم که مثلًا رادیو، تلویزیون، روزنامه‏ها، مجلات و امثال اینها آیا لازم نیست به رهبرى یک اختیارى این‏جورى داده شود که به هر حال بتواند مستقیم کار بکند؟ البته این‏جور هست که رهبر مثلًا یک وقت مى‏آید و رسانه‏هاى عمومى ممکن است یک تخلفى بکنند امام یک تشرى به آنها بزند این ممکن است اما این مقدار کافى است آیا نباید جنبه‏هاى تبلیغاتى این نظام مستقیم دست رهبر باشد؟ تبلیغاتى که مى‏گویم یعنى در ابعاد مختلف داخل و خارج و عرض کنم که در همه جا، نباید یک قدرت واقعى داشته باشد؟ آیا همین مقدار کافى است که مثلًا رهبر انتخاب بکند یک مسؤول سازمان تبلیغات را و آن هم این‏جور؟ این را نمى‏دانم یا مثلًا در موضع این مسأله عملًا ما مى‏بینیم مقام رهبرى یک نمایندگانى در نهادهاى مختلف عملًا گذاشته، این براى این بوده که نمى‏شده نباشد مى‏بینید که در نهادهاى مختلف نمایندگانى دارد که نمایندگان‏شان هم اکثراً کارساز هستند اما در قانون اساسى کجا پیش‏بینى شده که رهبر بتواند نماینده‏اى در سپاه داشته باشد، در جهاد داشته باشد در بسیج داشته باشد، در شوراى عالى انفلاب فرهنگى داشته باشد در کجا داشته باشد در کجا؟ در این قانون کجا پیش‏بینى شده این را نمى‏خواهیم؟ امام عرض کردم با آن قدرت الهى که دارد و با آن نفوذ کلمه‏اى که دارد بله خودش انتخاب مى‏کند و الحمد لله تا حالا هم خوب شده، ولى فکر نکنیم که همیشه این‏جور است در آینده ممکن است یک وقتى اگر بخواهد رهبر آینده یک کسى را انتخاب بکند در فلان نهاد آن نهاد بگوید که نه اصلًا این خلاف قانون است. ما همچنین چیزى را نمى‏خواهیم بنابراین در این قسمت هم به نظر من باید یک فکرى بشود و آخرین عرض بنده این است که یک حالتى را انسان درک مى‏کند که نمى‏داند چه جورى و کجا باید این بیاید و آن این است که البته نظام همین جورى‏
Majlis:2 Volume:1 Sessions:1-14 Page:300
که هست یک دستگاه قو مجریه است قو مقننه است و قو قضائیه و بالاخره کارهاى خودشان را مى‏کنند اما مردم یک انتظار بالاترى هم دارند و شاید حق هم داشته باشند و آن این است که انتظار دارند یک مقام فوق این مقامات یعنى قو مجریه و قو مقننه فوق آن یک مقامى باشد زیر نظر مستقیم رهبرى که آن ناظر باشد بر این‏که در قو اجراییه چه مى‏گذرد در قو قضائیه چه مى‏گذرد؟ اگر شکایتى دارند از قو مجریه، اگر شکایتى دارند از قو قضائیه اگر شکایتى دارند از قو مقننه، مردم انتظار دارند که آن جاى على ابن ابیطالب (ع) نشسته، آن‏که جاى پیغمبر (ص) نشسته، آن‏که مردم قضاوت‏هاى امیر المؤمنین (ع) را درباره‏اش شنیده‏اند آن بتواند مستقیم به حرف آنها برسد و متأسفانه یک همچنین مقامى را ما نداریم ببینید الان مرسوم است شما مى‏بینید وقتى که مردم تظلمى داشته باشند، شکایتى داشته باشند مى‏فرستند دفتر امام، دفتر امام مطالعه مى‏کنند ببینند این مربوط به چه دستگاهى است؟ اگر مال جهاد باشد مى‏نویسند مسؤول محترم جهاد این را رسیدگى بکنید، اگر مربوط به قو قضائیه باشد مى‏نویسند، اگر به هر چه باشد به همان مقام مى‏نویسند مردم بیش از این انتظار دارند مردم اگر تظلم دارند مى‏خواهند این تظلم را مستقیم آن مقام رهبر که جاى على (ع) نشسته این مقام را عیناً ببینند و یک نظارت عالى. یعنى اطمینان پیدا کنند یک جاى دیگر داشته باشند نه این‏که بفرستند براى خود آن مقام که خود آن برسد. به نظر من شاید امکان هم داشته باشد که یک همچنین مقامى باشد البته آن مقام نمى‏گوییم که یک قوه‏اى باشد که مزاحم آن قوا باشد اما به هر حال یک قو نیروى پیگیرى باشد که این دفتر فقط ننویسد به آن، دفتر خودش یک تشکیلاتى داشته باشد یعنى مقام رهبرى نمى‏تواند یک بازرسى کل داشته باشد، نمى‏تواند یک دیوان عالى کل داشته باشد در شهرستان‏ها، در مرکز که قوه‏هاى دیگرى که در کشور دارند کار مى‏کنند احساس کنند که یک مقام دیگر هم هست که از آنها سؤال مى‏کند این اگر باشد به نظر من مفید است به هر حال من یک چیزهایى را یک مقدارى عرض کردم دیگر بیش از این مزاحمتان نمى‏شوم.
محمدى گیلانى- ولایت مطلقه را چکارش کنیم آقاى امینى، محصور در قوانین مى‏کنید؟
امینى- خیر من مى‏گویم الان قوانین ما یک مقدار کمى اختیار به رهبر داده است من مخالف این اختیار کم هستم شما مى‏گویید مطلق، کارى نداریم هر چه شما مى‏گویید.
محمدى گیلانى- در اصل پنجم دارد که زمان غیبت حضرت ولى عصر امام زمان عجل الله تعالى فرجه الشریف حکومت براساس ولایت امر است.
امینى- ولایت امر یعنى همان حکومت، بله اجازه بفرمایید چون، شما ممکن است بعداً صحبت بفرمایید به هر حال مسأله من این است، من عقیده‏ام این است که به آن مقدارى که مسؤولیت الهى دارد رهبر و در آن چیزى که واقعاً مکتب ما اقتضاء مى‏کند یک همچنین اختیاراتى به آن مقدار به رهبر داده نشده، باید در این کار فکرى بشود البته با هم مشکلات و جوانب که باید بررسى بشود با عرض معذرت و السلام علیکم ورحمة الله و برکاته.
منشى (یزدى)- جناب آقاى نورى بفرمایید. عرض کنم که با توجه به این‏که دیروز یا یک نوبت قبل هم جناب آقاى نورى فرموده بودند الان هم که ما مى‏آمدیم بیرون فرمودند ولى‏
Majlis:2 Volume:1 Sessions:1-14 Page:301
بنابراین بود که اینجا در داخل که آقایان نوبت مى‏گیرند بنویسیم و به هر حال حق ایشان شاید یکى دو نوبت یا یک نوبت به تأخیر افتاده، معذرت مى‏خواهم.
عبدالله نورى- بسم الله الرحمن الرحیم. بحثى که در ارتباط با رسیدگى نسبت به قانون اساسى مطرح شده فکر نمى‏کنم دیگر لزومى به بحث مجدد و تکرار داشته باشد که در طول مدت 10 ساله به اشکالاتى برخورد شده و نیاز به اصلاح تشخیص داده شد. در موارد متعددى در بحث رهبرى، در بحث قو مجریه، در بحث قو قضائیه و یا احیاناً موارد دیگرى که مطرح شده و یا به دلیل مصالح اهم مطرح نشده اشکالاتى به روز کرده، ما به دلیل این‏که مقام رهبرى را در قانون اساسى در رأس هرم حکومت قرار ندادیم دچار یک سرى تنگناها شدیم که براى بیرون آمدن ار آن تنگناها به دلیل مصالح عالى‏ترى که کشور داشته تصمیماتى از ناحیه حضرت امام گرفته شده و شوراها و مجامعى مشغول به فعالیت شدند امروز ما باید تصمیم نهایى را بگیریم که رهبر و ولى امر ما در رأس هرم قرار بگیرد آن‏چه نیاز دارد، ابزار نیاز دارد، قانون نیاز دارد براى این‏که رهبرى را در رأس هرم حکومت قرار بدهد در قانون اساسى برایش باید بیاوریم همان‏گونه در ارتباط با قو مجریه وضعیت قانون اساسى ما به این‏گونه است رئیس جمهورى با انتخابات مردمى انتخاب مى‏شود که در ارتباط با قو مجریه مواردى را که حضرت آیت الله مشکینى مطرح فرمودند و موارد متعددى از آن جدا جنب تشریفاتى دارد و چیز جدى را براى رئیس جمهور قائل نمى‏شود اصلى‏ترین مسأله‏اى را که با یک چنین انتخابات مردمى به رئیس جمهور دادیم این است که شما رئیس قو مجریه هستى ولى براى اعمال قو مجریه از طریق این آقاى رئیس دست و پایش را بسته‏ایم گفته‏ایم شما فقط مى‏توانید نخست وزیر را معرفى به مجلس بکنید، وزراء را هم با تأیید و با پیشنهاد نخست وزیر انتخاب بکنید برود توى مجلس رأیش را بیاورد، تو همچنان رئیس قو مجریه مى‏مانى ولى در قبال چنین قو مجریه هیچ‏گونه دخالتى نمى‏توانى داشته باشى جز حالا چیزى که در قانون اساسى آمده، تصویب‏نامه‏هاى هیأت دولت، تدوین آیین‏نامه‏ها اگر با قانون اساسى نخواند به دلیل این‏که ضابطه قو مجریه هم هست و مجرى به اصطلاح قانون اساسى هم او است باید کنترل کننده باشى.
از طرف دیگر به آقاى نخست وزیر گفتیم که شما هم بعد از این‏که انتخاب شدى وزراء را انتخاب کردى تو هم در رابط با وزراء دیگر هیچ‏گونه دخالتى نمى‏توانى بکنى اگر یک زمانى با آقاى رئیس جمهور توافق کردى روى این‏که یک وزیرى نباشد آن وقت مى‏توانى عزلش کنى ولى اگر آقاى رئیس جمهور توافق نکردند بر این‏که این آقاى وزیر کنار برود کانه شما به عنوان رئیس هیأت دولت و آن آقا به عنوان رئیس قو مجریه مسؤول هستید ولى کسى که اختیارات تام و تمام دارد خود وزیر است و چه بسا از اختلاف موجود بین نخست وزیر و رئیس جمهور به راحتى بتواند یک روز از این طرف دور بزند، روز دیگر از آن طرف دور نزند مشکلات خودش را حل کند و همچنان بر اریکه اقتدار وزارتخانه هم باقى بماند پس این آقاى رئیس جمهور که رئیس قو مجریه است بعد از این‏که انتخاب کرد کارى را که انجام مى‏دهد چیست؟ خیلى روشن نیست آن آقاى رئیس دولت و نخست وزیر هم بعد از این‏که آمد و وزراء را انتخاب کرد دوتایى با هم‏اند که مى‏توانند در رابط با یک وزیر موضوعى را حل و فصل کنند ولى اگر این دوتا با هم نبودند، اختلاف سلیقه داشتند کسى که برند نهایى این داستان است آن آقاى وزیر است‏
Majlis:2 Volume:1 Sessions:1-14 Page:302
احساسش هم این است که من خودم در قبال مجلس مسؤولم و دیگر خیلى کارى ندارم به این‏که حالا شما چه مى‏گویید، آن آقا چه مى‏گوید این از یک طرف.
از طرف دیگر ما آمدیم مسأله دولت و یا وزراء را ارتباط با مجلس دادیم که در طرح نهایى خودمان در آینده باز این باقى مى‏ماند ولى با انتخابات پى در پى حالا به صورت انتخاب رئیس جمهور و انتخابات مجلس و رأى اعتمادهاى گوناگونى که به صورت بودجه و امثال اینها. خود به خود یک نوع رأى اعتمادى است این آقاى وزیر را در برنامه‏ریزى هم دچار حالت فشل کرده‏ایم یعنى این آقاى وزیر همیشه به انتظار این است که ببیند تا یک سال دیگر بالاخره دوباره رأى مى‏آورد یا نمى‏آورد؟ یعنى یک زمانى که مطمئن باشد چهار سال مى‏خواهد در پست وزارت، صدارت باشد یا در پست رئیس قو مجریه باشد براى چهار سال برنامه‏ریزى کند کمتر شاید مملکت ما داشته و همیشه در یک چنین دوران بحرانى به سر مى‏برده و هم اکنون هم همین حالت را باز دارد که اگر با وزیر صحبت بشود واقعاً وزراء ما به دلیل اعتقادات اسلامى و تکلیف الهى که احساس مى‏کنند مى‏نشینند برنامه‏ریزى مى‏کنند و کار مى‏کنند ولى به دلیل این‏که براساس یک زمان‏بندى روشنى بدانند حالا تا یک سال دیگر تا دو سال دیگر تا چهار سال دیگر یک برنامه منظمى را مى‏خواهند پیش ببرند یک چنین وضعیتى هم نیست برنامه‏ریزى در قو مجریه مشخص نیست دست کیست؟ دست نخست وزیر است؟ به چه معنا است دیروز جناب آقاى موسوى توضیحات کافى را در این رابطه دادند دست رئیس جمهور است؟ که گفته شده رئیس قو مجریه است و این رئیس بودن از نظر لغوى و اصطلاحى یک بارى دارد اصلًا بار معنایش چیست؟ باز دست آن هم که نیست در عمل، یا دست مجلس است آن هم باز مشخص نیست یعنى یک چیزى تحت عنوان برنامه‏ریزى و هماهنگى گفته شده ولى وقتى مى‏رویم سراغ آن در خارج مى‏بینیم توى همین‏ها مشکل داریم یعنى چیزى که در اصل ظاهراً یکصد وسى و چهارم هم هست خود همان یک بیان روشنى برایش نیست که همین معنایش چیست؟ و در چند سال قبل تصمیم‏گیرى شد، بحث شد راجع به این‏که ما مثلًا، سازمان برنامه و بودجه بشود وزارتخانه خوب رأى هم مجلس داد خود ماها هم جزو مدافعین این طرح بودیم براى این‏که تو ذهن ما از برنامه‏ریزى یک مقوله بود، تو ذهن دولت و نخست وزیر محترم از برنامه‏ریزى یک مقول دیگرى بود. ما برنامه‏ریزى را فکر مى‏کردیم برنامه‏ریزى کلان و استراتژى عام حکومتى، البته الان ما فکر مى‏کنیم استراتژى عمومى در حکومت و به اصطلاح برنام دراز مدت حکومتى شاید در اختیار رهبر باید باشد و معلوم نیست آن حالا در اختیار مجلس یا دولت هم بخواهد باشد ولى براساس آن تفکرى که آن وقت بود آن را مى‏گفتیم در اختیار دولت است بنابراین مى‏تواند برنامه‏ریزى اقتصادى که به یک جزئى از برنام کلان کشور است توى تشکیلات وزارتى مثل وزارت برنامه و بودجه هم باشد بالاخره این مجموعه ابزارهایى که بوده در خود قانون اساسى ما یک وضعیتى را پیش آورده که ما وقتى خدمت رئیس جمهور مى‏رسیم و یک مشکل اجرایى را مى‏گوییم بیان مى‏فرمایند که خوب به من براى چه مى‏گویید؟ من چکاره هستم؟ یعنى من چه کار بکنم؟ خدمت نخست وزیر هم که برویم و بگوییم آقا این وزیر توان ندارد این اشکال دارد، این مدیریتش این‏جور است، این وزارتخانه را به فلج کشانده، مى‏گوید خوب من چه کار بکنم؟ یعنى یک حالت بلاتکلیفى، یک حالت که‏
Majlis:2 Volume:1 Sessions:1-14 Page:303
کشور کأنه در جریان یک حالت روزمره‏اى است تا یک کسى بیاید منجى این‏گونه امورش باشد قرار گرفته‏ایم بنابراین ما هیچ راهى جز این‏که در رابط با این مقوله‏ها بنشینیم تصمیم‏گیرى بکنیم نداریم شوراى عالى قضایى هم که مسال قانون اساسى‏اش شاید از این دوتا خیلى روشن‏تر باشد که ما به دلیل این‏که مى‏خواستیم یک وقت در رأس قو قضائیه یک حالت خود مختارى و یک حالت دیکتاتورى و یک حالت خاصى به وجود نیاید گفته‏ایم قاضى تو برو با خیال راحت هر کارى مى‏خواهى بکن چون جز با اتفاق آراء تو را کارى نمى‏توانند بکنند یعنى از آن طرف به وجود آوردیم چون مى‏خواستیم این طرفش مشکل به وجود نیاید آن هم که به اصطلاح روشن است و خیلى چیزى در این رایطه نداریم الان مطلبى که من خدمت سروران معظم و اساتید مکرم مى‏خواهم عرض کنم این نیست که الان یک تصمیم نهایى را به آن رسیده باشیم مباحثى است که مى‏شود در رابط با آنها صحبت کرد تا ببینیم جمع‏بندى بزرگان ما چه مى‏شود و تصمیم نهایى چه خواهد بود؟
در موضوع رهبرى قانون اساسى ما شاید از یک طرف اشکال دارد که رهبرى را در رأس هرم تصور نکرده و از یک طرف یک اشکال دیگرى دارد که رهبرى را به قامت شخص حضرت امام دیده. ما در آتیه آیا مى‏توانیم بیاییم و این دوتا چیز را از هم مجزا کنیم؟ یعنى اصلًا در قانون اساسى همان‏گونه که ما رهبر واحد را فرض گرفتیم و شوراى رهبرى را فرض گرفتیم بیاییم یک رهبر با خصوصیات و شرایط رهبر انقلاب را در نظر بگیریم و حاکمیت مطلقه را در اختیار او بگذاریم که اگر رهبرى با این ویژگى‏ها بود بله هم آن چیزهایى را هم که مى‏خواهند در قانون اساسى بنویسیم که مربوط به آن مى‏شود اگر زعامت و مرجعیت و مقبولیت عامه بود، جهات سیاسى و اجتماعى و اقتصادى هم بود علمیت و فقه و اصول و علوم اسلامى هم بود، هم اینها بود آن رأس هرمى قرار مى‏گیرد که همه چیز در اختیار او است، در ارتباط با او است، سه قوه و نیروهاى مسلح و همه چیز زیر امر او قرار مى‏گیرد اما اگر که رهبرى یا ولى فقیه ما از آن درجه آمد پایین‏تر قرارگرفت و ما خواستیم بگوییم که خیر با یک درجه تنزل با دو درجه تنزل با پنج درجه تنزل مى‏خواهیم براى این‏که بدون رهبر نباشیم کسى را به عنوان رهبر بپذیریم آیا ما این تنزلى را که از این طرف انجام مى‏دهیم جایگزین آن چه چیزى را مى‏کنیم؟ ما وقتى از این طرف آمدیم پایین از آن طرف باید یک چیزى را بیاوریم بالا که این دوتا ترکیب یک چیز بشود که یک قوام نهایى را به ثبات حکومت ما و جهات اعتقادى ما بدهد مى‏توانیم در این فرض مردم را فرض بگیریم و بگوییم که مجلس خبرگان، آراء مردم یا شور و مشورت‏هاى گوناگون مثل خود شوراى مصلحت، شوراى نگهبان باز تکرار مى‏کنم مجلس خبرگان در بسیارى از امور رهبرى را کمک بکنند یعنى همین‏طور که الان هم در قانون اساسى ما هست رئیس دیوان عالى کشور و یا دادستان کل کشور را رهبر با پیشنهاد قضات انتخاب مى‏کند هیچ اشکالى هم نداشته و نبوده. در ارتباط با فرماندهان نیروهاى سه‏گانه رهبر با پیشنهاد شوراى عالى دفاع، فرماندهى نیروهاى سه‏گانه انتخاب مى‏کند ما اگر واقعاً احساس کردیم که رهبرى دچار یک چنین معضلى مى‏شود که ممکن است خداى ناخواسته نتواند جوابگو باشد هم جهات را، ما بیاییم این طرف بگوییم که من باب مثال شوراى نگهبان با پیشنهاد خبرگان و تأیید رهبرى مثلًا، دیوان عالى کشور مثلًا به همین شکل، شوراى مصلحت یک جایگاه خاص‏
Majlis:2 Volume:1 Sessions:1-14 Page:304
مشاوره‏اى جدى در پیشنهادات، در رابطه با مسائل مختلف، در رابطه با رهبرى داشته باشد، یعنى این مقوله هرچه از این طرف کم‏رنگ مى‏شود ما از طرف دیگر با یک چیزى پررنگش بکنیم ما در ارتباط با رهبرى که الان بحث ما قرار گرفته چندتا چیز را به طور قطع مى‏خواهیم داشته باشد.
1- علمیت است، بحث به اصطلاح اجتهاد در علوم اسلامى است در علم فقه و اصول و جامعیت در علوم اسلامى.
2- فهم و بینش سیاسى، اقتصادى است، که فهم و بینش سیاسى اقتصادى را جناب آقاى کروبى در یک جلسه خواندند من باز فکر مى‏کنم تکرار بکنم حضرت امام در مقول ولایت امر و اجتهادى که براى ادار حکومت نیاز است در آن حد بالا بردند که مى‏فرمایند کسى که این را نداشته باشد مجتهد نیست یعنى مجتهدى که ولى امر قرار بگیرد تعبیر این است «اجتهاد مصطلح در حوزه‏ها کافى نمى‏باشد، بلکه یک فرد اگر اعلم در علوم معهود حوزه‏ها هم باشد ولى نتواند مصلحت جامعه را تشخیص دهد و یا نتواند افراد صالح و مفید را از افراد ناصالح تشخیص دهد و به طور کلى در زمین اجتماعى و سیاسى فاقد بینش صحیح و قدرت تصمیم‏گیرى باشد این فرد در مسائل اجتماعى و حکومتى مجتهد نیست و نمى‏تواند زمام جامعه را به دست بگیرد» خوب پس ما یک مسأله‏اى داریم تعبیرى که حضرت امام در این نامه‏شان مرقوم فرمودند که باز براى ما به عنوان یک سند مطرح است و باید نسبت به آن فکر کنیم.
مسال سومى که داریم، مسال مدیریت و مدبریت است یعنى ما چه کسى را مى‏خواهیم رهبر قرار بدهیم و مقول ولایت فقیه یعنى چه مقوله‏اى؟ آیا مقول ولایت فقیه یعنى به اصطلاح معرفى یک انسان به اصطلاح امروزى‏ها تئوریسین و ایدئولوگ، یا نه یک نفرى که اعمال ولایت بخواهد بکند؟ و من عذرخواهى مى‏کنم از این‏که این را عرض مى‏کنم اصلًا مقول شوراى رهبرى را حداقل من نمى‏فهمم یعنى چه؟ یعنى اگر شوراى رهبرى به عنوان شوراى ولایت فقیه باشد که اعمال مى‏خواهد بکند آن‏که من نمى‏فهمم یعنى چه؟ یعنى فرماندهى، یعنى رهبرى، یعنى مدیریت؟ خوب اگر ما در رأس هرم‏مان شورا را در این امر مى‏خواهیم بپذیریم و مى‏توانیم بپذیریم خوب پس ریاست جمهورى‏مان هم شورایى باشد، نخست وزیرى‏مان هم شورایى باشد اصلًا ما ولایت فقیهى که مطرح مى‏کنیم آن‏چه که براى ما مطرح است بعد از این ویژگى‏هاى اولیه که گفتیم اعمال مدیریت و تدبیرش است که به عنوان ولى او را معرفى مى‏کند بنابراین من شخصاً اصلًا عنوان شورا را توى مقام رهبرى و هدایت امور نمى‏فهمم یعنى چه؟ شوراى مصلحت را مى‏فهمم، شوراى نگهبان را مى‏فهمم، مشاور رهبرى را مى‏فهمم ولى رهبرى که مى‏خواهد بگوید بکن، نکن امر و نهى بکند و به عنوان ولى باشد شورا را حداقل من نمى‏فهمم خوب پس مقول سومى که در رابط با رهبر نیاز داریم مسأله مدیریت و مدبریت است که این آقا مى‏خواهد زمام امور کشور را در دست داشته باشد تعابیر مختلفى که حضرت امام در همین رابطه دارند و من اینجا نیاوردم.
مسال چهارم مقبولیت عامه است که حالا مقبولیت عامه حداقلش منتخب خبرگان بودن است ولى اگر آن مشکلات و اشکالاتى که در همین جلسه بارها مطرح شده که در مقام تضاد
Majlis:2 Volume:1 Sessions:1-14 Page:305
بین مرجعیت و زعامت چى مى‏شود؟ اگر ما به این نتیجه برسیم توى مباحث که نه بگوییم خبرگان معرفى به مردم بکنند و در صورتى که اکثریت مردم زعامت او را به اصطلاح پذیرفتند او به سمت رهبرى منصوب مى‏شود که آن مشکل مرجعیت هم تا حدود زیادى کم بشود و مرتفع بشود حالا اگر آن را نگفتیم، گفتیم که خیر ما خبرگان را مى‏گوییم این یک قدرى رنگش کمتر مى‏شود این چهارتا چیز و چهارتا محورى است که به نظر من شرایطى است که در خارج با هم در تضاد است یعنى ما جلسات که تمام شد بنا است که برویم براساس اینها فکر کنیم که آقا مثلًا یک فرد، دو فرد، ده فرد، بیست فرد را انتخاب بکنیم که این خصوصیات را داشته باشند هم این خصوصیات را با هم جمع بکنند اگر بنا شد اینها در جمع نمى‏تواند یک انسانى مثل رهبر عظیم الشأن انقلاب را به ما معرفى بکند و ما ناچاریم تنزل بکنیم همین الان این را روشن کنیم کجایش را بنا است تنزل کنیم؟ چیزى که جناب آقاى موسوى اردبیلى در همان جلس اول مطرح فرمودند که این را حدش را بدانید یعنى حالا اگر ما یک چیزى نوشتیم اینجا بعد رفتیم در خارج دیدیم که چنین چیزى را نداریم ممکن است افراد بسیار توانایى از نظر علمى داشته باشیم، مدیر نباشند، مدیر باشند، بینش سیاسى نداشته باشند آن وقت توى آن فرض مى‏خواهیم چه کار کنیم؟ ممکن است یک نفر بگوید که اصلًا رهبرى و زعامت غیر از علوم تخصصى است ما ممکن است یک نفرى را به عنوان رئیس دانشگاه بگذاریم معنایش این نیست که این تخصص در هم رشته‏هاى علوم دانشگاهى دارد، یا اعلم افراد است خیر. پراقتدارترین فرد براى ادار دانشگاه است ولو این‏که در یک بحث خاصى به یک نفر خاصى هم مراجعه کند ما این را مى‏خواهیم بگوییم یعنى چه شیوه‏اى را مى‏خواهیم براى آتیه رهبرى‏مان تصور کنیم؟ مدیریت اصل است یا نه چون این مدیریتش، مدیریت صرف نیست که یک مدیریتى باشد که مى‏خواهد فقط نصب و عزل کند و آب و جارو کند، مدیریتى است که براساس تکى بر فرهنگ اسلامى مى‏خواهد امر و نهى کند حتماً یک سلسله ویژگى‏هاى مقدمه‏اى را باید داشته باشد خوب آن چیست؟ حدش کجاست؟ این را باید ما روشن بکنیم که در این مقوله اگر ما بخواهیم این مسأله را روشن بکنیم من فکر مى‏کنم حتماً آن‏چه که به نظرم مى‏رسد ما دو صنف رهبرى را توى ذهن‏مان بیاوریم یکى رهبرى مطلقه عامه‏اى که داراى حداقل این چهارتا شرایطى که گفتیم باشد خودش به تنهایى در رأس هرم است، همه این مقوله‏ها را هم در اختیار دارد ولى یکى آنجایى که نه، رهبرى ما در بعضى از این مقوله‏ها ممکن است آن‏جور که باید و شاید نباشد این را ببینیم چه چیزى مى‏تواند جبرانش کند؟ آیا گروه مشاورین هستند؟ شوراى مصلحت هستند؟ شوراى نگهبان هستند؟ خبرگان هستند؟ چه چیزى مى‏تواند جبران کننده باشد؟ من باز تکرار مى‏کنم چیزى که الان در قانون اساسى ما حتى در رابطه با رهبر انقلاب هم یک قدرى از آن اعمال شده، فرض در رابطه با قو قضائیه گفته شده، قضات یا به اصطلاح مجموعه قضات دیوان عالى کشور ظاهراً پیشنهاد بدهند حالا من نمى‏خواهم بگویم آن‏چه هست درست است یا درست نیست ممکن است ما بگوییم شوراى مصلحت وارد این مقوله بشود ولى این را روشن بکنیم از سوى دیگر چیزى که براى خود من حداقل به عنوان یک موضوع جدید مطرح است همین مقوله‏اى است که حضرت امام فرموده‏اند. اگر این مقوله‏اى که حضرت امام فرموده‏اند بنا است پیاده بشود و واقعاً ما افرادى را که داراى علمیت در حد اعلم علوم معهوده در حوزه‏ها
Majlis:2 Volume:1 Sessions:1-14 Page:306
هستند را وقتى مسائل اجتماعى، حکومتى را نمى‏دانند، مجتهد نمى‏دانیم و سر این حد حالا مجتهد نیست، بیان مى‏کنیم، خوب چه کسى باید تبلیغ این فرهنگ را بکند؟ یعنى در جامعه چه کسى باید نگذارد فاصله بین مرجعیت و رهبرى اتفاق بیفتد؟ درست است که ما هم قبول داریم مرجعیت مقوله‏اى است که از فرد بر مى‏خیزد یعنى یک فردى مى‏خواهد مقلد خودش را انتخاب کند مى‏رود پیش آقاى محلش مى‏گوید من از کى تقلید بکنم؟ آن هم مى‏گوید از فلانى تقلید بکن زعامت از حکومت بر مى‏خیزد، یعنى خبرگان منتخب مردم که تشکیلات حکومتى هستند مى‏آیند رهبر را معین مى‏کنند ولى این دوتا باید تقریب به هم بشود یا نباید بشود؟ اگر باید بشود روى این به عنوان یک مقوله فرهنگى به نظر من باید کار بشود والا اگر کار نشود نهایت امر مشکل‏زا است یعنى مجلس خبرگان مى‏آید فردى را انتخاب مى‏کند بعد هم 50 نفر از علماى ایران فرد دیگرى را به عنوان مرجع تقلید معرفى مى‏کنند و همان مطالبى که حضرت آیت الله مشکینى هم مطرح فرمودند و من نوشته بودم دیگر تکرار نمى‏کنم که رهبر مى‏گوید: «واجب است در جنگ شرکت کنید، کشته شوید یا بکشید، اهل بهشت هستید» آن آقاى مرجع تقلید هم مى‏گوید اصلًا «شرکت در این جنگ مثلًا شبهه دارد» خوب، حالا چه مى‏شود؟ مى‏گوییم که آقاى مرجع شما کارى به حکومت نداشته باش، خیلى خوب، یک وقت کارى به حکومت ندارد، مى‏گوییم خیلى ممنون. حالا اگر آمدیم و کار به حکومت داشت، گفت نه، من وظیفه شرعى خودم مى‏دانم که بگویم خیر، اینها نفوس محترمه است نباید این‏طور بشود خوب، حالا که کارى به حکومت داشت چکار مى‏کنیم؟ مى‏گوییم که این آقاى مرجع تقلید را و آن 50 نفرى را که او را معرفى کرده‏اند بگیریم و ببریم یک جایى بازداشت‏شان بکنیم یا مى‏گوییم خیر بفرمایید حکومت مال شما، کدام یک؟ یعنى یک مقوله کاملًا پیچیده‏اى است این مقوله. درست است ممکن است ما حالا خیلى هم نخواهیم روى این بحث بکنیم و جلو برویم ولى یک مقوله‏اى است که به طور طبیعى پیش مى‏آید یا ما باید براى این مقبولیت عامه مردمى را از ناحیه خود مردم گرفته باشیم، یا این‏که اصلًا فرهنگ زعامت و مرجعیت را و توأم بودن این دوتا را با یکدیگر با همین مطالبى که حضرت امام بیان مى‏فرمایند براى مردم جا بیاندازیم و جلو ببریم به عنوان یک فرهنگ اسلامى که شاید از آن غافل بوده‏ایم و شاید الان هم در مباحث خودمان خیلى به آن عنایت نکنیم مطلبى را که حضرت امام بیان مى‏فرمایند من در رابطه با مقوله رهبرى سخن زیاد دارم ولى چون راجع به قو مجریه هم چند جمله‏اى مى‏خواهم عرض کنم و فکر مى‏کنم که فرصت نباشد بحثم را تمام مى‏کنم، فقط بحثى را که جناب آقاى امینى هم مطرح فرمودند من اشاره مى‏کنم که ما در مبحث رهبرى اگر بخواهیم به طور جامع به آن نگاه بکنیم و به نظر من بهترین جایگاهى است که الان نسبت به آن بررسى بکنیم و کار بکنیم خود مقوله رهبرى و شرایط رهبرى است، منتخبین رهبر که خبرگان هستند و شرایطى که خبرگان مى‏توانند داشته باشند که آنها چه شرایطى است و این‏که در نهایت امر خود خبرگان از ناحیه چه کسى صلاحیت‏شان تأیید مى‏شود براى این‏که خبرویت آنها مورد تأیید باشد بعد هم اینجا بیایند؟ نحوه انتخاب رهبر مباحثى که هست تشکیلات رهبرى است و این‏که اگر در رأس هرم بخواهند باشد اعمال حاکمیت مدیریت، اشراف، نظارت داشته باشد تشکیلات رهبرى چه خواهد بود و ارتباطات رهبرى نسبت به این باید کار بشود و در کنار این هم اختیارات رهبرى است‏
Majlis:2 Volume:1 Sessions:1-14 Page:307
که یکى از مقوله‏هاى اختیارات رهبرى جناب آقاى امینى باز اشاره فرمودند مبحث نیروهاى مسلح است ما در مبحث نیروهاى مسلح بحث بسیار وسیع و گسترده‏اى را داشته‏ایم و داریم اگر نیروهاى مسلح را بخواهیم زیر نظر رهبرى هم باشد قطعاً باید ارتباطش را با قوه مجریه روشن بکنیم به دلیل ارتباط بسیار تنگاتنگى که نیروهاى مسلح با قو مجریه داشته‏اند و دارند در زمان جنگ نیروهاى اجرایى شما باید به کمک جنگ بشتابند در زمان صلح‏تان نیروهاى دفاعى کشور باید به کمک سازندگى کشور بسیج بشوند چیزى که قانون اساسى هر دو طرفش را هم دارد هم دولت را مکلف کرده به این‏که همه آحاد ملت را آماده‏سازى کند براى دفاع از انقلاب اسلامى، هم نیروهاى مسلح و ارتش را مکلف کرده که در زمان صلح به کمک سازندگى کشور بشتابند و ارتباط این دوتا مشخص نیست کجا است؟ یعنى آن گره‏اى که این دوتا به هم مى‏خورند از کجا شروع مى‏شود؟ خوب، بله حالا ممکن است راه حل‏هاى مختلفى مطرح بشود ولى الان در قانون اساسى ما چیز مشخصى گفته نشده از طرف دیگر در اینجا حتى تعابیرى که در همین اصل 110 آمده فرماندهى کل نیروهاى مسلح را به مقام رهبرى داده‏ایم ولى کل نیروهاى مسلح را جزو ذى‏مجموعه آن بیان نکرده‏ایم یعنى نیروهاى انتظامى با تفسیر شوراى محترم نگهبان جزو نیروهاى مسلح شناخته شده ولى شاید الان خود نیروهاى انتظامى یا حداقل بعضى که با خود من صحبت کردند خیلى معتقد نیستند مى‏گویند نیروهاى مسلحى که آنجا گفته شده، گفته شده از طریق یک، دو، سه، چهار اضافه بر این گفته نشده. خوب، باید روشن بشود نیروهاى مسلحى که ما همین الان در کشور داریم کمیته است، شهربانى است، ژاندارمرى است، در مقوله نیروهاى انتظامى، سپاه پاسداران انقلاب اسلامى است با سه نیرویى که طبق حکم حضرت امام بنا شد تشکیل بدهند و ارتش است با سه نیروى خودش. خوب، همه اینها در یک جامع نگرى ببینیم فرماندهى کل نیروهاى مسلح در رابطه با این 9 واحد یا 9 تشکیلات اعمال ولایتش، اعمال فرماندهى‏اش به چه شکل است؟ و ارتباط تنگاتنگى که با قو مجریه داشته و به خوبى خبرگان اول هم توجه به این نکته داشته‏اند براى این‏که مبحث سوم از قو مجریه را بحث ارتش و سپاه قرار داده‏اند یعنى عنایت به این بوده که تشکیلات نیروهاى مسلح جزیى از قو مجریه است منتها به دلیل حساسیتى که بوده زیر نظر مقام رهبرى رفته و در اصل شصتم هم آمده که به جز مواردى که در ارتباط با مقام رهبرى است بقیه از طریق رئیس جمهور و نخست وزیر و وزراء قو مجریه اعمال مى‏شود و این باید روشن بشود و به نظر من این از آن مقوله‏هایى است که اگر روشن نشود من خدمت آقایان به عنوان یک نفرى که در این قضایا کم و بیش بوده‏ایم به نظر من بهتر است که این مقوله را جناب آقاى هاشمى و جناب آقاى موسوى بیان بفرمایند ما مشکل داشتیم یعنى در طول مدت جنگ بارها و بارها ما با برادرهاى نیروهاى نظامى جبهه مى‏رفتیم صحبت مى‏کردیم، گله‏مند از دولت بودند که دولت اصلًا نمى‏داند جنگ یعنى چه؟ شاید خیلى از برادرها این را دیده‏اند با دولت صحبت مى‏کردیم، دولت مى‏گوید آنها به مسائل کشورى توجه ندارند چون این طرف قضیه را نمى‏دانند چیست مى‏گویند همه چیز بیاید، حالا ما پشت جبهه گندم هم نیاز داریم، نان هم نیاز داریم، دارو هم نیاز داریم، آن‏که در جبهه است مى‏گوید امشب من باید به فردا برسد چرا این حالت شد؟ یعنى یک حالتى که اگر اینها در کنار هم بودند شاید مشکلات را هم خوب درک مى‏کردند و
Majlis:2 Volume:1 Sessions:1-14 Page:308
در یک حدى به تفاهم مى‏رسیدند یعنى حداقل وقتى وزیر دفاع یا وزیر نیروى مسلح یک مقوله‏اى را مطرح مى‏کرد وزیر برنامه و بودجه یا وزیر اقتصاد و دارایى جواب مى‏داد نهایت کار به یک تفاهمى مى‏رسیدند که پس این حد را باید برویم ولى آن چون راه خودش را مى‏رفته و این راه خودش را مى‏رفته مشکل به وجود آمده و من خدمت سروران معظم عرض بکنم که این مشکل تنها نیست که به وجود مى‏آید بلکه ذهنیت‏ها به وجود مى‏آید که نکند دولت مثلًا دنبال تضعیف نیروى مسلح است براى دولت ذهنیتى به وجود مى‏آید نکند نیروى مسلح در جهت اعمال حاکمیت خودش است و چیزهایى از این قبیل که اینها باید یک جایى به هم گره بخورد حالا گره‏اش به این است که ما بیاییم بگوییم فرماندهى نیروهاى مسلح با رئیس قو مجریه، حالا چه رئیس جمهور، چه نخست وزیر، هر مقوله‏اى باشد ولى تا نصب و عزل لشکرهایش با تأیید رهبر باشد یا به عکس بگوییم فرماندهى با رهبر باشد ولى جانشینى نیروهاى مسلح آن با رئیس قوه مجریه باشد یا وزارت نیروهاى مسلح مثل وزیر دفاع یا تشکیلاتى مثل وزارت کشور که در ارتباط با نیروهاى انتظامى است هم مأموریت‏ها و مسؤولیت‏هایش روشن‏تر بشود و هم این‏که به عنوان یک مسؤولین جدى در ارتباط با نیروهاى مسلح در هیأت دولت حضور داشته باشند حالا این مباحثى که به نظر من جزو گره‏هایى است که در همین مدت بوده و خود ما کم و بیش شاهدش بوده‏ایم و نسبت به آن باید ان شاء الله فکر بشود و تصمیم‏گیرى بشود.
من بحثى را که در رابطه با قو مجریه به ذهنم مى‏رسد خدمت اساتید و سرورانم عرض بکنم، در چند جلسه قبل که اینجا صحبت داشتم یک مطلبى را داشتم که باز تکرار مى‏کنم اولًا که ما ناچاریم رده‏هاى متعدد رهبرى و حاکمیت را در کشور تقلیل بدهیم ما مى‏توانیم بیاییم رأس هرم‏مان را پنج ردیف بکنیم، 1، 2، 3، 4، 5 ولى باید بدانیم که پنج قسمت از اختیارات متمرکز است که در پنج جا داریم تقسیم مى‏کنیم نه این‏که اگر گفتیم پنج‏تا بشوند پنج نوع اختیار از پنج جا مى‏رویم پیدا مى‏کنیم نه، اختیارات مشخص است، اختیاراتى که در رأس هرم به رهبر داده مى‏شود یا در بعضى از کشورها به رئیس جمهور داده مى‏شود، یا در بعضى از کشورها به نخست وزیر داده مى‏شود معلوم و مشخص است یعنى اعمال حاکمیت به ویژه در ارتباط با دو قوه، یعنى قو مجریه و قضائیه و خصوصاً قو مجریه که در این بخش بحث نیروهاى مسلح هم جزو قو مجریه قرار مى‏گیرد آن در دنیا هم هست حالا ترسیمى مثل ترسیم آمریکا آنجایى است که رئیس جمهور حالت رهبرى هم دارد، یعنى هم رئیس قو مجریه است هم فرمانده کل نیروهاى مسلح است، هم مسؤولین قو قضائیه از طرف او منصوب مى‏شوند و هم بالاتر از این حتى حق وتو در رابطه با تصمیمات کنگره و گاهى هم ظاهراً حتى سنا (من الان دقیق نمى‏دانم) دارد. در یک رده بسیار بالایى قرار گرفته است در بعضى از کشورها این‏جور نیست رئیس جمهور حق وتو ندارد در بعضى از کشورها این مجموعه اختیارات در رابطه با نخست وزیر است رئیس جمهور یک مقام تشریفاتى است و نخست وزیر حاکم بر قوه مجریه است و قو قضائیه هم حالا یا منبعث از آن است یا در ارتباط با آن و مجلس و چیزهایى از این قبیل است اما من الان در ذهن خودم هیچ جایى را در ذهنم ندارم که ما یک جایى را داشته باشیم که نخست وزیر مثلًا حاکم باشد رئیس جمهور هم یک مقام تشریفاتى و سمبلیک به عنوان چهره وحدت ملى و مقدس کشور را داشته باشد باز بعدش یک رهبر هم بالاى سرش‏
Majlis:2 Volume:1 Sessions:1-14 Page:309
باشد. من نمى‏دانم اصلًا چنین چیزى را داریم یا نه؟ خوب است برادران توضیح بدهند شاید اطلاعات ما ضعیف است خوب، حالا ما در کشور خودمان به تناسب بحث خودمان و کار خودمان باید روى این مقوله صحبت بکنیم ما مقام رهبرى داریم، چه دنیا داشته باشد چه نداشته باشد بحثى هم که در رابطه با مقام رهبرى داریم به هیچ وجه ارتباطى به این ندارد که از غرب مى‏خواهیم بگیریم یا از شرق مى‏خواهیم بگیریم؟ از مکتب‏مان مى‏خواهیم بگیریم و مبحثى که در ارتباط با ولى امر و ولایت فقیه داریم این براى ما دیکته مى‏کند که ما ولى امر و ولى فقیه داریم پس این مقوله یک مقوله‏اى است که جداگانه باید به آن بپردازیم که یک قسمتى از آن را من شاید در بحث اولم اشاره کردم مقام ولایت فقیه هم در رأس هرم است آن‏چه هم اینجا بحث شد، من خیلى صریح و روشن مى‏گویم در ارتباط با این‏که مواظب باشیم دیکتاتورى به وجود نیاید یا بیاید از نظر من در تمام دنیا و فکر مى‏کنم در تمام تاریخ، چون یک بحث عقلى است نه این‏که من تتبع کرده باشد مربوط به رأس است هرم یعنى من نمى‏فهمم که ما رأس هرم را مى‏خواهیم کنار بگذاریم به دلیل آن قداست و ویژگى‏هاى خاصى که برایش قائل هستیم و به آن معتقدیم بعد مى‏خواهیم بگوییم حالا که زور ما به تو نمى‏رسد نفر دوم را حسابش را برسیم من این را حداقل نفهمیدم یعنى چه؟ یعنى اگر ما مى‏گوییم رأس هرم براى اعمال همه‏گونه حاکمیت رهبر است چى شد که ما مقوله دیکتاتورى را در بعدش آوردیم؟ من حداقل خودم هنوز متوجه نشده‏ام که این یعنى چه چطور شد که در مرحله دوم آمد؟ اما در رابطه با رهبر هم اعتقاد مذهبى‏مان است بله رهبر از نظر ما کسى است که اصلًا تنفیذ حکومت توسط او است، خوب، وقتى دست او است و این اعتقاد ما هم هست، حالا هر چه مى‏خواهید اسمش را بگذارید و این جزو اعتقادات ما است که رهبر مى‏تواند به من بگوید این کار را نکن این کار را بکن به قوه مجریه هم مى‏تواند بگوید، به قوه مقننه هم مى‏تواند بگوید، به قوه قضائیه هم مى‏تواند بگوید حالا در دنیا هر چه مى‏خواهند اسمش را بگذارند ما نمى‏دانیم اسمش را چه مى‏گذارند؟ هر چه مى‏خواهند بگذارند ولى این مقوله بحثى که ممکن است یک نفر در رأس کار قرار بگیرد و خطر آفرین باشد آن فرد رهبر است و خطر آفرین هم نیست به دلیل این‏که اطرافش را بسته‏ایم این را طرف بحث رهبر و این مقوله‏اى که در رابطه با دیکتاتورى در رابطه با شخص دوم مطرح مى‏شود که خیلى براى خود من روشن نیست.
یک مبحثى دیروز اینجا مطرح شد که اختیارات ریاست جمهورى و نخست وزیرى اگر مجموعاً یک جا جمع بشود این خیلى خوب است، کم هم نیست من خودم شخصاً نمى‏دانم شاید واقعاً کم هم نباشد، شاید هم زیاد باشد. جناب آقاى خامنه‏اى مطرح مى‏فرمودند که این یک مقدار کم است جناب آقاى موسوى دیروز مطرح مى‏فرمودند که نه، فکر نمى‏کنم این کم باشد براى خود من یک سؤال مطرح است (از دیروز نوشتم) که این براى خود من روشن بشود و اگر پاسخش روشن بشود خوب است مبحث تعزیرات حکومتى آیا جزو قوه قضائیه، پس چرا قوه مجریه دنبالش است؟ یا در ارتباط با قوه مجریه است باید مشکل قوه مجریه را حل بکند پس اختیاراتش کم است. ما الان مبحثى مثل تعزیرات حکومتى را که الان مثال مى‏زنم منهاى مبحث تعزیرات حکومتى یک سرى چیزها را داریم مثلًا شما قوانین راهنمایى و
Majlis:2 Volume:1 Sessions:1-14 Page:310
رانندگى دارید، خوب، پلیس یک نفرى را که تخلف کرده، تصادف کرده همان جا تنظیم مى‏کند، صورت‏جلسه و مذاکراتش را هم مى‏نویسد حالا به عنوان ضابط دادگسترى یا هر چه هست دارد خودش تنفیذ مى‏کند، اجرا مى‏کند یکى از مشکلات بزرگى که (تا آنجایى که خود من شنیده بودم) به ذهن مى‏آمد قوه مجریه را دچار مشکل و تنگنا کرده این‏که در رابطه با برخورد با یک سرى تخلفات دست و پایش بسته است اگر دست و پایش بسته نیست که مشکلى نیست، بحث تعزیرات هم مى‏تواند کنار برود حالا این یک مقوله است، موارد دیگرى هم هست که من خودم شخصاً نمى‏دانم دیروز خدمت جناب آقاى موسوى خوئینى‏ها من سؤال کردم، من باب مثال، سازمان بازرسى کل کشور، سازمان بازرسى کل کشور ارتباطش با قوه قضائیه چیست؟ دیوان عدالت ادارى، ارتباط تنگاتنگ با قوه قضائیه دارد مرجع تظلمات و شکایات از ادارات و دوایر قوه مجریه و همه است اما ما یک تشکیلاتى داریم به نام سازمان بازرسى کل کشور که جهت حسن اجراى امور مى‏خواهد بازرسى و نظارت کند به نظر من این در رابطه با قوه مجریه است ولى آن قسمتى که مربوط به تظلمات و شکایات و رسیدگى به آنها است مربوط به آنجا است ولى این قسمتش ارتباطش با قوه قضائى حداقل براى خود من روشن نیست حالا ممکن است توضیح داده شود ما بفهمیم که اشتباهاتى داریم بنابراین پس در این مقوله که ما بگوییم نه، حتماً اگر این دوتا جمع بشود خیلى هم زیاد است، نه، این قابل بحث است چون واقع امر این است که مصالح کشور را مى‏خواهیم بحث کنیم ممکن است حالا هر کسى یک چیزى در ذهنش باشد همه هم باید گفته بشود مطالب باید گفته بشود بعد ما به این نتیجه برسیم که نظرى که داریم اشتباه است و مطالبى که مى‏گوییم درست نیست.
ما یک بحثى داریم راجع به این‏که تمرکز در قوه مجریه باید انجام بشود، فرمان امام است تمرکز در قو مجریه هم روى فرد باید پیاده بشود یعنى نمى‏توانیم بگوییم که یک شورایى در رأس قو مجریه باشد آنها تصمیم گیرنده باشند مثل مثلًا هیأت دولت. ظاهراً این هم تا آنجایى که بحث بوده خیلى روى آن اختلاف نظرى نیست حالا ممکن است یکى دوتا از برادران هنوز هم در ذهن‏شان توزیع قدرت به شکلى باشد ولى در مجموع در بحث مخالف و موافق روى این هم بحثى نبوده است بحثى که ما داریم این است که آیا تمرکز قدرت در رئیس جمهور باشد یا در نخست وزیر باشد؟ در اعمال قو مجریه هم بحث است، چیزى که در ارتباط با رئیس جمهور گفته مى‏شود دیکتاتورى است یعنى به مجردى که گفته مى‏شود اعمال قوه مجریه از طرف رئیس جمهور. موضوع دیکتاتورى بلافاصله کنارش مى‏آید حالا عرض کردم چرا، خیلى برایم روشن نیست در ذهن من بیشتر این است که این یک حالت روانى دارد از داستان بنى‏صدر والا اگر بنى‏صدر مثلًا نخست وزیر بود و فقط این جمله تکیه به آراء ملتش را نمى‏گفت ولى شخصیت بنى‏صدر همین بود که بود یواش یواش مى‏رفت که بانک مرکزى را کنترل کند، اقتصاد و دارایى را کنترل کند، برنامه و بودجه را کنترل کند مدیریت کشور را در دست بگیرد و اعمال حاکمیت بکند آن وقت مى‏گفتیم آقا! خوب است که دیگر نخست وزیر نداشته باشیم و این در ذهن ما بالاخره ... در ذهن خود من هم هست یعنى یکى از چیزهایى که ذهن من را مغشوش مى‏کند این است که مواظب باشیم یک وقت یک بنى‏صدر دیگرى روى کار نیاید خیلى خوب، این طرف قضیه است. بنى‏صدر هم که نماند، به دلیل همین‏
Majlis:2 Volume:1 Sessions:1-14 Page:311
کارهایش رفت یعنى آن طرفش هم هست که بنى‏صدرى آمد، حالا مى‏گوییم به دلیل اقتدار حضرت امام بود ما که الان اینجا هنوز تصمیمى روى این‏که رئیس قو مجریه را به چه نحو کنترل بکنیم که نگرفته‏ایم، این‏که مى‏آییم پنج‏تا، ده‏تا اعمال کنترل برایش مى‏گیریم ما مى‏گوییم رهبر هم از چند جهت کنترل بشود، از طریق خبرگان کنترل بشود خوب رئیس قو مجریه هم همین‏طور، دیوان عالى کشور، مجلس، خود رهبر، مجلس خبرگان، شوراى مصلحت حالا مى‏شود پیشنهادهاى مختلفى برایش داد به مجردى که بحث رئیس جمهور مطرح مى‏شود استشمام دیکتاتورى در کنارش هست من مى‏خواهم عرض کنم که از طرف نخست وزیرى هم بنده حداقل به مجردى که بحث نخست وزیرى مى‏شود استشمام هرج و مرج در کشور مى‏کنم ما یک تصویر روشنى از نخست وزیرى داریم، اگر تصویر روشن است من خواهش مى‏کنم این تصویر ارائه بشود که ما اگر خواستیم به نخست وزیر رأى بدهیم با یک تصویر روشن 7- 8 ساله آینده بدانیم این‏جور مى‏شود من تصویر روشن ندارم یعنى من شخصاً نمى‏دانم اگر ما نخست وزیر را مسؤول قو مجریه کردیم چه اتفاقى خواهد افتاد اولًا در طرف رئیس جمهور که بحث دیکتاتورى مى‏شود من تنها موردى که در ذهنم آمده است فقط بنى‏صدر است حداقل چیز دیگرى در ذهن من نیست که آن هم کنار رفت ولى در دنیا هم حداقل من یک مورد هم نفهمیدم کجا؟ براى این‏که در دنیا رئیس جمهور منتخب مردم را بیابید که دیکتاتور شده باشد کى؟ نه دیکتاتور رئیس جمهور شده باشد بله رئیس جمهور پاکستان یک ژنرال بوده، کودتاچى بوه، کودتا کرده، بعد هم گفته من رئیس جمهور هستم رئیس جمهور ترکیه هم باز همین جور، سوریه هم همین جور، عراق هم همین جور، سودان همین جور (حالا اینها که آمده‏اند و به اصطلاح حزبى هستند) قبلى‏هایش همین جور بوده، لیبى هم همین جور در مصر هم اصلًا هیأت حاکمه‏اش هیأت حاکمه افسران است، همین جور. الجزایر هم همین جور، یعنى با قدرتمندانى بوده‏اند که از طریق دیکتاتورى انتخابات مردمى انجام داده‏اند خوب بله اگر این‏جور بماند تا پنجاه سال دیگر هم آقاى ژنرال پینوشه هم اسمش رئیس جمهور است ولى ما بحث ریاست جمهورى منتخب مردمى داریم نه این‏که براساس کودتا آمده و حکومت را گرفته یک چند صباحى گذشته یک قانون اساسى هم درست کرده و بعد هم گفته من منتخب مردم هستم من یک موردش را هم نفهمیدم یعنى برخورد نکردم که بدانیم حالا مثلًا چهار جا انتخابات به این شکل شده، حالا فرض مى‏گیریم یک مورد هم یافت شد، من اول مى‏خواهم آن را بررسى بکنیم ببینیم اشکالاتش چیست مى‏توانیم رفع بکنیم یا نمى‏توانیم رفع بکنیم؟ اما آنجایى که ریاست جمهورى با انتخابات مردمى بوده حالا اسمش را غرب بگذارید هر چه مى‏خواهید بگذارید کجایش دیکتاتورى بوده؟ اگر دیکتاتورى منظور این است که بله: رئیس جمهور آمریکا در مدت حاکمیت خودش اقتدار کامل دارد، آن را هم که تازه نمى‏خواهیم بدهیم، اصلًا یک فرضى را برایش صحبت مى‏کنیم که نیست ما کى بحث کردیم راجع به این‏که یک رئیس جمهورى مى‏خواهیم که قو قضائیه و قو مجریه و وتو قوه مقننه و نیروهاى مسلح و همه چیز در اختیارش باشد؟ این‏که مورد بحث ما نبوده، یک رئیس جمهور یا رئیس قو مجریه‏اى را بحث مى‏کنیم که قو مجریه در ارتباط با او است حالا نسبت به بقیه اختیاراتش هم بحث مى‏کنیم که این باشد یا نباشد؟ تازه همانش یعنى چه دیکتاتورى؟ بله، اگر مى‏گوییم که در زمان‏
Majlis:2 Volume:1 Sessions:1-14 Page:312
حکومت خودش اقتدار کافى دارد براى انجام وظایف مربوط به خودش بله، ما همین را مى‏خواهیم یعنى ما مى‏خواهیم رئیس جمهور در زمان حاکمیت خودش اقتدار کافى داشته باشد براى انجام امور کشور الا این‏که بگوییم نمى‏خواهیم، ما مى‏خواهیم وقتى که مى‏خواهد تصمیم بگیرد پنج‏تا قلم پایش را بزنند و بگویند خیر بنشین، نباید تصمیم گرفت خوب، اگر آن است نگذاریم من اتفاقاً این موضوعى که مطرح مى‏شود در رابطه به نخست وزیر یعکس که آقا! نخست وزیر از مجلس رأى مى‏گیرد خوب، حالا از مجلس رأى مى‏گیرد من نمى‏گویم این عیبش است، این حسن است از مجلس رأى گرفتن ولى واقعاً ارزیابى بکنیم من گفتم حداقل 10 سال آتیه خودمان را ارزیابى بکنیم اگر مجلس ما یک مجلس حزبى بود حزب محافظه کار و حزب کارگر در انگلستان با هم درگیر انتخابات مى‏شوند بالاخره حزب محافظه کار برنده مى‏شود از زمانى که حزب محافظه کار برنده شد مجلس در اختیار حزب محافظه کار است دولت در اختیار حزب محافظه کاراست، رهبر حزب محافظه کار هم مى‏شود نخست وزیر. هر نماینده‏اى در مجلس انگلستان از حزب محافظه کار بخواهد بى‏مزگى در آورد با او برخورد مى‏شود یعنى حزب یک تشیکلات است این‏جور نیست که بگویم به این قانون رأى دادند آمدند به مجلس حالا که به مجلس آمده‏اند پنج گروه شدند، اگر هم جایى این اتفاق افتاد همان جا هم نابود شد یعنى اگر شما جایى را پیدا بکنید و بگویید این‏جور شد، حزب محافظه کار در آنجا یا محافظه کار در آنجا یا مثلًا حزب کارگر گاهى دچار یک سرى تقسیم و تشتت شد، خوب دچار همین مشکل شد یعنى این‏جور نبوده که آن هم امتیاز باشد آن هم ضعفش بود خوب، حالا مى‏خواهیم بیاییم در ایران، ما یکى از دو چیز را باید بپذیریم یا باید بگوییم که مجلس نخست وزیر را انتخاب بکند (رئیس قو مجریه را) به مجردى هم که احساس کرد نخست وزیر دارد خطا مى‏کند تفاوتى که با رئیس جمهور دارد این است که با او برخورد مى‏کند ان شاء الله همه نمایندگان ما هم افراد متعبد و متشرع و احساس وظیفه شرعى‏کن هستند خوب فردا احساس وظیفه شرعى کردند که آقاى نخست وزیر به ضرر مملکت است براساس احساس وظیفه شرعى آقا را استیضاح کردند و کنارش گذاشتند، سه ماه دیگر یک عده دیگر به ذهن‏شان رسید که احساس وظیفه شرعى مى‏کنند که این آقاى دومى یک گیر دیگر دارد کنارش گذاشتند، شش ماه دیگر نفر بعدى را. عرض کردم مى‏خواهم براى من روشن بشود که چه مى‏خواهیم بشود؟ ممکن است بفرمایید نه آقا! مجلس را محدود مى‏کنیم مجلس را مى‏آییم در رابطه با رهبر مى‏گوییم اگر دوباره با نخست وزیر برخورد کردى منحلت مى‏کنیم ما آن مجلس را نمى‏خواهیم. ما مجلسى را مى‏خواهیم که آزاد رأى بدهد آزاد حرف بزند اگر این‏جور شد که دیکتاتورى دوبله مى‏شود یعنى ما آمده‏ایم قوه مجریه را از ریاست جمهورى مربوط به مردم گرفته‏ایم داده‏ایم به یک فردى که منتخب مردم هم نیست بعد هم به مجلس گفته‏ایم حق ندارید زیادى هم صحبت بکنید اگر حرف زدید دچار مشکل مى‏شوید خوب این چه کارى است؟ حداقل خود من هنوز نفهمیده‏ام که یعنى چه؟ خیلى خوب مجلس احساس وظیفه مى‏کند وقتى مى‏خواهد تصمیم بگیرد در مقابل چه کسى مسؤول است درست است که ما بحث مى‏کنیم راجع به این‏که رئیس جمهور را مواظب باشیم دیکتاتور نشود مجلس را هم مواظب باشیم دیکتاتور نشود مگر نبوده دیکتاتورى‏هاى پارلمان‏تاریستى؟ مجلس که مى‏خواهد بیاید رأى بدهد بگوید آقا این باشد این نباشد در مقابل چه کسى پاسخگو
Majlis:2 Volume:1 Sessions:1-14 Page:313
است؟ یا این‏که مى‏گویید مى‏نویسیم که در مقابل رهبر هر فردى از نمایندگان که یک حرف کم و زیادى زد با او برخورد بشود، من باز عرض مى‏کنم این اصلى که در قانون اساسى راجع به آزادى مجلس نوشته شده، به نظر من از بهترین اصول است اگر ما این را حذفش بکنیم یعنى من هم احساسم این است که آیا این جمله صلاح است بگویم، صلاح نیست بگویم این‏جور بشود، آن‏جور بشود و حرفم را نگویم یعنى آن بحث آزاد، بحث باز انجام نشود ولى اگر که ما آمدیم گفتیم خیر شما محدود بشوید خوب این را روشن کنیم که این آقایان در مقابل چه کسى مسؤولند؟ یعنى نماینده مجلسى که فقط براساس رأى مردم، بعد هم یا وظیفه شرعى مى‏خواهد صحبت بکند و رأى بدهد جز این است که مى‏گوییم چهار سال دیگر انتخاب نمى‏شود خوب رئیس جمهور هم چهار سال دیگر انتخاب نمى‏شود در مقابلش حداقل ما بفهمیم که فقط این است که مى‏گوییم 270 نفرند ولى 270 نفرند که به راحتى مى‏توانند هر سه ماه یک بار هر چهار ماه یک بار یک نفرى را بیاورند، یک نفرى را ببرند اگر خواستیم محدود بکنیم به نظر من مشکل ایجاد مى‏کند در رابطه به مجلس و اختیارات مجلس. اگر آزاد خواستیم بگذاریم از آن طرف مشکل پیدا مى‏کند که دیگر چه دولتى داریم؟ آن طرفش یک مشکل هرج و مرج مى‏آید از این طرف من واقعاً خودم هضم نکرده‏ام که گاهى در دفاع از مردم و مجلس صحبت مى‏شود که بگذاریم همه حاضر در صحنه باشند، همه خودشان باشند از طرف دیگر مى‏گوییم مردم ما کانه یک رنگ آزادى را در این مثلًا ده ساله دیده‏اند والا عمقش مثلًا دیکتاتورى است من هنوز این حرف را نفهمیده‏ام یعنى چه، هضم نکرده‏ام که یعنى چه؟ یعنى بالاخره در کشورمان، مردم‏مان مى‏توانند انتخاب بکنند یا نمى‏توانند انتخاب بکنند؟ یعنى در حد بلوغ و رشد براى انتخاب رسیده‏اند یا نرسیده‏اند؟ خوب همین‏طور که قوه مقننه‏شان را انتخاب مى‏کنند براى یک کار مشخصى، قو مجریه‏شان را هم انتخاب کنند براى یک کار مشخصى البته ما ارتباطاتش را بحث نداریم حتى من بحث به این‏که شخص نخست وزیر هم باشد ولى مسؤول نهایى قو مجریه رئیس جمهور باشد بحث ندارم یعنى آن یک بحث دومى است که مى‏تواند باشد ولى با اختیارى که رئیس جمهور به او مى‏دهد یا این‏که ارتباطى که وزراء با مجلس دارند، باز ما خیلى بحث نداریم البته بحث دارم راجع به این‏که هر چه مجلس در امر وزیر هم دخالت و نظارت ... حالا نظارت نه، دخالت بکند یعنى مسلوب الاختیار کردنش، ولى ما به دلیل این‏که باید قوام حکومت‏مان به پیوستگى قواى حاکمه‏مان باشد، نمى‏توانیم اینها را مجزاى از هم بگوییم تو خط خودت را برو، تو هم خط خودت را برو، تو هم خط خودت را برو. نه باید اینها به هم گره بخورد، ولى واقعاً ببینیم آن شکلى که مى‏تواند بهترین و مناسب‏ترین باشد براى کشور ما آن شکل چیست؟ من یک جمله‏اى هم راجع به این مسأله بگویم یک بحثى داشتیم که بعضى از برادران‏مان اشاره مى‏کردند که اگر مجلس را مقتدر کردیم نمایندگان بسیار توانا و توانمندى به مجلس مى‏آیند این را هم باز من حداقل نفهمیدم یعنى چه؟ یعنى مگر بنا است از این به بعد نمایندگان انتصاب بشوند که بگوییم یک عده افراد با این حد از معلومات، با این حد از کارشناسى و اینها بیایند؟ مجلس را مردم رأى مى‏دهند، مردم هم بین یک کارشناسى که همه ما برایش امضاء بکنیم و یک نفر که آنجایى او را مى‏شناسد، روحانى محل‏شان است معلم محل‏شان است، نمى‏دانم یا افراد مختلف، آنها رأى به او مى‏دهند. ما که نمى‏توانیم‏
Majlis:2 Volume:1 Sessions:1-14 Page:314
هم اینها را در ابهام بگذاریم، بگوییم ان شاء الله مجلس چیز خوبى مى‏شود، وقتى یک چیز خوبى شد ان شاء الله تصمیم درست مى‏گیرد، وقتى تصمیم درست گرفت، یک چنین مشکلاتى پیش نمى‏آید من حداقل این را هم نفهمیدم تنها مقوله‏اى که در ارتباط با رئیس جمهور ممکن است تصور دیکتاتورى‏اش بشود، اعمال مدیریتش است یعنى وزراء مناسب بگذارد که مى‏آید در مجلس. بعد از طریق مدیران، استانداران، سفرا، یک کادر مناسب با حکومت خودش را بچیند آخر مگر نخست وزیرچه کار مى‏کند مگر نخست وزیر وقتى خواست استاندار را بگذارد مى‏آید از مجلس رأى اعتماد مى‏گیرد؟ مى‏گویم تنها فقط باید گفت که نه اگر یک استاندار چه گذاشت مى‏آییم استیضاحش بکنیم، مگر مى‏خواهیم استیضاحش بکنیم؟ یعنى دو طرف به هم پیوند دارد، خوب ما ناچار مى‏شویم دست از این اصل این طرفى‏مان برداریم به جاى انتخاب مردمى این را حذف بکنیم، از آن طرف هم چیز اضافه بر این به دست نیاورده باشیم من عذر مى‏خواهم خیلى زحمت دادم بقیه مطالب براى وقت دیگر باشد (و السلام علیکم و رحمة الله).
منشى (یزدى)- چون هفت، هشت دقیقه وقت بیشتر نیست و سه نفر دیگر نوبت دارند قاعدتاً مى‏ماند نوبت صحبت براى جلسه بعد، ولى یک پیشنهادى با امضاء چهار نفر از آقایان آمده است نسبت به یک ماده پیشنهادى براى تکمیل آیین‏نامه، نمى‏دانم در این فرصت مى‏توانیم بررسى بکنیم یا نه؟
نایب رئیس (هاشمى رفسنجانى)- نه نمى‏توانیم.
منشى (یزدى)- قاعدتاً براى جلسه بعد مى‏ماند.
میرحسین موسوى- متن را بخوانید، تصمیم‏گیرى بماند براى جلسه بعد.
منشى (یزدى)- متن این است که اعضاء کمیسیون‏هایى که کارشان زودتر به اتمام مى‏رسد، مى‏توانند کمیسیون دیگرى را انتخاب کرده، از آن تاریخ با حق رأى در آن شرکت کنند البته تعادل نسبى بین عدد اعضاء کمیسیون‏ها لازم است رعایت شود چهار نفر از آقایان هم امضاء کرده‏اند.
نایب رئیس (هاشمى رفسنجانى)- البته یک مقدار کاملش بکنید بگویید مثلًا به نسبت فرض کنید اگر شش نفر آزاد شدند بتواند در سه کمیسیون هر کمیسیونى دو نفر بروند.
منشى (یزدى)- پیشنهاد ما این بود قبلًا هم داشتیم که طبق همان ماده‏اى که قبلًا در آیین‏نامه تصویب شده است یعنى وقتى چند نفر از یک کمیسیون آزاد شدند به همان ترتیبى که در اول براى کمیسیون‏ها انتخاب مى‏شدند این آزاد شده‏ها هم به همان ترتیب به کمیسیون‏ها ملحق بشوند.
نایب رئیس (هاشمى)- اجازه بدهید آقایانى که امضاء فرموده‏اند، تا چهارشنبه آینده ظاهراً چنین اتفاقى نمى‏افتد چون همه کمیسیون‏ها هنوز گزارش نداده‏اند یعنى مستعجل نیست در این ضمن این هم پخته بشود آقایان هم بررسى بکنند در جلسه چهارشنبه آینده این را در دستور مى‏گذاریم اول جلسه باشد، پخته هم شده باشد از آقایانى که مى‏خواهند صحبت کنند ما فقط پنج، شش دقیقه وقت داریم اگر مایلند وقت‏شان را صحبت کنند والا براى جلسه بعد بگذاریم.
منشى (یزدى)- نوبت جناب آقاى عمید است.
Majlis:2 Volume:1 Sessions:1-14 Page:315
نایب رئیس (هاشمى)- آقاى عمید! با پنج، شش دقیقه مى‏توانید؟ (عمید زنجانى- خیر) پس براى جلسه بعد باشد.
آقاى دکتر حبیبى اسامى غایبین را بخوانید.
منشى (دکتر حسن حبیبى)- غایب بدون اجازه آقاى دکتر نجفقلى حبیبى هستند.
3- پایان جلسه و تاریخ تشکیل جلسه آینده‏
نایب رئیس (هاشمى)- آقایان خسته شدید در این گرماى چراغ‏ها، ما آنجا وسیله پذیرایى که رفع خستگى بکند همان جایى که دیروز بودیم تهیه کرده‏ایم آقایان تشریف ببرند آنجا.
جلسه بعدمان هم روز چهارشنبه هفته آینده است ضمناً یک گزارشى از کمیسیون مربوط به شوراى‏عالى قضائى رسیده، چون یک نواقصى داشت بنا شد آن را تکمیل کنند ما ان شاء الله دوشنبه آن را پخش مى‏کنیم که چهل و هشت ساعت قبل آماده شده باشد که جلسه بعد هم شاید بتوانیم بحث قضائى را اینجا انجام بدهیم از کمیسیون‏ها هم گزارش خواهد رسید اگر آن گزارش کمیسیون آمد در دستور است، پیشنهاد اصلاح آیین‏نامه هم در دستور است سخنرانى‏هایى که پیشنهاد کرده‏اند آن هم در دستور است بعد به نسبت تقسیم مى‏کنیم و انجام مى‏دهیم ختم جلسه اعلام مى‏شود.
 (جلسه ساعت 50/ 18 پایان یافت)
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:317
جلس نهم‏
صورت مشروح مذاکرات شوراى بازنگرى قانون اساسى جمهورى اسلامى ایران‏
جلسه ساعت شانزده و دوازده دقیقه روز چهارشنبه بیست و هفتم اردیبهشت ماه 1368 هجرى شمسى برابر با یازدهم شوال 1409 هجرى قمرى به آیت الله على مشکینى تشکیل شد.
فهرست مطالب:
1- اعلام رسمیت جلسه و تلاوت آیاتى از کلام الله مجید
2- بحث درباره گزارش کمیسیون بررسى مسائل مربوط به تمرکز در مدیریت قو قضائیه به شوراى بازنگرى قانون اساسى‏
3- پایان جلسه و تاریخ تشکیل جلسه آینده‏
Majlis:2 Volume:1 Sessions:1-14 Page:318
1- اعلام رسمیت جلسه و تلاوت آیاتى از کلام الله مجید
رئیس (مشکینى)- بسم الله الرحمن الرحیم. با حضور 18 (هجده) نفر جلسه رسمیت دارد دستور جلسه را اعلام بفرمایید.
منشى (حبیبى)- بسم الله الرحمن الرحیم. دستور نهمین جلس عمومى شوراى بازنگرى قانون اساسى بعد از ظهر روز چهارشنبه بیست و هفتم اردیبهشت ماه 1368 هجرى شمسى مطابق با یازدهم شوال 1409 هجرى قمرى.
گزراش شور اول کمیسیون بررسى مربوط به تمرکز در مدیریت قو قضائیه به شوراى بازنگرى قانون اساسى در خصوص اصول یکصد و پنجاه و چهارم، یکصد و پنجاه و هفتم و یکصد و پنجاه و هشتم.
نایب رئیس (هاشمى رفسنجانى)- تلاوت کلام الله مجید.
اللهم صل على محمد و آل محمد
اعوذ بالله من الشیطان الرجیم‏
یا دَاوُودُ إِنَّا جَعَلْنَاکَ خَلِیفَةً فِى الْأَرْضِ فَاحْکُمْ بَینَ النَّاسِ بِالْحَقِّ وَلَا تَتَّبِعِ الْهَوَى فَیضِلَّکَ عَنْ سَبِیلِ اللَّهِ إِنَّ الَّذِینَ یضِلُّونَ عَنْ سَبِیلِ اللَّهِ لَهُمْ عَذَابٌ شَدِیدٌ بِمَا نَسُوا یوْمَ الْحِسَابِ* وَمَا خَلَقْنَا السَّمَاءَ وَالْأَرْضَ وَمَا بَینَهُمَا بَاطِلًا ذَلِکَ ظَنُّ الَّذِینَ کَفَرُوا فَوَیلٌ لِلَّذِینَ کَفَرُوا مِنَ النَّارِ* أَمْ نَجْعَلُ الَّذِینَ آمَنُوا وَعَمِلُوا الصَّالِحَاتِ کَالْمُفْسِدِینَ فِى الْأَرْضِ أَمْ نَجْعَلُ الْمُتَّقِینَ کَالْفُجَّارِ* کِتَابٌ أَنْزَلْنَاهُ إِلَیکَ مُبَارَکٌ لِیدَّبَّرُوا آیاتِهِ وَلِیتَذَکَّرَ أُولُو الْأَلْبَابِ‏
 (صدق الله العلى العظیم)
 «از آیه 25 تا 29 سورة ص»
رئیس- ایدکم الله.
2- بحث درباره گزارش بررسى مسائل مربوط به تمرکز در مدیریت‏
قوه قضائیه به شوراى بازنگرى قانون اساسى‏
منشى (یزدى)- مخبر کمیسیون تشریف بیاورند.
مخبر کمیسیون (عباسعلى عمید زنجانى)- بسم الله الرحمن الرحیم. گزارش از کمیسیون بررسى مسائل مربوط به تمرکز در مدیریت قو قضائیه به شوراى بازنگرى قانون اساسى.
کمیسیون بررسى مسائل مربوط به تمرکز در مدیریت قوه قضائیه با حضور تمامى اعضاء جلسات متعددى تشکیل داد و پس از بحث و بررسى و تبادل نظر در کلیات، اصول یکصد و پنجاه و چهار و یکصد و پنجاه و هفت و یکصد و پنجاه هشت قانون اساسى را مورد رسیدگى قرار داد و در این خصوص مصوباتى به شرح زیر داشت.
اینک گزارش آن جهت رسیدگى شور اول تقدیم شوراى محترم بازنگرى قانون اساسى مى‏گردد.
رئیس کمیسیون بررسى مسائل مربوط به تمرکز در مدیریت قوه قضائیه- على مشکینى‏
اصل یکصد و پنجاه و چهارم قانون اساسى به این شرح است:
 «جمهورى اسلامى ایران سعادت انسان در کل جامع بشرى را آرمان خود مى‏داند و
Majlis:2 Volume:1 Sessions:1-14 Page:319
استقلال و آزادى و حکومت حق و عدل را حق هم مردم جهان مى‏شناسد، بنابراین در عین خوددارى کامل از هرگونه دخالت در امور داخلى منتهاى دیگر از مبارز حق طلبان مستضعفین در برابر مستکبرین در هر نقطه از جهان حمایت مى‏کند».
اصل یکصد و پنجاه و چهار قانون اساسى که قرائت شد عیناً تأیید گردید.
اصل یکصد و پنجاه و هفتم قانون اساسى که به این شرح بوده است:
 «به منظور انجام مسؤولیت‏هاى قوه قضائیه شورایى به نام شوراى‏عالى قضائى تشکیل مى‏گردد که بالاترین مقام قو قضائیه است و وظایف آن به شرح زیر مى‏باشد».
منشى (یزدى)- عذر مى‏خواهم. این اشتباه چاپى در شماره و رقم است و ممکن است ذهن آقایان هم مشتبه بشود چون اصلى که مربوط به قو قضائیه است اصل یکصد و پنجاه و ششم است، این چهار و شش در چاپ اشتباه شده است.
مخبر کمیسیون (عمید زنجانى)- بله، اصل یکصد و پنجاه و ششم در قانون اساسى یعنى اولین اصل فصل یازدهم قانون اساسى بدون کوچک‏ترین تغییر ابقاء شده است متن اصل یکصد و پنجاه و شش که ضرورتى ندارد خوانده بشود؟
مشکینى (رئیس)- چرا بخوانید.
نایب رئیس (هاشمى)- همان را باید بخوانید اصلًا چرا اصل یکصد و پنجاه و چهار را خواندید؟ این مربوط به شما نبود.
منشى (یزدى)- این اشتباه چاپى بوده. اصل صد و پنجاه و شش هم خدمتتان هست، آن را بخوانید.
 (به شرح زیر خوانده شد)
فصل یازدهم:
اصل یکصد و پنجاه و ششم- قو قضائیه قوه‏اى است مستقل که پشتیبان حقوق فردى و اجتماعى و مسؤول تحقق بخشیدن به عدالت و عهده‏دار وظایف زیر است:
1- رسیدگى و صدور در مورد تظلمات، تعدیات، شکایات، حل و فصل دعاوى و رفع خصومات و اخذ تصمیم و اقدام لازم در آن قسمت از امور حسبیه که قانون معین مى‏کند.
2- احیاء حقوق عامه و گسترش عدل و آزادى‏هاى مشروع.
3- نظارت بر حسن اجراى قوانین.
4- کشف جرم و تعقیب و مجازات و تعزیر مجرمین و اجراى حدود و مقرارت مدون جزایى اسلام.
5- اقدام مناسب براى پیشگیرى از وقوع جرم و اصلاح مجرمین.
این اصلى که به شمار یکصد و پنجاه و ششم در قانون اساسى بوده عیناً تأیید گردیده و دلیل تأیید این اصل هم از نظر کمیسیون این بوده است که در این اصل مسأله‏اى که در رابط با تمرکز در مدیریت قضائى باشد مشاهده نمى‏شود و این اصل اعم است از این‏که مدیریت در قو قضائیه به صورت متمرکز باشد و یا مدیریت در قو قضائیه به صورت شورایى باشد.
حسین هاشمیان- اول عبارت را بخوانید و بعد توضیح بدهید.
مخبر کمیسیون (عمید زنجانى)- عبارت خوانده شد. اصل یکصد و پنجاه و ششم عیناً
Majlis:2 Volume:1 Sessions:1-14 Page:320
تأیید گردیده، دارم توجیه مى‏کنم که چرا تأیید گردیده؟ اصل بعدى که یکصد و پنجاه و هفتم است قرائت مى‏کنم و آن را هم عوض مى‏کنم پس بنابراین اصل یکصد و پنجاه و ششم بدون کوچک‏ترین تغییرى تأیید شده و دلیل تأیید این است که این اصل هیچ تفاوتى از نظر نوع مدیریت در قو قضائیه که نوع مدیریت شورایى باشد و یا مدیریت متمرکز باشد تفاوتى ندارد و این وظایف پنج‏گانه على کل حال وظایف قو قضائیه محسوب مى‏شود البته این پنج وظیفه از نظر نوع و ماهیت متفاوت است، بعضى از این وظایف دقیقاً به صورت ماهوى مربوط به دستگاه قضائى و عمل قضائى است و بعضى از این اهداف یا وظایف مربوط به قبل یا مربوط به بعد یا مربوط به امورى است که به نحوى با مسائل قضائى در ارتباط است در هر حال از آنجا که طبق آیین‏نام مصوب شوراى بازنگرى قانون اساسى فقط کمیسیون‏ها موظفند که در حدود محورهاى هشت‏گانه اصول قانون اساسى را مورد بررسى قرار بدهند، این اصل هیچ ارتباطى با نوع مدیریت در قو قضائیه نداشت و لذا با اتفاق آراء تصویب شد که عین این اصل ابقاء بشود.
اما اصل بعدى اصل یکصد و پنجاه و هفتم قانون اساسى است، که من اول متن قانون اساسى فعلى را قرائت مى‏کنم بعد متن مصوب کمیسیون را براى حضرات قرائت مى‏کنم:
اصل یکصد و پنجاه و هفتم قانون اساسى- به منظور انجام مسؤولیت‏هاى قو قضائیه، شورایى به نام شوراى‏عالى قضائى تشکیل مى‏گردد که بالاترین مقام قو قضائیه است و وظایف آن به شرح زیر مى‏باشد:
1- ایجاد تشکیلات لازم در دادگسترى به تناسب مسؤولیت‏هاى اصل یکصد و پنجاه و ششم.
2- تهى لوایح قضائى متناسب با جمهورى اسلامى.
3- استخدام قضات عادل و شایسته و عزل و نصب آنها و تغییر محل مأموریت و تعیین مشاغل و ترفیع آنان و مانند اینها از امور ادارى طبق قانون.
این اصل که اصل یکصد و پنجاه و هفت قانون اساسى است به صورت زیر اصلاح گردیده است:
 «به منظور انجام مسؤولیت‏هاى قو قضائیه در کلى امور قضائى و ادارى و اجرایى یک نفر مجتهد عادل و آگاه به امور قضائى، مدیر ومدبر به عنوان رئیس قو قضائیه براى مدت 5 سال از طرف رهبرى تعیین مى‏شود و وظایف او به شرح زیر مى‏باشد:
1- ایجاد تشکیلات لازم در دادگسترى به تناسب مسؤولیت‏هاى اصل یکصد و پنجاه و ششم.
2- تهى لوایح قضائى متناسب با جمهورى اسلامى.
3- استخدام قضات عادل و شایسته و عزل و نصب آنها و تغییر محل مأموریت و تعیین مشاغل و ترفیع آنان و مانند اینها از امور ادارى طبق قانون.
از آنجا که اصل یکصد و پنجاه و هشتم هم دقیقاً در رابط با اصل یکصد و پنجاه و هفتم است، لذا متن اصل یکصد و پنجاه و هشتم را قرائت مى‏کنم که طبق مصوب کمیسیون از قانون اساسى حذف گردیده است.
Majlis:2 Volume:1 Sessions:1-14 Page:321
اصل یکصد و پنجاه و هشتم قانون اساسى- شوراى‏عالى از پنج عضو تشکیل مى‏شود:
1- رئیس دیوان عالى کشور.
2- دادستان کل کشور.
3- سه نفر قاضى مجتهد و عادل به انتخاب قضات کشور.
اعضاى این شورا براى مدت 5 سال و طبق قانون انتخاب مى‏شوند و انتخاب مجددشان بلامانع است. شرایط انتخاب شونده و انتخاب کننده را قانون معین مى‏کند. اصل یکصد و پنجاه وهشت قانون اساسى که قرائت شد طبق مصوب کمیسیون بررسى مسائل قضائى شوراى بازنگرى قانون اساسى حذف گردیده است.
در مورد دلایلى که کمیسیون براى جایگزینى اصل قرائت شده به جاى اصل یکصد و پنجاه و هفتم قانون اساسى داشته به این قرار است:
از آنجا که یکى از محورهاى عمد موضوع بحث در شوراى بازنگرى در قانون اساسى مسال تمرکز در مدیریت قو قضائیه بود اصل یکصد و پنجاه و هفتم قانون اساسى نظام مدیریت در قو قضائیه را شورایى اعلام مى‏کرد و این نظام شورایى منافات با تمرکز در مدیریت قو قضائیه داشت، بنابراین کمیسیون قضائى تصویب کرد که به جاى نظام شورایى نظام مدیریت متمرکز جایگزین بشود به خاطر این‏که در گذشته نظام شورایى اولًا به آن شکل نبوده است که بتواند مسائل و مشکلات قضائى کشور را حل و فصل کند و بخشى از نارسایى‏هاى قو قضائیه مربوط به شورایى بودن قو قضائیه و مدیریت قضائى کشور بوده و به این دلیل بوده است که چون مسؤولیت‏هاى اعضاى شوراى عالى قضائى مشخص نبوده. بنابراین مسؤولیت‏ها به نحوى لوث مى‏شده و بالاخره مشخص نمى‏شده کدام بخش از قو قضائیه در مسؤولیت کدام فرد از اعضاى شوراى عالى قضائى است و توافق نظر و اجماع رأى در شوراى عالى قضائى طبعاً به ندرت اتفاق مى‏افتاد و به همین دلیل مسائلى که مورد اختلاف بود خواه ناخواه عملًا وظایف مربوط به آن لوث مى‏شد و نهایتاً ضعفى که براى همه در قو قضائیه مشهود بود باعث اشکالات فراوان مى‏شد که بارها هم حضرت امام در این زمینه تذکراتى را دادند که در این زمینه من اشاره مى‏کنم به 4 نامه‏اى که حضرات آشنایى دارند و در ذهن‏شان هست که دلیل بر نارضایتى حضرت امام نسبت به عملکرد دستگاه قضائى بوده. در کمیسیون این نامه‏ها خوانده شد و روى این نامه‏ها تکیه شد و یکى از دلایل عام نارضایتى حضرت امام که حاکى از عدم موفقیت قو قضائیه بود شورایى بودن مدیریت دستگاه قضائى منظور شد و به همین دلیل به جاى نظام شورایى، نظام مدیریت متمرکز در قو قضائیه پیشنهاد شد و این پیشنهاد به تصویب رسید البته لازم به توضیح و تذکر است که نوع مدیریت متمرکز در قو قضائیه به دو شکل در کمیسیون مطرح شد که آیا این مدیریت متمرکز به صورت تک مدیریتى باشد یا به صورت دو مدیریتى باشد؟ برخى تصور بر آن داشتند که دو مدیریتى هم قابل انطباق با تمرکز مدیریت در قو قضائیه هست ولى کمیسیون این نظر را نپسندید و پیشنهاد شد نوع مدیریت متمرکز به صورت تک مدیریتى یا به تعبیرى دیگر تک رکنى باشد و به همین دلیل در دنبال مصوبه ملاحظه مى‏فرمایید که انجام مسؤولیت‏هاى قو قضائیه در کلى امور قضائى و
Majlis:2 Volume:1 Sessions:1-14 Page:322
ادارى و اجرایى که اشاره است به سه نوع و مسؤولیتى که در دستگاه قضائى وجود دارد نوعى از مسؤولیت‏هاى قو قضائیه مربوط به مسائل قضائى صرف است، مثل کارى که دادگاه‏ها انجام مى‏دهند حکم و رأى صادر مى‏کنند و ما یتعلق بذلک. و نوعى از کارهاى دستگاه قضائى هست که به نحوى ادارى است ولى ادارى مرتبط به مسائل قضائى است یعنى در کنار قاضى یک سلسله مسائلى ولو به شکل ادارى مطرح است که ولو ادارى محسوب مى‏شود ولى در کار رأى و صدور رأى و قضاوت قاضى مؤثر است این هم نوعى از کارها و وظایف قضائى است که ما از آنها تعبیر به ادارى کردیم یک سلسله امور اجرایى صرفاً هست که نه قضائى است و نه مرتبط است مستقیماً به مسائل قضائى، مثل نوع خدمات در دستگاه قضائى و نظایر و اشباه آن. لذا به مقتضاى نظر تمرکز در مدیریت قو قضائیه کلى مسؤولیت‏هاى قو قضائیه چه آن‏چه که مربوط به امور قضائى است، چه آن‏چه که مربوط به مسائل ادارى و اجرایى هست کلًا به صورت متمرکز در اختیار یک مجتهد عادل آگاه به امور قضائى که مدیر و مدبر است نهاده شد.
بنابراین دقیقاً در اینجا تمرکز به صورت تک مدیریتى در قو قضائیه به آن معنا که هیچ امرى از امور مربوط به مسائل قضائى و دستگاه قضائى خارج از حوز این مدیریت نباشد به این صورت متمرکز پیشنهاد شده و تصویب شده.
نکت بعدى در مورد صلاحیت‏ها یا به تعبیر دیگر شرایط رئیس قو قضائیه است.
اولین شرطى که براى رئیس قو قضائیه پیشنهاد شده و تصویب شده مسأله مجتهد بودن رئیس قو قضائیه است. به دلیل این‏که بخش عمده‏اى از کارهاى رئیس قو قضائیه یا مسؤولیت‏هایى که بر عهد قو قضائیه است عبارت است از مسائل قضائى، و خواه ناخواه کسى که در مسائل قضائى دخالت مى‏کند یا مسؤولیت را بر عهده مى‏گیرد باید مجتهد باشد و صحیح و درست نیست که در مسائل قضائى شخص غیر مجتهد باشد و صحیح و درست نیست که در مسائل قضائى شخص غیر مجتهد دخالت کند، براساس ادله‏اى که در این زمینه در باب قضا وجود دارد که قاضى باید مجتهد باشد عادل بودن هم به همین دلیل هست طبق ادله‏اى که در باب قضا به نظر مبارک حضرات رسیده است و مسبوق هستید مجتهد عادل باید باشد. در حقیقت دلیل اشتراط این دو شرط به یک نحو است که مجتهد و عادل باشد براى این‏که غیر مجتهد غیر عادل حق تصدى مسائل قضائى را ندارد و بخشى از مسؤولیت‏هاى قو قضائیه که به عهد رئیس قو قضائیه است مسائل صرفاً قضائى است.
اما شرط دوم که آگاه به امور قضائى است، این یکى از شرایطى است که قضاء یا قیاسات‏ها معها هست، شخصى که متصدى مسؤولیت‏هاى قضائى مى‏شود باید سابق کار قضائى داشته باشد یا لااقل آشنا به مسائل قضائى باشد و خواه ناخواه کسى که آگاه به امور قضائى نیست نمى‏تواند مسؤولیت‏هاى قو قضائیه را با این گستردگى و متمرکز که ذکر شد بر عهده بگیرد.
مدیر و مدبر بودن شرط دیگرى بود که به تصویب رسید به این دلیل که رئیس قو قضائیه در عین این‏که به مسائل قضائى مى‏پردازد به نوعى هم مدیریت بر عهد او است چون بخشى از مسؤولیت‏هاى رئیس قو قضائیه جنب ادارى و اجرایى دارد کسى که این همه مسؤولیت‏ها را که از جمل آنها مسائل ادارى و اجرایى هست بر عهده مى‏گیرد حتماً باید مدیر و مدبر باشد تا یک رکن با این عظمت و گستردگى را بتواند ریاست به معناى اداره و بر عهده بگیرد.
Majlis:2 Volume:1 Sessions:1-14 Page:323
مسال دیگرى که در این اصل پیشنهادى و مصوب کمیسیون سوم قابل نظر هست این است که این مجتهد جامع الشرایط با این صفات حتماً باید از طرف مقام رهبرى منصوب بشود، به دلیل این‏که قضاوت از شؤون ولایت امر است و ولایت امر بر عهد ولى امر است. ولى امر شؤونات مربوط به قضاء را بر عهد شخص صلاحیت‏دارى که شرعاً مى‏تواند عهده‏دار این مسائل باشد مى‏گذارد بنابراین در نظام اسلامى ولى امر است که باید تصدى به مسائل قضائى و مسؤولیت‏هاى قضائى را به عهد شخصى بگذارد بنابراین از آنجا که تصدى امر قضا از شؤونات ولایت عامه هست، بنابراین تعیین رئیس قو قضائیه حتماً باید توسط مقام رهبرى باشد.
مدت 5 سال، اولًا به این نظر که در قانون اساسى این 5 سال بوده منتها در مورد شورا بوده و دلیلى بر تغییر آن نبوده. چون تغییر مدیریت و تغییر نوع مدیریت از شورایى به تمرکز هیچ ربطى به مسال مدت ندارد و خواه ناخواه هم آن جهاتى که در تعیین مدت 5 سال در تعیین رئیس دیوان‏عالى کشور توسط مقام رهبرى یا تعیین دادستان کل از طرف مقام رهبرى و یا تعیین سه عضو دیگر شوراى‏عالى قضائى توسط قضات کشور تمامى آن دلایل مربوط به 5 سال سر جاى خودش محفوظ است و با تغییر نوع مدیریت تأثیرى نخواهد داشت.
بنابراین در قسمت اول، فقر اول، بند اول (البته بند صحیح نیست) فقر اول اصل یکصد و پنجاه و هفت مصوب کمیسیون در اینجا کلى شرایطى که براى رئیس قو قضائیه لازم هست ذکر شده و به تصویب رسیده. اما بندهاى 1 و 2 و 3 به عنوان شرح وظایف رئیس قو قضائیه در حقیقت همان وظایفى است که بر عهد شوراى‏عالى قضائى بوده و به نظر کمیسیون با تغییر مدیریت نوع وظایف تغییر نمى‏کرد این سه وظیفه دقیقاً ناشى و برانگیخته شده از آن پنج وظیفه و مسؤولیتى است که بر عهد قو قضائیه است براساس آن پنج بند از اصل یکصد و پنجاه و ششم این سه مسؤولیت بر عهد قو قضائیه است، به همان دلیلى که بر عهد شوراى‏عالى قضائى بوده. تغییر نوع مدیریت در مسؤولیت تأثیرى ندارد و این سه وظیفه کماکان عیناً مثل متن اصل قانون اساسى ابقاء و حفظ شده. البته در کمیسیون نقطه نظرهاى دیگرى بود، پیشنهادهاى دیگرى بود، ولى آن‏چه که مصوب کمیسیون هست عبارت است از همین سه بند که عیناً مثل سه بند اصل یکصد و پنجاه و هفت اصل قانون اساسى است.
اما در مورد حذف اصل یکصد و پنجاه و هشتم قانون اساسى، من فکر مى‏کنم اگر متن را عزیزان عنایت بفرمایند کاملًا روشن است براى این‏که اصل یکصد و پنجاه و هشتم دقیقاً متفرع و متأثر از اصل یکصد و پنجاه و هفتم قانون اساسى است یعنى براساس نظام شورایى و مدیریت شورایى دستگاه قضائى است وقتى مدیریت شورایى قو قضائى منتفى شد خواه ناخواه «شوراى‏عالى قضائى از 5 عضو تشکیل مى‏شود» هم خود به خود منتفى خواهد شد و ذکر رئیس دیوان‏عالى کشور، دادستان کل کشور یا سه نفر قاضى مجتهد عادل به انتخاب قضات کشور، متفرع بر آن اصل است وقتى آن اصل منتفى شد، سالبه به انتفاء موضوع، خواه ناخواه متفرعات و فروع آن اصل هم منتفى خواهد شد به همین دلیل کمیسیون اصل یکصد و پنجاه و هشت قانون اساسى را تصویب کرد که حذف بشود.
البته آن‏چه که من به عنوان دلایل توجیهى مصوبات کمیسیون بررسى مسائل مربوط به تمرکز در مدیریت قو قضائیه عرض کردم اجمالى بود و اگر ایراد و اشکال و سؤالى باشد
Majlis:2 Volume:1 Sessions:1-14 Page:324
در نهایت باز بحث‏هاى مفصل‏ترى که در کمیسیون ارائه داده شده در پاسخ سؤال یا احیاناً ایراد و اشکال به عرض خواهم رساند.
منشى (یزدى)- چون ورقه‏اى براى اسم مخالف و موافق گذاشته نشده و قرار شد فعلًا همین جا آقایان بفرمایند ...
محمد مؤمن- تذکر آیین‏نامه‏اى دارم.
نایب رئیس- آقاى مؤمن تذکر آیین‏نامه دارید بفرمایید.
محمد مؤمن- ماد 15 آیین‏نامه مى‏گوید: پس از بحث و بررسى مسائل در کمیسیون‏ها گزارش مباحث در محدود وظیفه هر کمیسیون در دو قسمت دلایل توجیهى به طور مشروح و پیش‏نویس اصول پیشنهادى حداکثر ظرف ده روز پس از تشکیل هر کمیسیون براى هیأت رئیسه شورا فرستاده مى‏شود، هیأت رئیسه بلافاصله دستور تکثیر و توزیع گزارش‏ها را خواهد داد.
این اولین گزارشى است که داده شد ملاحظه مى‏فرمایید که در ماد 15 تصریح کرده که باید در دو قسمت و دلایل توجیهى به طور مشروح باشد و هیأت رئیسه هم دستور تکثیر را بدهد مخصوصاً که این گزارش بعدى هم خالى از دلایل توجیهى هست براى این‏که این رویه نشود و برخلاف نباشد تذکر دادم.
نایب رئیس (هاشمى رفسنجانى)- تذکر ایشان وارد است. در گزارش این آقایان نبوده، بایست ما تذکر مى‏دادیم که دلایل توجیهى را بنویسند در گزارش ما هم تهیه شده، هنوز به چاپ نداده‏ایم چاپ مى‏شود و مى‏آید.
منشى (یزدى)- آقاى هاشمیان به عنوان مخالف بفرمایید.
حسین هاشمیان- بسم الله الرحمن الرحیم، بنده به سه دلیل با این گزارش که کمیسیون سوم به جلسه دادند مخالف هستم. یکى این‏که اینجا شرط مجتهد عادل و مدیر و مدبر لازم نیست قبول داریم. در اصل قضا کسى مى‏خواهد قضاوت بکند باید مجتهد عادل باشد یا منصوب باشد یا اگر دلیلى داشتیم که داریم قاضى تحکیم. اینجا کار، کار قضا نیست کار ادارى است به این دلیل که شما آمده‏اید توضیح داده‏اید که از طرف رهبرى معین مى‏شود و وظایف او به شرح زیر است، ایجاد تشکیلات. ایجاد تشکیلات کار ادارى است تهیه لوایح قضائى کار ادارى است استخدام قضات عادل تا آخر کار ادارى است، اینها هیچ کدام قضائى نیستند بنابراین بودن یک مجتهد عادل لازم نیست یک نفر که مدیر ادارى باشد مى‏تواند کار را انجام بدهد و از طرفى اشکال دوم این است که شما آمده‏اید مدت را پنج سال قرار داده‏اید، همین که مدت را پنج سال قرار دادید مى‏فهماند کار ادارى است. اگر کار قضا باشد که باید قضاوت بکند، کسى که نمى‏تواند قاضى را عزل بکند، مگر این‏که از شرایط قضاوت جدا شده باشد که منعزل مى‏شود خود به خود منعزل است. بنابراین این‏که شما مى‏گویید مدت پنج سال این خودش مى‏فهماند این مأمور ادارى است. مدیرى که در رأس امور ادارى و قضائى ادارى باشد بایستى وجود داشته باشد.
اشکال سوم من این است که شما آمدید شورا را حذف کردید و یک نفر را در رأس گذاشتید با توضیحى که باید مى‏دادید در پایان اصل که حدود و مقررات این بندهاى بالا را قانون تعیین مى‏کند. شما الان یک مسؤول را در رأس قرار دادید با چه قانونى دادگسترى را
Majlis:2 Volume:1 Sessions:1-14 Page:325
اداره کند، قو قضائیه را اداره کند؟ قوانینى که در گذشته بوده؟ با قوانینى که در گذشته بوده با وجود شوراى‏عالى قضائى مطرح بوده، بنابراین بایستى در ذیل اصل ذکر بشود که مقرارت و حدود بندهاى بالا را قانون تعیین مى‏کند که دست باز باشد که بعد از این براساس مدیریت واحد قوانین ذکر بشود، والسلام.
منشى (یزدى)- در موافقت من نام نوشته‏ام اگر اجازه مى‏فرمایید صحبت کنم.
رئیس- بفرمایید.
محمد یزدى- بسم الله الرحمن الرحیم. نسبت به ابقاء اصل 156 بحث زیادى ندارد زیرا بحث از اهداف قوه است قو قضائیه عبارت است از مجموعه دستگاهى که کار قضا را با مجموعه وظایفش انجام مى‏دهد در ترتیب فعلى اعم از محاکم، دادسراها و سازمان‏هاى گوناگونى که وابسته به این دستگاه است مثل ثبت اسناد، روزنامه رسمى و سازمان‏هاى زندان‏ها و دیگر سازمان‏ها. یعنى وقتى گفته مى‏شود قو قضائیه در کل مدیریت کشور بعد از قو مقننه و قو اجراییه دستگاه قضا مورد بحث است، نه قاضى و محکمه. این دستگاه داراى این اهداف یا داراى این وظایف است در حقیقت تأمین کننده این اهداف است و بسیارى از این اهداف کار قضائى نیست یا ربطى به قاضى ندارد بنابراین علت ابقاء این اصل این است که اهداف را ذکر کرده و دلیلى ندارد که جا به جا بشود یا تغییرى در آن پیش بیاید به خاطر این‏که در تمرکز هم نه تنها تأثیرى ندارد بلکه حفظش در تمرکز تأثیر دارد و باید محفوظ بماند اما نسبت به اصل 157 که تغییر در آن ایجاد شده زائد بر توضیحاتى که جناب آقاى عمید مخبر محترم دادند براى این‏که اشکال جناب آقاى هاشمیان هم روشن بشود من عرض مى‏کنم ابتدائاً به ذهن مى‏آید که مجموعه این دستگاه حداقل دو نوع کار دارد یک نوع کارهایى که ماهیتش کار قضائى است مثل فصل خصومات و رسیدگى به تظلم و شکایات که ماهیتش قضائى است و قهراً متصدى هم مى‏بایست شرایط قاضى را داشته باشد یک نوع کار هم در این مجموعه هست که ما در اصطلاح کمیسیون از آن تعبیر مى‏کردیم به کارهاى ولایى و در حقیقت کارهایى است که نیازى به قضا و شرایط قضا اصلًا ندارد مثل امور حسبیه، نظارت بر حسن اجراى قوانین، تأمین عدالت و امثال اینها که ما در اصطلاحات فقهى خودمان مثلًا مى‏گوییم نصب قیم براى صغار، براى غیب و قصر، حفاظت از اموالى که مال عموم هست و مسؤول مشخصى ندارد و دیگر چیزها. در این دستگاه این دو نوع کار به طور روشن دیده مى‏شود بعد انجام این کارها احتیاج به یک سرى تدارکات دارد، به یک سرى وسایل و ابزار دارد از قبیل محل، ابزارهاى رفت و آمد ابزارهاى مکاتبه و پرونده و جاى حفاظت و بایگانى و کل چیزهایى که ما در کل از آن تعبیر مى‏کنیم به وسایل کار یا ابزار کار، دو نوع کار داریم ماهیتاً که براى انجام این کارها یک سرى ابزارها و وسایل هم هست که این ابزارها هم در کار قضائى به کار گرفته مى‏شود و هم در کارهاى ادارى به کار گرفته مى‏شود اگر ما بگوییم که چون دو نوع کار داریم براى امور قضائى یک نفر قاضى واجد شرایط قضاء که همان مجتهد عادل جامع شرایط باشد با آشنایى به مسائل قضائى و تدبیر و تدبر او را قرار مى‏دهیم و براى بقیه کارها یک نفر دیگر را قرار مى‏دهیم این معلوم است که با تمرکز سازگار نیست و تفرق است که یک مقدار زیادى هم رویش بحث شد که بعضى تصور مى‏کردند که اگر با تقسیم کار این روش انجام بگیرد تقسیم‏
Majlis:2 Volume:1 Sessions:1-14 Page:326
کار غیر از تمرکز است. این تقسیم مجموعه کار را به دو قسمت اگر برگردد به دو مدیریت همان‏طور که مخبر محترم اشاره فرمودند باز کمیسیون مخالف با تمرکز مى‏دید و مى‏گفت که نمى‏شود دو نفر متصدى باشند، با یک نفر متصدى باشد درست است که تصدى امور ادارى مثل عزل و نصب، مثل ترفیع دادن به قضات، جا به جا کردن قضات اینها امورى نیست که براى کسى که مى‏خواهد متصدى بشود شرط اجتهاد باشد یا شرایطى که در قاضى معتبر است در او معتبر باشد این را کمیسیون کاملًا توجه داشته، رویش هم کاملًا بحث شده ولى خوب عنایت بفرمایید رابطه این دو نوع کار رابطه کاملًا تنگاتنگ است یعنى محاکم و قضات محاکم و کار قضاء با جا به جا شدن همین قضات، ترفیع همین قضات، پرداخت حقوق همین قضات، تأمین نیازمندى‏هاى همین قضات که امور غیر قضائى هست کاملًا رابطه دارد حالا ما بگوییم که یک نفر متصدى تمام این امور بشود و شرایط قاضى را نداشته باشد یعنى لازم نیست رئیس قوه قضائیه شرایط قاضى را داشته باشد، مجتهد باشد چون همه این کارها کارهاى ادارى است خوب یک فردى را رئیس کل قو قضائیه کرده‏اید که محاکم زیر نظر او است، قضات زیر نظر او هستند یعنى غیر قاضى ریاست بر قاضى دارد، ما نمى‏گوییم این اشکال شرعى دارد اتفاقاً این مسأله در کمیسیون کاملًا بحث شد یا از نظر حقوقى حتى اشکال داشته باشد، امکان دارد اشکال شرعى هم نداشته باشد، از نظر حقوقى هم اشکال نداشته باشد که یک غیر قاضى رئیس باشد براى صد نفر قضات، براى دو هزار نفر قضات اینها را جا به جا هم بکند اما در اعتبار و در عمل به دلیل رابطه مستقیمى که کارهاى ادارى این قضات با کارهاى قضائى دارد آن کسى که رئیس اینها مى‏شود این در حقیقت غیر مقبول خواهد بود عرفاً، تأثیر لازم را نخواهد داشت پذیرش لازم در حقیقت در آن قضات نخواهد بود اما اگر بگوییم آن کسى که ریاست قو قضائیه را به عهده مى‏گیرد ولو رئیس یک محکمه‏اى هم خودش نباشد اولًا احیاناً ممکن است گاهى رئیس محکمه بشود، گاهى لازم باشد در یک پرونده قضاوت کند، در یک دادگاه حاضر باشد قضاوت بکند، یک دخالت‏هاى قضائى هم احیاناً ممکن است لازم باشد بکند و اگر شرایط قاضى را داشته باشد خود به خود آنجا این مشکل پیش نمى‏آید ولى نداشته باشد مشکل پیش مى‏آید، فرض بفرمایید که هیچ گاه پیش نمى‏آید که کار قضائى انجام بدهد و فقط کارهاى ادارى قو قضائیه را مى‏خواهد انجام بدهد ولى چون ریاست بر قضات هم هست و اینها با هم کاملًا مرتبط است ترجیح دادند که ما این شرط را بگذاریم و بگوییم رئیس قو قضائیه مى‏بایست حتماً مجتهد باشد یعنى یک قاضى باشد که این مسؤولیت را بپذیرد اگر پیش آمد لازم شد یک کار قضائى هم انجام بدهد محظور برایش نداشته باشد اگر هم لازم نشد آنهایى که قاضى هستند راحت‏تر مرئوس بودن براى چنین رئیسى را بپذیرد روابط روانى و انسانى اینها هم یک چیزهایى است که تأثیر دارد ولو منع قانونى یعنى منع حقوقى یا منع شرعى هم در کار نباشد از این جهت روى این شرط هم تکیه شد اما این‏که استدلال فرمودید که پنج سال گذاشتن دلیل بر این است که کار ادارى است، قاضى اگر قاضى شد هیچ کس نمى‏تواند او را بردارد این را از کجا مى‏فرمایید چنین چیزى است اگر کسى قاضى شد براى همیشه قاضى است خیر یک قاضى براى همیشه قاضى نیست یک قاضى وقتى در قضا نصب شد و منصوب بود یک وقت شما مى‏فرمایید کسى که شرایط قضا را پیدا کرد، شرعاً توانست متصدى قضا بشود این‏
Majlis:2 Volume:1 Sessions:1-14 Page:327
براى همیشه قاضى است (هاشمیان- مجتهد را عرض کردم) بنابراین ظرف زمان گذاشتن دلیل بر این نیست که ... شما استدلال‏تان این‏جور بوده عنایت مى‏فرمایید که چون پنج سال است پس معلوم مى‏شود کار تنها ادارى است بنده عرض مى‏کنم خیر مى‏تواند کار قضائى هم باشد و زمان هم داشته باشد و اگر واقعاً بدون زمان باشد حتى مشکلاتى هم ایجاد مى‏کند به خصوص در ارتباط با رتبه، در ارتباط با محل، در ارتباط با نوع پرونده‏هایى که قرار است در اختیارش گذاشته بشود و دیگر تقسیمات داخلى که به وجود مى‏آید که آنها مربوط به قوانین عادى خواهد بود به هر صورت این‏که در اینجا پیشنهاد شده است که یک نفر رئیس قوه قضائیه یک نفر بودن به خاطر تمرکز است، ریاست او هم در مسائل قضائى و هم در امور ادارى و هم در امور اجرایى به خاطر این‏که این امور ادارى و امور اجرایى یا امور قضائى رابطه مستقیم دارد حتى ما خودمان اول تصور مى‏کردیم که چون دو نوع کار است اصولًا دو قسمت بکنیم و کل امور قضائى را بگذاریم زیر نظر یک رئیس واجد شرایط قضاء و کل امور ادارى را هم بگذاریم زیر نظر یک رئیسى که لازم نباشد شرایط قضا را داشته باشد مثلًا قسمتى را بدهیم به وزیر دادگسترى و قسمتى را هم بدهیم به رئیس قو قضائیه. مى‏دیدیم باز این با تمرکز نمى‏خواند و در مواردى مسؤول امور ادارى مى‏خواهد قاضى را جا به جا یا از قاضى پرونده‏اى بگیرد، پرونده‏اى را به او بدهد ترفیعى به او بدهد تأثیر در امور مالى دارد و چیزهاى دیگر و تصمیم‏گیرى در مسائل مالى در مسائل ادارى روى روند کار قضائى تأثیر زیادى دارد ممکن است آن کسى که مسؤولیت قضائى دارد از اهرم‏هایى که در دستش هست مثل اهرم مالى یا اهرم جا به جا کردن قدرت ادارى استفاده کند و مسائل قضائى را در مضیقه قرار بدهد ولى وقتى همه منتهى بشود به یک نفر خود به خود این زیان‏ها را ندارد از این جهت به این نتیجه منتهى شدیم که با این‏که ماهیت این کارها متنوع است حتماً یک فرد باشد این هم یک مسأله.
نکته‏اى که اشاره فرمودید آن نکته آخر را من هم قبول دارم که قاعدتاً طبق آیین‏نامه در پیشنهادها وقتى نوبتم شد مطرح خواهم کرد چون در همین بند اول که ایجاد تشکیلات لازم در دادگسترى به تناسب مسؤولیت‏هاى اصل 156 آمده است خودم در کمیسیون پیشنهاد داشتم که اینجا طبق قانون باشد، چنان‏چه در بند سوم هم ذیل آن دارد طبق قانون و در گذشته چون به عهد شورا بوده خودشان تنظیم کنند اشکالى نمى‏داشت ولى الان که به عهده فرد بوده پیشنهاد ما این بوده که طبق قانون باشد ان شاء الله در پیشنهادها بحث خواهیم کرد و السلام.
نایب رئیس- مخالف کسى صحبت نمى‏کند؟
منشى (یزدى)- مخالف کسى نام نویسى نکرده آقایانى که نام نوشته‏اند موافق هستند در مجلس این‏جور هست که اگر مخالف صحبت نکند موافق هم صحبت نمى‏کند ولى در اینجا بنابراین بوده که بحث اضافه بشود این مطلب ذکرنشده لذا موافقین مى‏توانند از وقت‏شان استفاده کنند آقاى مؤمن بفرمایید.
محمد مؤمن- عرض کنم چون بحث در رابطه با کلیات هست بنده به عنوان این‏که با کلیات مسأله موافق هستم صحبت مى‏کنم والا ممکن است که بعضى از پیشنهادات اصلاحى‏
Majlis:2 Volume:1 Sessions:1-14 Page:328
که مربوط به شور دوم و جزئیات است در بین باشد و در عین حال مسأله اشتراط مجتهد عادل و آگاه به امور قضائى بر فرض که کار قضائى هم مسؤول قوه قضائیه نخواهد انجام بدهد در عین حال شرط اجتهاد و عدالت و آگاهى به امور قضائى یک مسأله روشن است که باید شرط باشد اجتهاد به ملاحظه این‏که مى‏خواهد تهیه لوایح قضائى بکند، خوب کسى که مسؤولیت تهیه لوایح قضائى دارد اگر مجتهد نباشد و خصوصیات قضاء اسلام را با دقتى که لازم است اگر مسائل قضائى اسلام را به نحوى که مجتهد تسلط و آگاهى دارد نداند قهراً در تهیه لوایح قضائى براساس قضاء اسلام آن‏طور که باید و شاید آمادگى ندارد صرف قضاء نیاز به اجتهاد ندارد درست است به حسب موازین شرعى و فقهى فرضاً لازم است که قاضى مجتهد باشد ولى شاید در بحث ما در این وضع و نظام ما که قانون مدونى تدوین مى‏شود براى امر قضاء تهیه دستور العمل براى قضات هست اگر ما در مورد قضات قائل شدیم که باید مجتهد باشند با توجه به نظام فعلى ما که براساس قوانین مدونه قضاوت مى‏کنند کسى که تهیه مى‏خواهد بکند لوایح قضائى را و بفرستد به مجلس براى تصویب این به طریق اولى لازم است که مجتهد باشد تا تهیه لوایح قضائى‏اش مطابق با موازین قضائى اسلام باشد مسأله عدالتش هم که روشن است کار را که به او سپردیم مخصوصاً در مسأله قضاء که احیاى حقوق عامه و مجازات مجرمین هست و سایر مطالب که به عهده‏اش گذاشته شده اگر عدالتش مسلم و مفروض نباشد پشتوانه کافى براى این‏که درست به وظایف عمل مى‏شود ندارد بنابراین اشتراط این دو شرط درست و قهراً از طرف مقام رهبرى هم که این مورد اعتراض نبود و روشن هم هست که وقتى همه امور کشور در نظام اسلامى از مقام رهبرى مشروعیت مى‏یابد قهراً باید منصوب از طرف مقام رهبرى باشد و وقتى مسأله، مسال نصب شد اگر بخواهد بالمباشره رئیس قو قضائیه قاضى هم باشد محدود بودن زمانى هیچ مانعى ندارد از نظر موازین فقهى فرض کنیم شخص مجتهد عادلى باشد که مى‏تواند قضاوت کند این در صورتى در قضاوتش آزاد است و مسأله محدودیت زمانى در موردش مطرح نیست که فرض حکومت اسلامى و ولایت امر نباشد والا اگر بنا شد که نظام کشور تحت مقام ولایت امرى است که شارع فرموده حالا اعم از این‏که معصوم یا غیر معصوم باشد، اداره مى‏شود تمام امورش با دخالت مقام رهبرى است و من جمله مسأله قضاء هم همین‏طور هر کس نمى‏تواند خودش بیاید متصدى امر قضاء بشود و روى همین که براى ایشان نوشته به ایشان دستور فرموده که قضات را هم تو خودت نصب بکن یعنى ولو کان القضاة مجتهدین. بلکه ما مى‏گوییم که باید قاضى مجتهد باشد اما نصب قاضى واگذار مى‏شود به مقام رهبرى و یا کسى که از طرف مقام رهبرى منصوب هست قاضى این‏طور است، این شخصى هم که هست حالا اعم از این‏که کار ادارى بخواهد بکند، یا کارهایى که متناسب با قضا است بخواهد انجام بدهد فرقى نمى‏کند على ایحال مسأله محدود بودنش هیچ مسأله‏اى ندارد چون عمده مطالبى که بود مربوط به این قسمت بود (اصل 157) والا حذف اصل 158 و تأیید اصل 156 چیز تازه‏اى نبود از این نظر بنده به عنوان موافق همین اندازه اکتفا مى‏کنم و السلام.
منشى (یزدى)- آقاى بیات به عنوان مخالف بفرمایید.
اسدالله بیات- بسم الله الرحمن الرحیم، در مخالفتم در دو سه محور بحث مى‏کنم، یکى‏
Majlis:2 Volume:1 Sessions:1-14 Page:329
جنبه شکلى دارد چون با توجه به صحبت‏هایى که ما در بحث آیین‏نامه داشتیم قرار بر این شد مسائلى که مربوط به یک موضوع است و فرض هم این است که به صورت یک لایحه در مى‏آید چون با این روندى که کمیسیون قضائى شروع کرد حالا تذکراً عرض مى‏کنم یقیناً چندتا مسأله دیگر، اصل دیگر را باید مطرح بکند و مى‏شود لایحه دوم و الا اگر بنا بشود آن اصول دیگر را در کنار این بیاورند این اصول شور اولش تمام مى‏شود دوباره مى‏رود پیشنهاداتش مطرح مى‏شود، بعد دو سوم یا پنجاه درصد لایحه شور اولش مى‏شود باز یک ناهمگونى در تنظیم لایحه در مى‏آید و به نظر من اگر عجله نمى‏کردند کمیسیون قضائى دو سه تا اصل هم اصلًا مترتب بر همین تصویبى است که اینجا دارند، حالا من عرض مى‏کنم مثلًا فرض کنید که در اصل 162 در اینجا طبیعى است که وقتى شما اصل 157 را اصلاح کردید و اصل 158 را حذف کردید به طور طبیعى آن اصلاح مى‏شد یا در اصل دیگرى باز داریم که کلمه شورا به طور طبیعى، اینها خواهى نخواهى مترتب بر این است یعنى چیز جدیدى نیست اما شما اگر بخواهید براى شور دوم مطرح بکنید نسبت به آنها مى‏شود شور اول نسبت به اینها مى‏شود شور دوم. این جنبه شکلى قضیه است علاوه بر این البته خود این را هم حاج آقا یزدى تذکر دادند ظاهراً در چاپ به جاى اصل 156 اصل 154 نوشته شده منتها اشتباه خیلى عجیبى است براى این‏که خود اصل را هم آورده‏اند هیچ ربطى به این ندارد در ذیل سیاست خارجه است منتها چون آقایان معتقدند که دستگاه قضائى در همه چیز مى‏تواند دخالت بکند ظاهراً از این جهت آورده‏اند والا هیچ ربطى به آن نداشته چون واقعاً ما ان شاء الله حسن ظن داریم حمل بر صحت مى‏کنیم اگر تنها شماره بود مى‏گفتیم اشتباه چاپى است اما شماره نیست چون اصل را هم آورده‏اند این پیدا است که خیلى اشتباه است یعنى مخصوصاً حاج آقا یزدى که در کارهاى کمیسیون و اینها بیشتر تسلط دارند مناسب بود که این‏طور نباشد.
محمد یزدى- شما تشریف نداشتید. توضیح داده شد اشتباه چاپى بوده حتى نسخه خطى آن را هم آوردند معلوم شد که ما درست نوشته بودیم. در چاپ اشتباه شده بوده است حالا آن مسأله مهمى نیست.
اسدالله بیات- آن مسأله مهمى نیست. اما دو سه تا مسأله داریم که در عبارات آقاى عمید بود من معتقدم که تقریباً عبارت طورى است که کلمه مصادره تعبیر بکنم یا شبیه به مصادره تعبیر بکنم. من مى‏گویم شما نفرمایید که ما در کمیسیون هى خواستیم تمرکز به وجود بیاوریم، شما بفرمایید که ما خواستیم فرد به وجود بیاوریم. تمرکز منحصر به فرد نیست یعنى شما مأموریت‏تان در این بود که در رابطه با تمرکز در مدیریت بحث بکنید، تمرکز هم مسؤول فردى را شامل مى‏شود و هم شورا مى‏شد اما تقسیم کار مى‏شد اگر شما به صورت شورایى هم مسأله قضائى را مطرح مى‏کردید اما تقسیم کار مى‏کردید همین‏طور که امام در یکى از آن نامه‏هاى چهارگانه‏اش داشت و فرموده بود که شما مى‏توانید اما تقسیم کار بکنید تمرکز با این منافات نداشت یعنى عبارت را طورى تنظیم بکنید که ما در آنجا بحث کردیم که دقیقاً فکر کردیم اگر مسؤول قضائى فرد بشود بهتر از این است که شورایى بشود والا تمرکز مساوى با فرد بودن نیست بلکه اعم از فرد بودن است حالا ما مى‏آییم بررسى مى‏کنیم در رابطه با خود این مسؤولیت‏هایى که نسبت به اینها داده شده است مثلًا آورده‏اند گفته‏اند که:
Majlis:2 Volume:1 Sessions:1-14 Page:330
1- ایجاد تشکیلات لازم در دادگسترى به تناسب مسؤولیت‏هاى اصل 156.
2- تهیه لوایح قضائى متناسب با جمهورى اسلامى.
3- استخدام قضات عالى و شایسته.
در اینجا به نظرم «جمهورى اسلامى ایران» هم لازم است مگر این‏که آقایان در فکر صدور انقلاب و اینها باشند آن یک بحث دیگر است اما معتقدم که این قانون اساسى جمهورى اسلامى ایران است، نه قانون اساسى جمهورى اسلامى کلمه «ایران» هم در اینجا لازم است.
بعد در رابطه با استخدام قضات عادل و شایسته و عزل و نصب آنها و تغییر محل مأموریت. من معتقدم در اینها اجتهاد شرط نیست، نه در تهیه لوایح شرط است، نه در استخدام قضات عادل شرط است البته به تناسب حکم موضوع یقیناً لوایح قضائى را فردى باید تهیه بکند که یک مقدار مسائل قضائى را بلد باشد اما در او اجتهاد شرط نیست از عبارت این‏طور در مى‏آید که در اینها یقیناً اجتهاد یعنى لااقل این استشمام از آن مى‏شود، این فهمیده مى‏شود که اجتهاد را در رابطه با این قضایا شرط دانسته‏اند حاج آقا مؤمن اشاره کردند که چون ولو مجتهد هم باشد منصوب از قبل ولى امر است با مدت‏دار بودنش هم منافات ندارد، بنده هم معتقدم که اساساً اگر نظام قضائى سیستم پیدا بکند هیچ منافات ندارد، انضباط زمانى لازم است بنده هم با این جهت مخالف نیستم اما این فردى که در رأس دستگاه قضائى است قاضى است یا نه؟ فرض این است که قاضى است، اگر قاضى بشود طبیعى است که قاضى مجتهد این شوراى نگهبانى که خودشان در رابطه با تجدید نظر در رابطه با هم مسائل اظهار نظر کردند درست هم اظهار نظر کردند، در رابطه با مجتهد جامع الشرایط نظرات آن زمان‏بردار نیست، احکام او هم جز موارد سه‏گانه‏اى که حضرت امام در «تحریر» مطرح کرده‏اند در جاهاى دیگر هم هست در غیر موارد سه‏گانه قابل تجدید نظر هم نیست.
شما که مى‏آیید مى‏فرمایید که این فرد دقیقاً به صورت زمان محدود، این بعد قضیه را یک مقدارى باید حل بکنید مگر این‏که بفرمایید که نه اساساً در مسؤول دستگاه قضائى قاضى بودن شرط نیست قاضى بالفعل نیست و غیر قاضى هم مى‏تواند باشد در این صورت اجتهاد شرط نیست لازم هم نیست شرط بشود مخصوصاً اگر شما مسال ایجاد تشکیلات لازم در دادگسترى را ایجاد مى‏کنید مجتهد جامع الشرایط خدا ان شاء الله به همه‏شان طول عمر بدهد و آنهایى هم که از دنیا رفته‏اند رحمت‏شان بکند، در ایجاد تشکیلات لازم در دادگسترى مطمئناً اینها آن کارآیى لازم را نمى‏تواند داشته باشند، یقیناً نمى‏توانند خوب اینجا داریم ما بى‏پرده و صریح بحث مى‏کنیم.
در تهى لوایح قضائى به تناسب حکم موضوع من قبول دارم اینجا اگر ما بیاییم بگوییم اجتهاد شرط است هیچ اشکالى ندارد اما نه در استخدام قضات شرط است و نه در ایجاد تشکیلات لازم شرط است و به همین دلیل بنده از الان پیشنهادم را مى‏نویسم و تقدیم مى‏کنم بنده معتقدم که مسائل مالى و ادارى هیچ ربطى به «مجتهد عادل» ندارد براى این‏که مجتهد عادل در کار قضائى‏اش آزاد باشد شما بیایید مسؤولیت‏ها را تقسیم بکنید، مسائل قضائى را بدهید به مجتهد عادل قاضى، مجتهد عادل اما لااقل مقدارى از مسائل مالى، ادارى را در یک جایى که بشود از این بابت سروسامان پیدا بکند ... البته ممکن است آقایان بگویند این باز دوباره‏
Majlis:2 Volume:1 Sessions:1-14 Page:331
تداخل پیش مى‏آید، دوباره مسائل دیگر پیش مى‏آید، تقسیم وظیفه، اگر تقسیم کار بشود به نظر من هیچ مشکلى ایجاد نمى کند.
آخرین حرفى که در مخالفتم دارم عبارت از این است که شما آمدید فرمودید که ایجاد تشکیلات لازم و در عهد یک فرد، این فرد در مقابل چه کسى مسؤول است؟ شما در اصل 142 قانون اساسى آمدید رسیدگى به اموال رهبر (شوراى رهبرى که حذف شد) و بقى افراد را در عهد رئیس دیوان عالى کشور گذاشتید اینجا که رئیس دیوان عالى کشورتان با توجه به این مصوبه زیر نظر مسؤول دستگاه قضائى مى‏رود این مسؤول قضایى مجتهد، ما هم قبول داریم رهبر هم مجتهد است منتها اجتهاد او شرایط دیگرى هم دارد، ندارد این در مقابل کى مسؤول است؟ اگر مسؤول نیست این خطرناک است، واقعاً خطرناک است اگر مسؤول است پس اینجا بیاورید؟ بگویید که ایشان در مقابل رهبر مسؤول است یا در مقابل یک جایى لااقل مسؤول بشود که این هم باز مبادا عزیزان سروران خیال بکنند که ما با حالت سوء ظن و اینها یا مثلًا تعبیر بکنیم که آقا اینها عادلند، خوب رهبر هم عادل است، در بقیه هم که ما فسق را شرط ندانستیم، در بقیه هم باز در حداقل مورد اعتماد بودن است اینها که در بقیه هم شرط است اما مسؤولیت اینها را پیش‏بینى بکنید مخصوصاً کمیسیون این جهت را عنایت بکند و به همین دلیل ما از حالا این پیشنهادمان را مى‏دهیم ما اعتقادمان این است که بازرسى کل کشور زیر نظر رهبرى بشود و واقعاً رهبر یک بازوى نظارتى دقیق و کنترل کننده نسبت به دستگاه قضائى داشته باشد.
ما با هم ارادت و اخلاصى که به دستگاه قضائى داریم اما هم آنها را ما معصوم که نمى‏دانیم همین‏طورى که در بقیه احتمال خطا وجود دارد احتمال مسائل دیگر وجود دارد البته در قاضى، عدالت شرط هست. در جاهاى دیگر عدالت شرط نیست، این را من قبول دارم یقیناً رادع و مانع براى تخلف در قاضى کمتر هست. در غیر قاضى این‏طور نیست اینها را من قبول دارم. اما در عین حال خداى نکرده تخلف در قاضى اگر بشود بسیار مهم‏تر است. بنابراین مسؤولیت این فرد اگر شورایى بود بالاخره یک نوعى کنترل کننده بود اینها واقعاً یک حالتى این‏طور بود حالا که یک فرد شد بشود «فعال ما یشاء لا یسئل عما یفعل» طبیعى است که براى چنین فردى ما ناچاریم نوعى مسؤولیت و کنترل در نظر بگیریم.
منشى (یزدى)- آقاى حبیبى اگر شما در ردیف مخالفت و موافقت صحبت مى‏فرمایید در نوبت موافقین بفرمایید.
نجفقلى حبیبى- من تقریباً در ردیف مخالفت‏ها صحبت مى‏کنم.
منشى (یزدى)- خوب پس در ردیف مخالف نام شما را مى‏نویسم، جناب آقاى خامنه‏اى بفرمایید.
سید هادى خامنه‏اى- بسم الله الرحمن الرحیم. چون صحبت‏هایى در زمین این چند اشکالى که شد انجام گرفت من فقط اختصاراً پاسخ آن قسمتى را عرض مى‏کنم که آقاى هاشمیان به آن اشاره کردند و شاید بعضى برادران دیگر و آن مسال لازم ندانستن اجتهاد هست که در مسؤول قو قضائیه اینجا بحث شده. به این دلیل که در ایجاد تشکیلات لازم و استخدام گفتند که دیگر اجتهاد نقش خاصى ندارد. البته تشکیلات لازم اینجا از مقول مسائل‏
Majlis:2 Volume:1 Sessions:1-14 Page:332
استخدامى که نوعى کار تخصصى ادارى است که الان مرسوم است فکر مى‏کنم که اینجا یک مقدارى جدا باشد و به هم زدن تشکیلات موجود در سازمان قضائى کشور یکى از آن هنرهاى مهم و تخصص‏هاى بالایى است که باید انجام بگیرد یعنى انقلابى در کار قضائى کشور بشود.
بعضى معتقدند که نارسایى‏هاى موجود در امر قضا مربوط به نوع تشکیلات و ترکیب تشکیلاتى‏اش هست و این خوب به عهده یک فردى باید باشد که علاوه بر داشتن تخصص فرد صاحب نظر و ذى‏صلاحیتى باشد و منافاتى ندارد که یک فرد
مجتهد، یک فرد مجتهد عادل به عنوان رأس قوه قضائیه که منتخب امام هم هست افرادى را داراى صلاحیت‏هاى تخصصى در کنار خودش بیاورد و از آنها استفاده کند، ولى این‏که در مجموعه قضائى ما افرادى در سطح رئیس دیوان عالى کشور با شرایطى که دارند وجود داشته باشند آنها جزو مجموعه قضائى باشند که این فرد غیر مجتهد رئیس آنها ومسؤول و سرپرست آنها باشد این هم مناسب نیست شاید یک راه حل این باشد که ما اینجا به عنوان پیشنهاد این را بیاوریم که رئیس دیوان عالى کشور خودش مسؤولیت ریاست قوه قضائیه را هم داشته باشد این بهتر و مناسب‏تر به نظر من مى‏رسد و موقت بودن مدت کار هم که اینجا ذکر شده هیچ منافاتى ندارد چون اگر صلاحیتى در کار باشد قابل تمدید هست و این موقت بودن را ما در مجلس شوراى اسلامى داریم، در ریاست جمهورى داریم، در شوراى نگهبان داریم در همه داریم این یکى از مقولاتى نیست که بشود آن را به عنوان یک مسأله صرفاً ادارى دانست که در آن اجتهاد تناسبى نداشته باشد. علاوه بر آن تهیه لوایح قضائى هست که متناسب با جمهورى اسلامى باشد این خودش یک کار محتوایى است و اجتهاد را توانایى‏هاى یک فرد مجتهد حتماً لازم دارد یک کار اجرایى صرف نیست، استخدام قضات عادل و شایسته و دارندگى تشخیص وشخصیت اجتماعى لازم در جهت عزل و نصب آنها و تغییر محل مأموریت و بقیه موارد هم چیزى است که از نظر عرفى و از نظر شخصیت اجتماعى در حد یک فرد مجتهد عادلى که منصوب از طرف امام باشد هست اما اگر یک فرد غیر مجتهد باشد حالا من تصورش برایم یک مقدار مشکل هست که یک فردى مورد قبول، داراى تقوا و خصوصیات دیگر لازم منهاى اجتهاد یعنى تقریباً یک فرد غیر روحانى که امام او را منصوب بکند که او چطور بتواند در رأس قوه قضائیه و رئیس دیوان عالى کشور باشد و قضات بسیارى در سطح کشور زیر نظر او کار کنند. این یک مورد هم اگر مى‏توانست دلیل باشد به نظر من کافى بود یعنى دلالت کافى داشت علاوه بر موارد دیگرى که عرض کردم. بنابراین در این جهت اشکال کردن جواب من این است.
منشى (یزدى)- جناب آقاى مشکینى بفرمایید.
على مشکینى- بسم الله الرحمن الرحیم. من با این اصل که خودمان تصویب کرده‏ایم کاملًا موافقم منتها یک نیمه مخالفتى از نظر ظاهر عبارت هست که ممکن است کسى که مطالعه مى‏کند در اولین مرحله اشکال به نظر برسد. معتقدم که باید ظاهر اصلاح بشود به علت این‏که همین جور ذکر شد اطمینان ما بود از این‏که لابد کسى که در رأس قوه قضائیه واقع مى‏شود و این اعمال را مى‏خواهد انجام بدهد، گاهى اتفاق مى‏افتد که کسى در مورد
Majlis:2 Volume:1 Sessions:1-14 Page:333
لزوم خودش باید قضاوتى انجام بدهد. قضاوت‏هاى دیگران مورد خدشه مى‏شود یا به هر حال لازم مى‏شود به این‏که خودش هم گاهى قضاوت انجام بدهد در این زمینه مفروق عنه گرفتیم که پس باید مجتهد عادل باشد (اجتهاد به عادل) این‏جور که فعلًا تصویب شده است ولو ما از نظر دیگر خدشه داشته باشیم بالاخره اجتهاد و عدالت از شرایط قاضى است. بنابراین، این آقا هم که در رأس واقع شده اتفاق مى‏افتد که قضاوت بکند از این جهت شرط است، این یک جهت.
جهت دیگر که توى ذهن بود، این بود که عزل و نصب قضات همه قضات را تحویل دادن به یک شخصى که خودش به هیچ نحو رتبه اجتهاد ندارد و عدالت ندارد فقط یک فرد ادارى است، انجام بعضى از وظایف اداره مى‏کند، عزل و نصب قضات را به دست او دادن این اصلًا شرعاً هم شاید اشکال داشته باشد. براى این‏که عزل و نصب قضات از شؤون ولى امر است و ولى امر باید عزل کند یا نصب کند زیرا که قضاوت (شأن صغیر من الشأن الکبیر) که از آن شأن عظیمى که ولى امر دارد. بنابراین نمى‏شود که این امر را به دست کسى که این منصب را ندارد اینها خلاصه سبب شد به این‏که ما این اشتراط را کردیم ولى حالا عرض مى‏کنیم که به حسب ظاهر اشکالى که آقاى هاشمیان و آقاى دیگرى کردند ممکن است کسى این اشکال را بگوید به ظاهر عبارت وارد است براى این‏که از ظاهر عبارت این معنا بر نمى‏آید که رئیس قوه قضائیه خودش قضاوت این امور ثلاثه است که هیچ یک از اینها مربوط به قضاوت نیست، کار ادارى است، تشکیلاتى و این اشتراط عدالت و اینها در آن شرط نیست.
بنابراین از ظاهر عبارت بر نمى‏آید پس ما در کسى عدالت را شرط کردیم که یک امر غیر قضاوت به عهده‏اش گذاشتیم ممکن است کسى هم بگوید که چون عزل و نصب به دست او است پس باید مجتهد عادل باشد ممکن است بگوییم مسأله وکالت، علماى وقتى که باب وکالت را مطرح مى‏کنند وکالت را سرایت مى‏دهند در اغلب ابواب فقه، وکالت در بیع، وکالت در شراء، در نکاح، در طلاق، در عقود، در ایقاعات و سایر امور وکالت یک باب توسعه‏بردارى است ممکن است به این‏که بگوییم رئیس قوه قضائیه را ولى امر وکیل کرده است در این‏که قضات را نصب بکند و عزل بکند پس ممکن است کسى به ظاهر روى این قانون اشکال کند که آقا این قانون رئیس قوه قضائیه یک کار ادارى دارد، اگر قضات را هم نصب مى‏کند وکالتاً عنه چیزى نصب مى‏کند پس شما از کجا آوردید در یک فردى که شرع در او عدالت و اجتهاد را شرط نمى‏داند شما شرط کردید. من مثل این‏که مى‏خواهم اعتراف کنم که عبارت ما مى‏رساند که عدالت و اجتهاد در این شخص شرط است و این شخص متصدى کار قضائى است از عبارت ما در نمى‏آید باید یک کارى کرد که من پیشنهاد اجمالى مى‏کنم، پیشنهاد عرض کنم که محتوایى نه لفظى که باید عبارت را طورى تنظیم کنیم که یک کسى که عبارت را مى‏خواند ذهنش این اشکالاتى که الان توى اذهان آقایان هست فوراً این اشکال‏ها ذهنش نیاید که این کارى که این آدم دارد که نیاز به اجتهاد و عدالت ندارد از کجا این شرط را مى‏کنید؟ طورى باشد عبارت روشن باشد مثلًا
Majlis:2 Volume:1 Sessions:1-14 Page:334
بگوییم به این‏که شرط است این عبارتى که مى‏خوانیم یک نفر مجتهد عادل هم مجتهد و عادل بدین جهت که گاهى به مقتضاى ضرورت و مصلحت باید خود متصدى حکم قضاوت بشود و بدین جهت که عزل و نصب از شؤون ولایت امر است و توکیل در این معنا مستبعد یا مورد اشکال از این جهت باید این شخص مجتهد عادل باشد من یک چنین پیشنهادى دارم. و السلام.
نایب رئیس (هاشمى رفسنجانى)- موافق بعدى صحبت کنند.
منشى (یزدى)- آقاى موسوى اردبیلى به عنوان موافق بفرمایید.
موسوى اردبیلى- بسم الله الرحمن الرحیم. برادر عزیزمان جناب آقاى هاشمیان که به عنوان مخالف اول صحبت فرمودند نفهمیدم در مجتهدش مخالفند یا در عادلش؟ (هاشمیان- اجتهاد) من فکر کردم مثلًا مجتهد باشد فاسق هم اگر شد مسأله‏اى نیست اما در مجتهدش، آقایان گفتند تهى لوایح قضایى اگر کسى مجتهد نباشد لوایح قضایى را باید به مجتهدهاى دیگر بدهد تصویب کنند. خصوصاً حالا که هم لوایح قضائى بر طبق موازین فقه و اینها درست مى‏شود بعد روى اعتمادى که به آنها دارد این بدون این‏که خودش بداند درست است یا درست نیست این را امضاء کند.
گذشته از این، این عزل و نصبى که در اینجا گذاشته شده، عزل و نصب معمولًا مربوط است به شایستگى و عدم شایستگى دانش قضائى قضات، جهات دیگر هم دارد بیشتر آن مربوط به این است مى‏آیند این دانش قضائى ندارد، این سواد ندارد، این حکم را اشتباه داده، فلان کرده، اگر قرار باشد سواد این آقا بالاتر از او یا حداقل در سطح او نباشد از کجا مى‏تواند این کارها را انجام بدهد یا عزل کند یا نصب کند؟ همه را باید از دیگران بپرسد هى بگوید آقا این‏که مى‏گویند اشتباه کرده است، کرده یا نکرده؟ این‏که مى‏گویند سواد ندارد، دارد یا ندارد؟ دستگاهى که این دستگاه این قدر روحانى توى آن است شرط اولش اجتهاد در قضات مگر در مقام ضرورت تنزل مى‏شود آن وقت بالاى سرش یک آدمى را گذاشته‏اند که سواد و اطلاعات او از آنها کمتر است ولى او براى آنها لایحه تنظیم مى‏کند، آنها را عزل مى‏کند شکایاتى که معمولًا مى‏شود یا بعد لابد نظارت رئیس دیوان عالى کشور اگر به این داده بشود صرفاً مال نظارت است اگر بر لوایح نظارت داشته باشد باید از آن سر در بیاورد، این هم باید حقوقدان باشد در سطح عالى، هم باید مجتهد باشد آن وقت نه تنها مجتهد، باید سوادش هم از دیگران بیشتر باشد تا او را بپذیرند.
دستگاهى که در آن هزار نفر و پانصد نفر، دو هزار نفر اهل علم بالا، در آن است، در آنجا یک کسى را بگذاریم که آنها خودشان را باسوادتر از این بدانند! این چگونه مى‏تواند حتى کارهاى ادارى‏اش را تشخیص بدهد، کارهاى ادارى‏اش را انجام بدهد؟ بگوید شما از آنجا بروید فلان جا، شما از آنجا ... من فکر مى‏کنم این مسأله‏اى است از اول تا آخرش «مدیر و مدبر» هم که درست است «آگاه به امور قضا» این بسیار خوب تنظیم شده که به مجتهد عادل هم اکتفا نشده، آگاه به امور قضا. چون ما کم نداریم افرادى را که از نظر مقام علمى واقعاً در حد استنباطند اینها مبانى هم دارند، مبانى اصولى‏شان هم آماده است، مبانى فقهى‏شان هم آماده است، استنباط و استدلال هم خیلى خوب مى‏کنند اما مدت‏ها باید تمرین کنند تا از مسائل قضائى سر در بیاورند.
چون قضاوت تنها استنباط احکام نیست، تطبیق کلى‏ها است بر موارد جزئى که آیا اینجا مورد کدام یک از این قواعد است. مورد این قاعده است، مورد قاعد دیگرى است این‏
Majlis:2 Volume:1 Sessions:1-14 Page:335
اضاف به اجتهاد، آگاه به امور قضا ظاهراً مربوط به این باشد که این بتواند موضوعات را درست تشخیص بدهد از لحاظ تطبیق کلیات بر موارد جزئى. این هم باید باشد بنابراین اجتهاد را لازم مى‏دانم و اصل هم خوب تنظیم شده حالا اگر مثلًا مجتهد عادلى باشد که یک تفوق علمى هم بر دیگران داشته باشد (چون تفوق علمى نداشته باشد مدیریتش مخدوش خواهد شد) این قضات یک حالتى دارند که اگر کسى را که بالاى سرشان مى‏بینند براى او یک فضل علمى قائل نباشند اینها به آسانى زیر بار امور نمى‏روند و به آسانى حرف شنوى از او ندارند خصوصاً اگر «مصونیت» چیزى هم در قانون براى اینها پیش‏بینى بشود کار را مشکل مى‏کند.
منشى (یزدى)- آقاى موسوى (نخست وزیر) بفرمایید.
میرحسین موسوى- بسم الله الرحمن الرحیم. من دو سه‏تا نکته داشتم که به ذهنم مى‏آید در این پیشنهادى که برادرها دادند آنها دیده نشده و دیده نشد نشر یک مقدار مشکلات قو قضائى را نگه خواهد داشت.
اولًا به نحوى به مسأله نگاه شده که وقتى ما مى‏گوییم تمرکز این تمرکز را به معناى جمع کردن هم کارهاى اجرایى و قضائى در چهر یک فرد دیده‏اند، درست مثل این‏که وقتى مى‏گوییم تمرکز بیاییم تمام قدرت اجرایى را، وزراء را هم حتى حذف بکنیم، دستگاه‏هاى اجرایى را هم حذف بکنیم اختیارش را به رئیس جمهور یا به نخست وزیر بدهیم در صورتى که اختیار دادن به رئیس جمهور یا نخست وزیر که الان مطرح هست در خود شوراى بازنگر قانون اساسى به این معنا نیست که ما وزراء را حذف بکنیم، تقسیم کار را حذف بکنیم، بازوهایى که مرتب و منظم و با قدرت باید کار بکنند ما آنها را حذف بکنیم بلکه حقى به رئیس دادن و حاکمیت رئیس مطرح هست که بهتر اوضاع را اداره بکند و با بن‏بست‏ها برخورد بکند و کار را در بن‏بست نگذارد مى‏شود گفت که خوب رئیس قو قضائیه مى‏آید براى خودش شورایى تعیین مى‏کند ولى این شورا از آن قدرت قوى و خلاقیتى که وقتى یک حق قانونى به او داده مى‏شود برخوردار نخواهد بود و عملًا این شورا قدرت جذب نیروهاى بسیار بالا و قوى را در خودش نخواهد داشت این خوب یک ضایعه است.
مسال دومى که بنده بیشتر مى‏خواستم روى آن تکیه بکنم نگه داشتن وزیر دادگسترى به همان شکل ناقصى است که در قانون اساسى فعلى وجود دارد. حقیقتش این است که وزیر دادگسترى الان یک نامه‏بر بیشتر نیست! منظور من برادر عزیزمان آقاى دکتر حبیبى نیست که یکى از رکن‏هاى هیأت دولت هستند و در هم کارهاى سیاسى و فرهنگى دولت حضور بسیار قوى و نیرومند دارند ایشان در کمیسیون سیاسى شرکت مى‏کنند، کمیسیون فرهنگى شرکت مى‏کنند کارهاى پیچیده‏اى را ما به ایشان محول مى‏کنیم الان هم نقش ادار امور ادارى و اجرایى قو قضائیه به ایشان رجوع شده و ایشان این کار را انجام مى‏دهند ولى خود بنده شاهد بودم که این بلاتکلیفى و این عدم روشن بودن وظایف در حقیقت وزارت دادگسترى را به صورت یک پست عبث و بى‏خود و پوچ در آورده است که معمولًا وزیر بعد از یک مدت کوتاهى که کار مى‏کند احساس زیادى بودن در آن پست مى‏کند.
بنده هم با آقاى اصغرى کار کرده‏ام و هم خدمت جناب آقاى دکتر حبیبى بوده‏ام این مسأله کاملًا براى من ملموس است در صورتى که پست وزیر و بودن در هیأت دولت قدرت‏
Majlis:2 Volume:1 Sessions:1-14 Page:336
زیادى است و سرماى خوبى است که قو قضائیه بهتر مى‏تواند استفاده کند، ما چرا از این استفاده نکنیم و نقش وزیر را در حد فقط به ظاهر هماهنگ کننده و تنظیم کننده ولى در باطن همان‏طورى که به طور عملى هست تبدیل به یک نامه‏بر ساده بکنیم که بعد از دو سه نفر وزیر که آمدند و این تجربه شد یقیناً قو قضائیه دچار مشکل خواهد شد که اصولًا کسى را براى این پست پیدا بکند و در نتیجه یا این پست را ما نخواهیم داشت یا افرادى خواهند آمد که از نظر فکرى کشش لازم را در این زمینه نداشته باشند این یک نکته است.
از طرف دیگر وزیر دادگسترى اگر به صورت قوى‏تر از آن چیزى که الان پیشنهاد شده در خود این قانون پیش‏بینى بشود طبیعتاً او مى‏تواند از امکانات وسیعى که دستگاه اجرایى در اختیار دارد به نفع قو قضائیه بهره‏بردارى بکند این الان یکى از مشکلات موجود وزیر دادگسترى است یعنى من مى‏بینم وزراء دیگر براى بخش‏هاى خودشان به خاطر این‏که عمیقاً در کار خودشان تنیده‏اند و مسؤولیت دارند و قدرت تصمیم‏گیرى دارند با برنامه و بودجه در مى‏افتند، با وزارت امور اقتصادى و دارایى در مى‏افتند، با مجلس در مى‏افتند با همه جا براى این‏که امکاناتى را کسب بکنند این امکانات همیشه مادى نیست گاهى استفاده از یک نیروى انسانى قوى و سازماندهى است که بالاخره در قو اجرایى بیشتر از سایر قوا هست.
بنده نمى‏گویم شما مى‏توانید در قو اجرایى قاضى پیدا بکنید ولى افرادى مى‏توانید پیدا بکنید که این وضعیت نابسامان دادگسترى را بهتر سامان بدهند، بهتر اداره بکنند، منظم‏تر بکنند افراد مؤمنى هستند، مدیران قوى هستند، این مدیران در وضعیت فعلى راه ورودى به قو قضائیه ندارند یعنى قو قضائیه از نظر ادارى و مالى یک جزیره هست، بقى قسمت‏هاى اجرایى کشور یک جزیر دیگر است ما یقیناً نباید این ترم و این اصل را که قو قضائیه مستقل باشد به هیچ وجه مخدوش بکنیم ما این را قبول داریم و به صلاح کشور است و به صلاح استقلال کشور هست، آزادى‏هاى مردم است حفظ سلامت نظام هست خوب ابعاد شرعى‏اش را هم که برادران عزیز و سروران گرامى بهترمى‏دانند و اینجا بحث مى‏کنند و مسائل را مطرح مى‏کنند در عین حال این را هم در نظر داشته باشیم که کشور ما بدون قو قضائیه نیرومند و قوى نخواهد توانست مشکلات کشور را حل بکند ماها دیده‏ایم که در دستگاه اجرایى ضمن این‏که حالا دستگاه اجرایى عیب دارد، مشکلات دارد، مسائل دارد خوب بسیارى از مشکلات کشور به خاطر عدم هماهنگى با قو قضائیه لاینحل باقى مى‏ماند بنده این را تقصیرش را نمى دانم دلیل این‏که ما به یک فردى این تقصیر را متوجه نمى‏کنیم همین بحث امروز شوراى بازنگرى قو قضائى است یعنى نشان مى‏دهد که تشکیلات طورى بوده که قو قضائیه به این مسأله نمى‏توانسته بپردازد.
بنده مى‏خواهم بگویم که اگر در آینده ما عنصر وزیر را قوى نکنیم، نه در امر قضا بلکه در امر اجراى اداره باز قو قضائیه ضعیف باقى خواهد ماند، ناهماهنگى بین قو اجرایى و قو قضایى وجود خواهد داشت. ما الان به طور ضعیفى مشکلاتى را که در قو اجرایى هست احساس کرده‏ایم فرضاً 50- 60 درصد مسائل قو اجرایى از طریق قو قضایى قابل حل است همین مسال مواد مخدرى که یک نوع مخالفتى با قانون اساسى دارد براى همین در شوراى تشخیص مصلحت مطرح شد. یک هماهنگى بین قو اجرایى و قو قضائیه هست ببینیم مسائل‏
Majlis:2 Volume:1 Sessions:1-14 Page:337
دارد روان پیش مى‏رود یک کم مسال مبارزه با مواد مخدر مرتب‏ترشده.
ما بیاییم پایه‏اى بگذاریم در رابطه با حل مسأله قضایى که در آینده کلى مسائل قضائى و دادگسترى کشور عملًا در هماهنگى دولت و قو قضائیه با استقلال قو قضائیه که قویاً ما روى آن تأیید مى‏کنیم پیش برود که این کار امکان‏پذیر هست، چه اشکال دارد که ما وزیرى داشته باشیم اختیارات داشته باشد ولى همان‏طورى که در مورد سایر وزیرها تصمیم خواهیم گرفت، رئیس قو قضائیه یا رئیس جمهور یا نخست وزیر او را عزل بکند فرضاً بتواند پیشنهاد عزل وزیر دادگسترى را هم بدهد یا عزل بکند ولى معلوم باشد که مسائل ادارى و مسائل اجرایى قو قضائیه نه در رابطه با قضات بلکه حل مسائل دیگرش به عهد او است ما نمونه‏هایى از این ناهماهنگى داشتیم که گاهى فراتر از مسال هماهنگى امور در سطح کشور حتى از نظر کارمندى هم براى دولت مشکل ایجاد مى‏کند فرضاً یک نفر از خدم آبدارخانه در قو قضائیه (دادگسترى) که چاى مى‏آورد با آن کسى که در نخست وزیرى یا در ریاست جمهورى چاى مى‏آورد از نظرحقوق و مراتب مى‏بینیم که آنجا به صورت مستقل ممکن است پاداشى بگیرد، امکاناتى بگیرد یا دولت اختیار و امکاناتى به این فرد خودش بدهد یک ناهماهنگى ایجاد مى‏شود و گلگى و دل‏خورى و حتى درگیرى و ناراحتى در کلى کشور به وجود مى‏آید که ما نمونه‏هایى در مورد پاداش‏ها و امثال اینها از توى دوتا دستگاه داشته‏ایم در حالى که نقش وزیر آن این هست که این هماهنگى‏ها را به اعتقاد من ایجاد بکند و این به معناى تداخل در امور قضائیه نیست.
بنده مى‏خواهم یک کمى فراتر از این بروم یک اشاره‏اى هم به اصل یکصد و پنجاه و ششم بکنم اصل یکصد و پنجاه و ششم چندتا بند دارد بعضى از بندهایش هست که بخشى از آن را حداقل با حضور نماینده‏اى از قو قضائیه در دولت مى‏شود انجام داد، بنده بند دوم را مى‏خوانم: «احیاء حقوق عامه و گسترش عدل و آزادى‏هاى مشروع» اگر شما یک وزیرى نداشته باشید که در ارتباط با وزراى سیاسى وزیر کشور در رابطه با آزادى احزاب، در رابطه با مسال رسانه‏ها و روزنامه‏ها و بسیارى از امور که وزیر دادگسترى الان دخالت مى‏کند و در آن حالت دخالتش روشن‏تر خواهد بود خوب اگر ما چنین وزیرى نداشته باشیم در این زمینه دولت یک کارى خواهد کرد، قو قضائى و ما عملًا بدون اطلاع همدیگر نمى‏توانیم این وظیفه و هدفى که در اینجا گذاشته شده امکان‏پذیر بدانیم. در قو قضائیه نظارت بر حسن اجراى قوانین الان از طریق سازمان بازرسى صورت مى‏گیرد که زیر نظر قو قضائیه است بنده اعتقاد دارم که وجود وزیر و شاهد مشکلات دولت بودن یا احتمالًا خلاف‏کارى‏هاى دولت، برون رفتن دولت از چارچوب‏هاى قانونى و نظایر اینها اگر اختیارى، وظیفه‏اى در این زمینه به وزیر داده بشود نقش مؤثرترى را مى‏تواند بازى بکند.
من یک نمونه براى برادران اینجا مى‏آورم در دولت نقش مراقبت و نظارت بر هزینه‏ها براى این‏که از قانون فراتر نرود بر عهد وزارت اقتصاد و دارایى در زمینه‏هاى مالى است یعنى وزیر امور اقتصادى و دارایى به محض این‏که کسى فراتر از قانون مى‏رود کم و زیاد خرج مى‏کند، هزینه‏هایى که مى‏کند با مواد هزینه منطبق نیست بلافاصله داد و قالش بالا مى‏رود به خاطر این‏که در مقابل مراجعى او مسؤول سلامت جریان مالى است که تضمین بکند.
خوب من نمى‏گویم وزیر دادگسترى مى‏تواند حسن اجراى هم قوانین را تعقیب بکند
Majlis:2 Volume:1 Sessions:1-14 Page:338
ولى 80- 90 درصد از قوانین ما دارد توسط قو اجراییه انجام مى‏شود بنده گاهى دیده‏ام که سازمان بازرسى کل کشور براى ادار امور خودش یک یا دو میلیون تومان نیاز دارد و عملًا مجبور هست که از طریق وزیر دادگسترى بدون این‏که وزیر دادگسترى در مقابل سازمان بازرسى کل کشور هیچ نوع مسؤولیتى داشته باشد مى‏آید از دولت پول بگیرد یا مى‏خواهد در این زمینه هزینه‏هاى خودش را تأمین بکند خوب ما چرا یک وزیر قوى منتها به شرط این‏که قدرت عرض به رئیس قوه قضائیه داشته باشد و همچنین اختیاراتى که بتواند بعضى از این کارهایى که جنبه واقعاً ادارى دارد انجام بدهد.
سازمان اسناد چه ارتباطى دارد که رئیس قوه قضائیه حتماً بیاید نظارت بکند که چه کارى آنجا بشود ونتیجه‏اش این مى‏شود که قوه قضائیه با این همه امور و پرونده‏ها و مشکلات قضائى واحدهایش معطل باقى مى‏مانند و تغییرى در آنها ایجاد نمى‏شود خداى ناکرده فساد هم در اینجا عدم برخورد هست، پرونده‏هایى معوق باقى مى‏ماند خوب ما بیاییم این واحدهایى که جنبه قضائى ندارد در اختیار وزیر بگذاریم و از وزیر مسؤولیت بخواهیم که با قدرت با این مسائل برخورد بکند ضمن این‏که در همین اصلى که برادران پیشنهاد کرده‏اند مسأله تمرکز دیده شده ولى به اعتقاد ما تمرکز ناقص دیده شده و با تمام جوانب دیده نشده و ناکافى خواهد بود براى حل مشکلات قوه قضائیه یعنى اگر ما به این ترتیب این را تصویب بکنیم فردا یک جزئى از امور قو قضائیه حل خواهد شد و همه‏اش حل نخواهد شد به خاطر این‏که آن سازماندهى مناسب را در قانون اساسى‏مان براى حل مشکلات قضائى با در نظر گرفتن تمرکز پیشنهاد نکرده.
نایب رئیس (هاشمى رفسنجانى)- آقاى یزدى به عنوان نایب رئیس کمیسیون، یک تذکرى مى‏دهند که در اظهارات مخالفین وموافقین مؤثر است چون مصوبات دیگرى آقایان دارند و هنوز نداده‏اند، اینها را بگویند که در بحث‏ها مؤثر است.
محمد یزدى- من احساس مى‏کنم بعضى از آقایان که صحبت مى‏فرمایند تصورشان این است که این گزارش تمام گزارش کمیسیون هست ما در کمیسیون راجع به وزیر هنوز بحثى نکرده‏ایم بحث وزیر و اختیاراتش به جاى خود باقى است و امکان دارد وسیع‏تر و قوى‏تر بشود.
راجع به دادستان کل بحث کرده‏ایم ولى هنوز به رأى نرسیده‏ایم تا در آینده نزدیکى به رأى برسیم، در خودش و اختیاراتش بحث مفصلى هست. راجع به رئیس دیوان‏عالى کشور بحث مفصلى داریم و حدودش و اختیاراتش. این تصور که فکر بشود یک نفر مرکز هستند چنین چیزى نیست اینها بحث مى‏شود و طبعاً در گزارش‏هاى بعدى مى‏آید چون الان بحث کلیات است این قسمت را اگر رویش بحث هست بحث بفرمایند ان شاء الله در کلیات بعد بحث مى‏شود.
نایب رئیس (هاشمى رفسنجانى)- به هر حال این معنایش این نیست که آقایان بحث نکنند چون این بحث‏ها براى کمیسیون و ما همه مفید است.
میرحسین موسوى- ببینید در این اصل 157 که پیشنهاد شده «به منظور انجام مسؤولیت‏هاى قوه قضائیه در کلیه امور قضائى و ادارى و اجرایى» یعنى همه مسائل برگشته به چیز یعنى اگر این تصویب بشود دیگر در آن محلى براى مانور نخواهد بود.
Majlis:2 Volume:1 Sessions:1-14 Page:339
منشى (محمد یزدى)- به شکل معاونت‏ها انجام مى‏دهند عرض کنم که جناب آقاى نورى، آقاى کروبى، آقاى امینى و آقاى نجفقلى حبیبى به عنوان مخالف اسم نوشته‏اند، البته آقاى حبیبى مقدم بر بقیه هستند ولى ابتدا موافق صحبت مى‏کند آقاى موسوى خوئینى‏ها بفرمایید.
سید محمد موسوى خوئینى‏ها- بسم الله الرحمن الرحیم. مطالبى که آقاى موسوى نخست وزیر فرمودند دقیقاً در ارتباط با همین قسمت از گزارش هست و این بحث نمى‏تواند موکول به آن قسمتى بشود که در ارتباط با وزیر خواهد بود یعنى درست در همان جمله‏اى هم که خود ایشان اشاره کردند که براى انجام کلیه امور قضائى و ادارى و اجرایى یک نفر تعیین بشود.
آن‏چه که ایشان مى‏فرمایند در واقع همان فرار من المطرب الى المیزاب است، در حالى که تمام امور قضایى کشور در شورا بود اعم از ادارى و اجرایى که همه را یک‏جا تصمیم‏گیرى کردند لکن شورایى. دیدیم که این ناموفق بود تا چه رسد به این‏که یک کار به هم گره خورده دقیقاً مرتبط با هم را به دو نفر بدهیم که هر یک مستقلًا در آن قضیه بخواهند تصمیم‏گیرى بکنند.
مثلًا به جز قو قضائیه که کار تخصصى به یک معنا فنى هست ما در وزارتخانه‏هاى تخصصى هم داریم این‏طور نیست که در آنجا بگوییم امور ادارى آن وزارتخانه را یک نفر اداره کند مثلًا در وزارتخانه‏هاى صنعتى درباره قسمت فنى و تخصصى آن یک کس دیگر اظهار نظر بکند دو چیز آنجا نیست، یک چیز است.
حالا من در قو قضائیه مثال‏هایى بزنم که ببینیم اینها را کدام یک از این 2 نفرى که ایشان مى‏فرمایند (یکى‏اش وزیر و یکى‏اش رئیس قو قضائیه) تصمیم‏گیرى باید بکند به طورى که طبق آن بیان حضرت امام که فرمودند (کارها به نحوى باشد که ما بدانیم با چه کسى طرف هستیم) یعنى نظام ما بداند که مسؤول قو قضائیه کیست؟ آیا مى‏شود 2 نفر مستقل از هم و جداى از هم براساس تدبیر خودشان تصمیم‏گیرى کنند و بعد هم معلوم باشد که مسؤول چه کسى است؟ مثلًا در محلى، در منطقه‏اى مردم تقاضا مى‏کنند که اینجا نیاز به دادگسترى هست نیاز به تشکیل دادگاه هست این‏که اگر ما در یک جا مى‏خواهیم دادگسترى ایجاد کنیم یک بخشى‏اش مربوط به جذب قاضى است استخدام قاضى است، تربیت قاضى و عزل و نصب قاضى و نقل و انتقال قاضى است خوب اینها را گفتیم همه را آن کسى که مسؤول بخش قضائى است انجام بدهد اما در اینجا مى‏خواهیم دادگسترى ایجاد بکنیم که نیاز به مقدماتى دارد از جمله تخصیص مقدارى از بودجه به آنجا و نیازهایى که آنجا دارد این را وزیر مى‏خواهد تصمیم بگیرد، وزیر مى‏گوید من در برنامه‏ریزى‏هاى خودم فعلًا آنجا را در اولویت نمى‏بینم که دادگسترى باشد!
آن بخش دیگرش که عزل و نصب قاضى و مسؤول قضاء کشور است و گفتیم که تشکیلات هم به عهده او است خوب اومى گوید که مردم همه آنجا گرفتارند قاضى مى‏خواهند، نماینده مجلس‏شان مى‏گوید آقا آنجا دادگسترى نیست مردم براى هر امر جزئى 500- 400 کیلومتر باید راه بروند قتلى و سرقت‏هایى اتفاق مى‏افتد و سایر مسائلى که امنیت را به هم مى‏ریزد، مسؤول است، قضاء کشور را از آن مى‏خواهند، چرا شما آنجا را رسیدگى نمى‏کنید؟ ایشان خواهد گفت که خوب این آقاى وزیر دادگسترى است که آنجا امکانات را آماده نمى‏کند.
اگر فرض این باشد که وزیر دادگسترى سمت معاون رئیس دستگاه قضائى را دارد پس‏
Majlis:2 Volume:1 Sessions:1-14 Page:340
دیگر آن بحث‏هایى که آقاى موسوى فرمودند پیش نخواهد آمد چون فقط معاون است نه یک وزیرى که خودش حق تصمیم‏گیرى دارد خوب اگر بنا است در حد معاون باشد پس چرا بگوییم یک وزیر مقتدر نیرومندى که حق تصمیم‏گیرى دارد اگر مى‏خواهیم نه بیش از حد معاون باشد که خود تصمیم گیرنده باشد در این‏طور مواقع چه کسى پاسخگوى امام و کل نظام است که بالاخره در آنجا چرا دادگسترى نمى‏شود؟
یک روزى مى‏گوید آن نمى‏کند، یک روزى او مى‏گوید آقا ما دادگسترى را آماده کرده‏ایم ایشان قاضى‏اش را نمى‏فرستد، این خواهد گفت من قاضى را آماده کرده‏ام آن ماشینش را فراهم نکرد او مى‏گوید آقا من وسایل فراهم کرده بودم ایشان آمادگى‏اش را اعلام نکرد بالاخره معلوم نمى‏شود کى مسؤول شد؟ و لوث مسؤولیت خواهد شد.
این‏که فرمودند «این وضع نابسامان دادگسترى» حالا بنده به لحاظ این‏که قو قضائیه از همین ناحیه مدیریت خاصى که در هیچ یک از دستگاه‏هاى خاص کشور نبوده وضعیتى پیش آمده که من نمى‏دانم اگر در سایر دستگاه‏ها هم همین شکل مدیریت بود آشفتگى و بلبشویى و به هم ریختگى آنجا به کجا مى‏انجامید؟ و دستگاه قضائى علیرغم این‏که همه معتقدیم شیو مدیریتش شیو موفقى نبوده آن نابسامانى‏هایى که گفته مى‏شود با توجه به این‏که واقعاً امر قضا امر مشکلى هست یک کارى است که شما مى‏دانید که بسیارى از آنهایى که به حسب موازین شرعى صلاحیت قضا دارند حاضر نیستند تن به قضا بدهند آمادگى ندارند بیایند خودشان را در این گرداب بیاندازند تا ببینند مشکلات چه مقدار زیاد است پس این‏که گفته مى‏شود «وضع نابسامان» من نمى‏دانم حالا تا چه اندازه در مقایسه با سایر دستگاه‏ها و قو مجریه نابسامانى دستگاه‏هاى قضایى بیش از نابسامانى در سایر دستگاه‏ها باشد حالا اسم نمى‏برم هر وزارتخانه‏اى را بخواهید بگویید خیلى تفاوتى با دیگر وزارتخانه‏ها ندارد.
این‏که فرمودند اگر وزیر باشد آنجا امکانات جلب مى‏کند نمى‏دانم بازرسى آمده یک میلیون، چقدر پول گرفته؟ خوب شما به عنوان ... یعنى حالا در اینجا من نمى‏خواهم بگویم کسى مسؤول است باید دید چه کسى در تدوین قوانین و تهیه لایح بودجه و تصویب بودجه و اختصاص دادن بودجه چه اندازه به امر قضاء و بازرسى کشور اهمیت داده که دادستان ما امروز در شهرى مانند تهران مى‏گوید وقتى در یک نقطه‏اى از شهر اعلام مى‏کنند قتلى اتفاق افتاده، بازپرس ما یک وسیله نقلیه ندارد که سریع خودش را آنجا حاضر کند، یک دوربین عکاسى ندارد که به محض این‏که وارد صحنه شد از صحنه عکسبردارى کند که بعداً این عکس در دادگاه بتواند مفید واقع بشود اما ما مى‏بینیم به محض این‏که تعزیرات حکومتى شروع مى‏شود در هر شهرى یا فرماندارى پیکان‏هاى صفر کیلومتر بلافاصله در اختیار مأمورین و بازرسان تعزیرات قرار مى‏گیرد. خوب این مسؤولش چه کسى بوده است که این وضع نابسامان پیش آمده؟ من البته نمى‏خواستم این‏طور صحبت بشود اما چون ایشان تعبیر کردند که این وضع نابسامان قو قضائیه و دادگسترى خواستم بگویم اگر وضع نابسامان در حدى است که واقعاً خیلى تأسف دارد باید معلوم بشود که منشأ این نابسامانى‏ها از کجاست؟ بنابراین وجود یک وزیرى قوى و نیرومند که بخش ادارى و اجرایى قو قضائیه را بخواهد دردست بگیرد و مسؤول بخش قضایى کس دیگرى باشد آشفتگى به مراتب بدتر از این وضعى خواهد شد که‏
Majlis:2 Volume:1 Sessions:1-14 Page:341
الان هست حالا الان هر مقدارش که باشد ما همین حالا قاضى مى‏خواهیم همین الان در این مدتى که حالا من به طور مثال باید بگویم همین حالا که ما به عنوان اختیارات شوراى عالى قضائى بخشى از امور را تفویض به آقاى وزیرمان کردیم که ایشان بسیار هم مورد احترام شوراى عالى قضایى هست.
همین حالا که بنده مسؤول دادگسترى شده‏ام در این تقسیم وظایف، لحظه به لحظه بنده با سراسر کشور و با تقاضاهاى مکرر و اتفاق در رخ دادن حوادث ناگوار مواجه هستم که از من قاضى مى‏خواهند که فلان جا این اتفاق افتاده. قاضى کیفرى نداریم، اصلًا دادگاه نداریم خوب بنده که مى‏خواهم تصمیم بگیرم یک قاضى را اعزام کنم به یک نقطه‏اى باید بپرسم که جناب آقاى وزیر دادگسترى که از طرف خود ما به شما اختیار داده شده آیا پولى هست به ما بدهند که این آقا را بفرستیم؟ ماشینى هست در اختیارش بگذاریم که اعزامش کنیم؟ اگر آنجا برود کسى هست؟ خوب ایشان هم مى‏گوید خوب بله اول باید به من بگویید من برنامه را قبلًا جور دیگرى ریخته بودم آن‏طور که شما تصمیم‏گیرى کردید من خودم را آماده نکرده بودم همین حالا که تازه تفویض اختیار است دائم ایشان باید از بنده بپرسند بنده باید از ایشان بپرسم ایشان باید مرتب از من بپرسد در فلان قضیه چه تصمیمى مى‏خواهید بگیرید؟ بنده در کارى که مى‏خواهم انجام بدهم باید به ایشان بنویسم یا تلفن کنم یا حضوراً ایشان را ببینم مى‏بینم تازه در حدى که به صورت تفویض اختیار هست با مشکل مواجه شده‏ایم تا چه رسد به آنجایى که وزیر خودش را مستقل بداند و اساساً حق داشته باشد به حسب قانون مستقلًا تصمیم‏گیرى بکند.
بنابراین یا همین وضعیت موجود محفوظ بماند یا اگر ما از این شکل رنج دیده‏ایم و اعتقادمان هم شده است که ناموفق است مسؤول باید یک نفر باشد حالا اگر کسى مثلًا در حد وزیر با آن اختیارات کم آماده نبود خوب مى‏توانیم اینجا فکر کنیم اصلًا وزیر نمى‏خواهیم یا نه براى آنجا ما فکر هم کردیم یعنى براى آن قسمتى که وزیر دادگسترى صرفاً یک رابط نباشد بنده خودم طرح و پیشنهاد دارم اتقاقاً از جمله همان سازمان ثبت را که اشاره کردند بنده اعتقادم بر این است که اولًا مى‏تواند مسؤول سازمان ثبت وزیر باشد.
ثانیاً سازمان ثبت اصلًا در قانون اساسى نیست این در قوانین عادى کشور است خوب مجلس اگر خواست همین حالا هم مى‏تواند مسؤولیت سازمان ثبت را به غیر قو قضائیه بدهد، این اصلًا در قانون اساسى نبوده تا ما فکر کنیم مشکلى در این رابطه بوده است.
بنابراین اگر نظام ما اهمیت خاص و ویژه‏اى براى دستگاه قضائى کشور قائل باشد سروسامان دادن به این وضع به این نیست که یک نفر به عنوان وزیر قوى مقتدرى باشد که نصف اداره دستگاه قضائى ... شما هم مى‏دانید پول دست هر کسى است، بودجه دست هر کسى است امکانات دست هر کسى است در حقیقت مدیریت وتصمیم‏گیرى هم بر عهد او است بنده قاضى نصب کنم اما او مى‏گوید پولش را ندارم، پول کم است امسال این تعداد را استخدام کن بیش از این نباشد و امثال این امر نهى‏هایى که خواهد کرد خوب بنابراین بهتر است مسؤول امور قضائى را معاون وزیر دادگسترى بکنیم، در گذشته (قبل از انقلاب) مسؤول دستگاه قضائى وزیر دادگسترى بوده، النهایه آقایان در خبرگان اول براساس یک سلسله معیارهایى که در ذهن خبرگان بوده و اهمیتى که قضا در اسلام داشته و آن رنجى که در گذشته مى‏برده‏اند از این‏که یک سوم قواى‏
Majlis:2 Volume:1 Sessions:1-14 Page:342
سه‏گانه کشور یعنى یک سوم نظام ما به صورت یک بیست و چهارم دولت در بیاید یعنى اگر ما بگوییم مسؤول قو قضائیه وزیر که همین عبارة الاخراى مسؤول است این معنایش این است که قو قضائیه که یکى از قواى سه‏گانه هست توسط وزیر متصل بشود به دستگاه اجرایى یعنى بشود یک بیست و چهارم قو مجریه و خوب این با آن حرف‏هایى که ما زدیم استقلال قو قضائیه و چه و چه با آن درست در نمى‏آید.
بنابراین مسؤول امور اجرایى و قضائى یک نفر خواهد بود و وزیر دادگسترى یعنى آن کسى که رابط بین قو قضائیه و دو قوه دیگر هست یک فردى خواهد بود که مى‏توانیم بگوییم یکى از معاونین رئیس قو قضائیه به منزله وزیر است مى‏توانیم این‏گونه بگوییم مى‏توانیم بگوییم اختیار وزیر (همین شکلى که الان هست) همین رابط بودن است به اضافه امورى که رئیس قو قضائیه به او محول مى‏کند.
یعنى این را مى‏توانیم در قانون اساسى بیاوریم که رئیس قو قضائیه بخشى از امور را به وزیر محول مى‏کند همان‏طورى که الان شوراى عالى قضایى مصلحت دید در عمل امور اجرایى و ادارى را تفویض کند به وزیر آن موقع هم قبلًا رئیس قو قضائیه ممکن است چنین کارى را بکند اما در آن صورت اختیار تصمیم‏گیرى را از خودش سلب نکرده تفویض اختیار کرده هر لحظه‏اى نخواست تفویض اختیار نمى‏کند این‏طور هم نیست که هر لحظه‏اى نخواست بگوییم وزیر را عزل بکند چرا وزیر را عزل بکند اگر وزیر خوب عمل کرد این امور را به او تفویض مى‏کند دید خوب قوى عمل نمى‏کند به یکى از معاونین دیگر خودش واگذار مى‏کند قهراً یک جمل دیگرى هم چون اشاره شد و بحثش در آینده است ما قطعاً رئیس دیوان‏عالى ...
منشى (محمد یزدى)- من معذرت مى‏خواهم از نظر آیین‏نامه‏اى (البته زیاد دقیق رعایت نمى‏کنیم) موافقین و مخالفین هر کدام 10 دقیقه فرصت دارند و ممکن است یکى از آقایان الان این را تذکر بدهند.
منتها چون بعضى از مخالفین هم بیشتر صحبت کردند اگر بحث زیادترى دارید در نوبت بعد بگذاریم؟
سید محمد موسوى خوئینى‏ها- نه من هم یک کلمه مى‏خواستم اشاره کنم که ما قطعاً امور ادارى تشکیلات قضائى را از مسؤولیت‏هاى قضائى باید جدا کنیم یعنى رئیس دیوان‏عالى کشور فردى غیر از رئیس دستگاه قضائى باشد رئیس دستگاه قضائى باید مدیریت این تشکیلات را به عهده بگیرد رئیس دیوان‏عالى کشور رئیس 30 شعبه است که فقط کار ادارى 30 تا شعبه را انجام مى‏دهد و خودش هم رئیس شعبه اول است آن صرفاً یک کار قضائى است اگر ما آن را مخلوط بکنیم با وظایف رئیس قو قضائیه یا دقیقاً به کارش نمى‏پردازد یا به این لطمه مى‏زند چون رئیس دیوان‏عالى کشور مى‏تواند یک شخصیت قضائى دومى باشد.
منشى- آقاى حبیبى بفرمایید.
نجفقلى حبیبى- بسم الله الرحمن الرحیم. با توجه به اهمیت قو قضائیه که یکى از قواى سه‏گانه است ولى برخلاف دستگاه‏هاى دیگر ظاهرش این است که خیلى گسترده‏تر نیست و شاید کمتر به آن توجه مى‏شود و همیشه به هر حال اعتراض‏ها هم به آنها خیلى زیاد بوده‏
Majlis:2 Volume:1 Sessions:1-14 Page:343
تصور من این بود که آن مشکلاتى که در مورد شورایى بودن شوراى‏عالى قضائى مطرح بود، به قبل از تقسیم وظایف مربوط مى‏شد خیلى خوب بود که کمیسیون محترم اول یک توضیحاتى مى‏داد که آیا بعد از این‏که در شوراى‏عالى قضائى تقسیم وظایف شده، هنوز آن مشکلات باقى است یا نه؟ توجیه کافى در این قضیه ارائه نشده من هم این را به این خاطر عرض مى‏کنم که دستگاه قضائى به هر حال کارش خیلى وسیع است یعنى این 5 بند وظیفه‏اى که اینجا در اصل 156 براى این دستگاه معین شده، بسیار بسیار کار وسیع و عظیمى است.
بعضى از این وظایف، کارهاى سیاست‏گذارى و کارهاى فکرى است و بعضى‏هایش هم خوب مشخصاً کارهاى اجرایى است حالا نه اجرایى ادارى، بلکه اجرایى قضائى، مثلًا همان بند اول که فصل خصومات و اینها است خوب یک کار عملى است ولى در آن قسمت احیاى حقوق عامه، یک مقدار سیاست‏گذارى‏ها لازم است در قسمت مربوط به بند 5 که اقدام مناسب براى پیشگیرى از وقوع جرم و اصلاح مجرمین، اینجاها باز یک مقدار کارهاى فکرى دیگرى لازم است به هر حال با توجه به گستردگى وظایف دستگاه قضائى، شاید بد نبود که یک شوراى سیاست‏گذارى، فکرى که آن شورا تهیه لوایح را هم به عهده داشته باشد.
اما خوب مسؤولیت‏هاى اجرایى مشخص به عهده یک کسى باشد که حالا اینجا اسمش را گذاشته باشد (مسؤول قوه قضائیه) ولى به هر حال چون توجیه این نیامده و هنوز یک کمى ابهام هست که آیا بعد از تقسیم وظایف با توجه به گستردگى این کارها، همه را به سر یک نفر بریزیم از عهد این همه مسؤولیت بر مى‏آید؟ و بعد چقدر این معاون مى‏خواهد براى خودش انتخاب بکند که هر کدام اینها با توجه وسعت کارها یک کارى را به عهده بگیرند این یک مطلب.
مطلب دیگر این‏که در بند 2 اصل 157 که گفته شده: «تهیه لوایح قضائى متناسب با جمهورى اسلامى» ظاهراً با توجه به آن وظایفى که در اصل 156 گفته شده که یکى از آنها هم بند 5 بود: «اقدام متناسب براى پیشگیرى از وقوع جرم و اصلاح مجرمین» شاید این کلمه «تهیه لوایح قضائى» این یک کلمه دیگرى هم مى‏خواهد و یا همین بایستى برداشته بشود؟ براى این‏که در آنجایى که دستگاه قضائى مى‏خواهد مطالبى تهیه بکند براى این‏که از وقوع جرم پیشگیرى بکند، یا اقداماتى براى اصلاح مجرمین بکند، قوانینى لازم دارد، قطعاً لوایحى مى‏خواهد اما معلوم نیست همه آن لوایح، لوایح قضائى باشد بنابراین عبارت «تهیه لوایح قضائى» به نظر مى‏رسد که کافى براى بیان مقصود، در این قضیه نیست و یک مقدار به بررسى بیشتر احتیاج دارد.
راجع به مسؤول قو قضائیه هم حضرت آقاى موسوى خوئینى توضیح دادند و من دیگر عرضى ندارم من فکر مى‏کردم که شاید رئیس دیوان‏عالى کشور بشود همان رئیس قوه قضائیه، یک مقدار مسأله را حل بکند که آن موضوع بحثى هم که آیا اجتهاد برایش ضرورى هست یا نه؟ گرچه اثبات شد که ضرورى است ولى در هر حال اگر این مى‏شد رئیس دیوان‏عالى کشور، یک مقدار مسأله در آن قضیه هم روشن‏تر مى‏شد و السلام.
منشى (محمد یزدى)- آقاى موسوى اردبیلى شما در موافقت صحبت مى‏فرمایید؟
نایب رئیس (هاشمى رفسنجانى)- نوبت چه کسى هست؟
Majlis:2 Volume:1 Sessions:1-14 Page:344
منشى (محمد یزدى)- ما به ترتیب مخالفت و موافقت مى‏گوییم، والا نوبت آقاى نورى است.
نایب رئیس- حالا آقاى موسوى صبر کنند، تا آنهایى که به ترتیب نوبت گرفته‏اند، آنها صحبت بکنند.
منشى- آقاى نورى در مخالفت هست آقایان نورى، کروبى و امینى این سه نفر نوبت‏شان است و در مخالفت هم مى‏خواهند صحبت بکنند.
مهدى کروبى- آقاى هاشمى! در یک جلسه متبادر است که یک نفر بیش از یک بار صحبت نمى‏کند.
نایب رئیس (هاشمى رفسنجانى)- همین شبهه را من به ایشان گفتم یعنى ما در آیین‏نامه قید کرده‏ایم که 10 نفر هم هر یکى 10 دقیقه. البته این قبل از این بود که ما از نظر وقت، آن وسعت را دادیم حالا این ابهام اگر موافقى نبود آیا موافق قبلى مى‏تواند تکرار صحبت بکند ما این را پیش‏بینى نکرده‏ایم، نداریم.
کروبى- نداریم که آخر معلوم بود.
نایب رئیس (هاشمى رفسنجانى)- حالا شما به عنوان یک مخالف صحبت بکنید ما آیین‏نامه را یک نگاهى بکنیم بعد خدمتتان عرض بکنیم.
منشى- آقاى کروبى بفرمایید.
مهدى کروبى- من در رابطه با همان مسأله اجتهاد و مجتهد، دو سه جمله و دو سه‏تا نکته دارم:
نکته اول این‏که ما مى‏خواهیم جامعه اداره بشود، کار مردم خوب انجام بشود وهر کسى در هر مسؤولیتى که هست، نسبتاً آگاهى و تخصص و تدبیر به آن کار داشته باشد و شایستگى لازم را داشته باشد این نکته اول.
نکت دوم این‏که اول انقلاب، قانون اساسى که نوشته شده، آن بزرگواران چون مى‏خواستند حکومت و نظام از یک قداست خیلى بالایى برخوردارباشد، آمده‏اند در قانون اساسى مثلًا اجتهاد و یا برخى مسائل براى خیلى‏ها گذاشته و یا رهبرى، مرجعیت گذاشته‏اند، طولى نکشید که در عمل ما به این مشکلات برخوردیم که از خود مرجعیت نمونه‏اش که امام هم در آن نامه مى‏فرماید که «من پیش‏بینى مى‏کردم که به زودى به این مشکل بر مى‏خوریم» این نتیج آن کم تجربگى و نتیجه این‏که سابق حکومت کردن و مشکلات اجرایى را نداشتیم، نتیج این‏که تازه انقلاب کرده بودیم.
اما حالا با توجه با این‏که 10 سال از انقلاب گذشته و به مشکلات علمى ما برخورد کرده و دیده‏ایم دیگر لازم نیست که در بازنگرى قانون اساسى یک مطالبى و یا یک قیودى بزنیم و یا یک شروطى بگذاریم که باز در عمل به مشکلات بربخوریم حتى این‏که در مجلس دور اول هم، چون همین فکر وجود داشت، وقتى که قانون وزارت اطلاعات نوشته شد، آنجا مجتهد براى وزیر اطلاعات قید شد گرچه حالا بعد وزیر، طبعاً مجتهد هم هست و اجتهادش هم تأیید شده. اما به زودى برخوردیم که این مشکل است و مسلم در آینده هم برمى‏خوریم که ناچار مى‏شویم که قانون را اصلاح بکنیم، منتها قانون عادى را خیلى آسان مى‏شود اصلاح کرد ولى قانون اساسى را که دیگر نمى‏شود به زودى اصلاح کرد.
Majlis:2 Volume:1 Sessions:1-14 Page:345
بنابراین نکته سوم این‏که چرا ما یک کارى بکنیم که دوباره در عمل به مشکلات بربخوریم و در عمل تحقیقا به مشکل برخواهیم خورد.
نکت چهارم که من عذر مى‏خواهم آقایانى که حالا در راس قضا یا در اطلاعات و جاهاى دیگرى هستند که شرطش اجنهاد است این مسلم هستند ولیکن ما چون یک آدم‏هایى مى‏خواهیم که تنها اجتهاد مصطلح لازم نیست مسائل دیگر (تدبیر، شایستگى، قدرت اجرائى کارى را که بتواند خوب انجام بدهد) لازم داریم، یقینا ما در عمل که برمیخوریم ناچار مى‏شویم اجتهاد را تنزل بدهیم هى بیاوریم پایین و کوچکش بکنیم و کمش بکنیم و این مشکل مسلم براى ما هست.
مسأله دیگر، ما حالا که آمده‏ایم از رهبرى این اندازه هم تنزل کرده‏ایم که قید «مجتهد عادل» مى‏خواهیم بگذاریم آن‏که امام نوشته «مجتهد عادل» خوب حالا بیاییم دستگاه قضائى را هم بگوییم «مجتهد عادل» خیلى خوب آن هم مجتهد عادل، این هم مجتهد عادل بنابراین یک کسى که مبانى فقهى در دستش باشد، قضا سرش بشود فاضل باشد، قریب الاجتهاد حالا باشد این‏جور عبارت‏ها، ولى اگر مجتهد بگذاریم در عمل به مشکل برمى‏خوریم و هى بى‏خودى مجتهد درست مى‏کنیم وقتى مى‏بینیم که نمى‏توانیم.
این هم که حضرت آیت الله اردبیلى فرمودند که نمى‏شود یک کسى در رأس کارى باشد و پایین‏تر از او مثلًا از او ملاتر یا باسوادتر باشد یا حالا گذشته از آقایانى که در رأس قو قضائیه و شوراى‏عالى قضائى هستند، ولى در مراحل بعدى چرا خیلى‏ها زیر نظر دیگران کار مى‏کنند، آن‏که مرئوس است، از او دیگرى باسوادتر و ملاتر است و یا در وزارتخانه، خیلى جاها یک معاونى حتى توان عملى، کارى‏اش هم از یک وزیرى بیشتر باشد هیچ این‏جورى نیست که حالا اگر یک کسى در رأس یک کارى بود، حتماً باید مثلًا از همه به خصوص از نظر علمى باسوادتر باشد وجهه او تقواى او، عدالت او، سوابق او، دوراندیشى او اینها همه لحاظ مى‏شود براى اداره یک کارى. این‏که همین مجتهد باشد و عرض کردم بعد ناچار بشویم که مشکلاتى براى خودمان درست کنیم، فکر مى‏کنم با این تجربه دیگر لازم نیست.
نایب رئیس (هاشمى رفسنجانى)- آن مسأله‏اى که مطرح بود معلوم شد. آقاى موسوى اردبیلى مى‏توانند صحبت کنند ببینید ما وقت را این‏جورى تقسیم کرده‏ایم: وقت مخبر براى توضیحات ابتدایى و نهایى، جمعاً صد دقیقه، مجموع مخالفان و موافقان نیز هر یکصد دقیقه، (سقفش صد دقیقه) هر یک از مخالفان و موافقان حداکثر مى‏تواند ده دقیقه صحبت کند دیگر نگفتیم یک بار یعنى یک مخالف، یک موافق. شاید دو بار بتواند صحبت کند دوتا پنج دقیقه، آقاى موسوى اردبیلى پنج دقیقه صحبت کردند، پنج دقیقه دیگر مى‏توانند صحبت کنند.
منشى (یزدى)- چون آقاى خزعلى نوبت دارند و آقاى موسوى هم یک بار صحبت کرده‏اند، اجازه بفرمایید حالا آقاى خزعلى صحبت کنند.
نایب رئیس (هاشمى رفسنجانى)- به هر حال مى‏توانند، حالا نوبت‏شان هر وقت رسید مى‏توانند صحبت کنند.
سید عبدالکریم موسوى اردبیلى- من راجع به جهتى که جناب آقاى نخست وزیر صحبت فرمودند، دو مسأله دارم که براى خود من محسوس است ایشان فرمودند که در دستگاه قضائى‏
Majlis:2 Volume:1 Sessions:1-14 Page:346
این نابسامانى‏هایى که بوده مربوط به این بوده که امکاناتى در دست نداشته، این درست است واقعاً مسأله‏اى است بسیار درست و صحیح. حالا شاید اکثر بدانند ولى براى ما محسوس است اما آیا این علاجش این است که حالا که این‏جوربوده پس رگ و ریشه‏اش را بگیریم بدهیم دستگاه مجریه. حتى این مقدار هم نباشد، علاجش این است؟ یا علاجش این است کارى بکنیم اینها از نظر بودجه مستقل باشند چرا بیاییم تمام امکانات را در اختیار دستگاه مجریه بگذاریم مسؤولیت را از قو قضائى بخواهیم؟ بله، این کار درستى نیست، این را من قبول دارم براى این‏که خود برادرمان با زبان خود ایشان صحبت کنم این مثل این مى‏ماند بگوییم که برنامه و بودجه تابع ریاست جمهورى باشد مسؤولیت مملکت مربوط به نخست وزیر باشد خوب ببینند آیا این امکان دارد، این مى‏شود؟ این هم مثل همان است مثال‏ها را جناب آقاى موسوى خوئینى‏ها زدند من لازم نیست از این مثال‏ها زیاد مثلًا تکرار کنم.
دائماً آقا گرفتارى‏هاى ما مربوط به این بود لذا آقایان در دستگاه خودشان، در دستگاه مجریه هیچ وقت نمى‏آیند مسؤول امور مالى، ادارى را، بگویند دست این وزیر نباشد مسؤول امور مالى و ادارى کسى دیگر باشد، در یک اداره دیگر، در یک قوه دیگر، آنجا باشد آن وقت مسؤول تشکیلات و مال این دستگاه اینجا باشد این را من قبول دارم و در دور خبرگان اول هم این بحث بود ما تازه مى‏بینیم در جاهاى دیگر هم پول‏شان دست خودشان است، هم امکانات‏شان دست خودشان است، و هم کارهاى ادارى، داراى تمام اختیارات هستند به اصطلاح ایشان نابسامانى‏هایش کمتر از قو قضائى نبوده، شاید هم بیشتر بود.
آن وقت ما بیاییم یک دستگاهى را اختیاراتش را بگیریم، بدهیم دست کسى دیگر، بعد بگوییم که آقاى رئیس جمهور هنوز گله مى‏کند از این‏که من باید حقوق خودم را از دست نخست وزیر بگیرم. پس معلوم مى‏شود این یک درد است، این یک مسأله‏اى است ولى اگر بشود ان شاء الله در این دوره براى قو قضائى یک استقلال مالى هم در نظر گرفته بشود، این علاج مى‏کند همین ناراحتى را که ایشان احساس مى‏کنند و به حق هم هست هم این را علاج مى‏کند و هم مشکلات پیش نمى‏آید.
و اما جناب آقاى کروبى، مسأله قضا را به مسأله ادارات و وزارتخانه‏هاى دیگر قیاس کردند مى‏فرمایند در ادارات دیگر این‏جورشده. مسأله قضا آقا یک ویژگى‏هاى خاصى دارد لذا شرایطى که در قاضى هست، در جاهاى دیگر نیست هر چیزى شرایط خودش را دارد ما باید اگر تصمیم‏گیرى مى‏کنیم، با توجه به آن خصوصیت آن موضوع باید ... شما از آن طرف مى‏فرمایید قاضى باید مجتهد عادل باشد حالا بفرمایید شما که مجتهد نیستند، مجتهد عادل نیستند لذا حضرت امام در آن نامه‏شان فرمودند که اینها قاضى نیستند اینها از باب اضطرار یک على البدلى هستند، آمدند ان شاء الله دستگاه ما، نظام ما مى‏رود به سوى این‏که دستگاه قضائى را اسلامى کند آن وقت بگوییم که یک دستگاهى که اعضاء او، ارکان او، مجتهد عادل هستند و کارهاى اجرایى هم دست‏شان است مدیریت آنها دست یک نفر آدم فرض بفرمایید غیر معمم، یا غیر مجتهد یا شخص عادى باشد البته این مثال، مثال صد درصد درست نیست اما آیا مى‏شود یک مدرسه طلبه را در رأس او یک آقاى محترمى را قرار ندهید؟ بگوییم فلان بقال، فلان تاجر خیلى هم متدین، خیلى هم خوب، بیایند فلان مدرسه علمیه را اداره‏
Majlis:2 Volume:1 Sessions:1-14 Page:347
کند! مگر زیر نظر آن آقا باشد، آقا بگوید به این شهریه بده، به آن شهریه نده، به این کم بده، به آن زیاد بده، تو از این حجره بیا، تو به آن حجره برو، ما نمى‏توانیم مدیریت یک مدرسه را به دست غیر از روحانى محترمى بدهیم آن وقت چطور ما مى‏توانیم یک تشکیلات به این وسعت در سرتاسر ایران اعضایش هم حالا حقوقدان هستند، چه هستند، فلان هستند شرطش هم این است شرط اولیه‏اش، تا هر وقت ان شاء الله درست بشود مجتهد باشد، عادل باشد، چه باشد، بگوییم این را بدهیم به دست غیر روحانى.
اما مثلًا بگوییم روحانى باشد، مجتهد نباشد یک طلبه هم باشد، اشکالى ندارد، یک طلبه فاضلى، اینها دیگر من فکر نمى‏کنم خیلى اگر اصل مسأله درست باشد، این بحث‏ها شاید پیش بیاید دستگاه قضائى نه حالا تا نظام، نظام اسلامى است دستگاه قضائى مناسب‏ترین جا براى روحانیت متعهد اگر یک مورد است دستگاه قضائى است اگر دو مورد است یکى دستگاه قضائى است اگر چند مورد است، یکى دستگاه قضائى است.
بنابراین به دست روحانیت هم باید اداره بشود روحانیتش هم، آن روحانیتى ممثل روحانیت است این تعبیر «مجتهد عادل» ممثل روحانیت است لذا این گفته شده است.
منشى (یزدى)- جناب آقاى نورى بفرمایید.
عبدالله نورى- بسم الله الرحمن الرحیم. من عنوان مخالفتى که در این بحث دارم عمدتاً به دلیل این است که به عنوان موافق رأى نمى‏توانم بدهم چون یک سلسله ابهاماتى هست من فکر مى‏کنم اگر این ابهامات روشن بشود، شاید در رأى من مؤثر باشد چیزى که در رابطه با قو قضائیه آمده، در اصل یکصد و پنجاه و ششم، به قو قضائیه یک سلسله اختیاراتى داده شده که اصولًا ابتداى قو قضائیه با وظایفش است این مقوله در قو مجریه به این شکل نیامده و لذا خیلى روشن نیست که اصلًا تفکیک وظایف بین قو مجریه و قو قضائیه در این مقوله چیست؟ چیزهایى که در اینجا آمده: رسیدگى و صدور حکم در مورد تظلمات، تعدیات، شکایات حل و فسخ دعاوى رفع خصومات، این بند «یک» روشن است و مربوط به قو قضائیه است.
 «بند 2» احیاى حقوق عامه و گسترش عدل و آزادى‏هاى مشروع، هم قو مجریه مسؤولیت در قبال آن دارد هم قو قضائیه.
 «بند 3» نظارت بر حسن اجراى قوانین که به طور عام آمده و انحصار به قوانین مربوط به محاکم نیست چیزى است که شاید در حد رهبرى باشد به عنوان نظارت عام بر حسن اجراى قوانین که در مقوله سازمان بازرسى کل کشور هم تنظیم شده و تشکیلاتش آنجا بیان شده.
مقوله چهارم که کشف جرم و تعقیب و مجازات و تعزیر مجرمین و اجراى حدود است دو قسمت است: یکى مبحث کشف جرم، تعقیب است و یکى مجازات و تعزیر مجرمین و اجراى حدود است که قسمت اولش هم اجرایى است و هم قضائى. یعنى همین الان در خارج هم همین‏طور است و قسمت دومش قضائى است.
5- اقدام مناسب براى پیشگیرى از وقوع جرم و اصلاح مجرمین. باز عمدتاً غیر قضائى است آن‏چه که در خارج وجود دارد حالا بر فرض که اصلًا همه این مقوله‏ها قضائى باشد، در اصلاحیه‏اى که کمیسیون انجام دادند به نظر من یک تناقضى وجود دارد که یک مشکلاتى که بعضى از برادران به آن اشاره مى‏کنند و جوابیه‏اى که جناب آقاى موسوى اردبیلى و بعضى‏
Majlis:2 Volume:1 Sessions:1-14 Page:348
از برادران بیان مى‏فرمایند من فکر مى‏کنم علت، اشکال در اصلاح است چیزى که در اینجا آمده، به منظور انجام مسؤولیت‏هاى قو قضائیه در کلیه امور قضائى و ادارى و اجرایى، یک نفر مجتهد عادل و آگاه به امور قضائى، مدیر و مدبر به عنوان رئیس قو قضائیه براى مدت پنج سال تعیین مى‏شود، تا اینجا تمام است اگر شما وظایف را خواستید بیان کنید، به دلیل محدودیتى که در وظایف براى رئیس قو قضائیه بیان مى‏کنید، اشکال به وجود مى‏آید که آیا من باب مثال وظیفه‏اى که به عنوان دیوان عالى کشور در اصل یکصد و شصت و دوم آورده شده، این جزو این سه ردیف، سه بند هست یا نیست؟ اگر نیست پس رئیس قو قضائیه در رابطه با اینها چه مسؤولیتى دارد؟ اگر هست چرا ذکر نشده؟ و حال این‏که اگر همان قسمت اول بود، به منظور انجام مسؤولیت‏هاى قو قضائیه در کلیه امور، قضائى، ادارى، اجرایى. یک نفر به عنوان رئیس قو قضائیه نصب مى‏شود ولى دیگر ذیلش احصاء نمى‏شد، چون احصاء همه مقوله‏اى که اول به آن داده شده نیست چون نیست این اشکال به وجود مى‏آید.
از طرف دیگر مطالبى که جناب آقاى یزدى اشاره فرمودند براى خود من حداقل اشکال را بیشتر کرد یعنى ما احساس مى‏کردیم با جامع نگرى بر قو قضائیه این بحث مطرح شده که رئیس قو قضائیه مسؤول کلیه وظایف قو قضائیه است و دیگر مقوله رئیس دیوان‏عالى کشور و دادستان کل کشور و وزارت دادگسترى همه جزو ابواب جمعى رئیس قو قضائیه هستند که آن وظایف‏شان را بیان مى‏کند و در قوانین عادى اگر در اینجا بخواهد تبیین بشود، من توجه سروران عزیز را جلب مى‏کنم به این‏که ما در مجلس، قانونى نوشتیم براى وزارت سپاه پاسداران یعنى جزو اساسنامه سپاه. به وزیر اختیاراتى داده شده و در خود قانون اختیارات و وظایف معاونین بیان شده.
چیزى که جالب اتفاق افتاده، این‏که وزیر براى این‏که بتواند در یک سلسله از اختیارات خودش کار بکند، از معاون ادارى و مالى خودش اجازه مى‏گیرد و با تفویض اختیارى که از او به او شده مى‏تواند یک سلسله کارها را انجام بدهد به دلیل این‏که شرح وظایف معاونین آنجا آمده. اگر شما رئیس قوه قضائیه را تبیین مى‏فرمایید (قو قضائیه و وظایفش) مسؤولیت هم مربوط به رئیس قوه قضائیه است اگر خواست وظایف آنها ریز بشود، به نظر من تناقض به وجود مى‏آورد همین‏طور که الان به وجود آورده یعنى اصل صد و پنجاه و هفتمى که نوشته شده با اصل یکصد و شصت و دو اگر بخواهد باقى بماند (که عرض کردم مطلبى که جناب آقاى یزدى بیان فرمودند) به نظر مى‏رسد اشکال به وجود مى‏آورد اما مطلبى که در رابطه با کلیات این بحث هست، من مى‏خواهم اشاره کنم به این‏که این بحثى که در رابطه با قو قضائیه مطرح شده و اشکالى که در رابطه با قو قضائیه مطرح است، به نظر من یکى از اشکالات شورایى بودن است، نه همه اشکالات قو قضائیه شورایى بودن است اگر حیطه اختیار ما بحث شورایى بودن است و این‏که تمرکز به عنوان یک فرد، خوب بحث را مى‏توانیم ببندیم، بگوییم بنا شده شورا نباشد، رئیس باشد.
ولى اگر مى‏خواهیم مشکلات حل بشود، من یک مثال مى‏زنم، شاید در بعد خارجى براى خود ما یک قدرى روشن‏تر بشود و ببینیم چطور مى‏توانیم این را اصلاح بکنیم در قو قضائیه و قو اجراییه مسؤولیت‏ها و اختیارات ما متناسب قرار داده نشده، ما مسؤولیت برقرارى نظم و
Majlis:2 Volume:1 Sessions:1-14 Page:349
امنیت عمومى را به قوه مجریه داده‏ایم. اختیاراتش را به قوه قضائیه داده‏ایم! باید روشن بشود یا مسؤولیت برقرارى نظم و امنیت عمومى برود در قوه قضائیه به دلیل اختیاراتى که دارد، یا چون مسؤولیت به عهده قوه مجریه است اختیاراتش هم باید بیاید.
الان ما در کشور به دلیل این‏که مى‏خواهیم من باب مثال جلو فلان اغتشاش را بگیریم، چه کسى مسؤول است؟ وزارت کشور، استاندار، فرماندار، چه و چه قو مجریه ولى به دلیل این‏که همین موضوع بخواهد کنترل بشود شنود لازم دارد، تعقیب و مراقبت لازم دارد، دستگیرى لازم دارد، چه بسا دادستانى که در قو قضائیه وجود دارد واقعاً از نظر شرعى به این نتیجه نرسید که دستور بازداشت یا دستور شنود بدهد امروز دستور بازداشت داده نمى‏شود فردا ممکن است مشکلى به وجود بیاید در قبال مشکلى که به وجود آمد، مسؤول امنیت کشور قوه مجریه است او بازخواست مى‏شود.
به عکس در رابطه با قوه قضائیه یک سلسله مسؤولیت‏ها گذاشته شده که قو قضائیه مسؤول این نوع کارها است. امکاناتى که خود سروران من اشاره کردند از یک طرف و حتى امکانات نیروى انسانى. از باب مثال نیروى انتظامى. در اختیار و قوه مجریه است و بر همین اساس هم چیزى مثل پلیس قضائى درست شد که چون احساس مى‏کردند مشکل‏شان توسط نیروى انتظامى حل نمى‏شود باید خودشان پلیس قضائى درست بکنند.
این یکى از مشکلات موجودى است که وجود خارجى دارد و اگر ما این را الان حل نکنیم، به نظر من مشکل باقى مى‏ماند. راه حل انواع و اقسام دارد، ممکن است ما بیاییم یک سرى از اختیارات را از نظر قانون اساسى در اختیار آن کسى بگذاریم که مسؤول اجرا است و این سرى چیزها را نیاز دارد. ممکن است این سلسله اختیارات را در ارتباط با وزیر دادگسترى قرار بدهیم و از طرف دیگر چون وزیر دادگسترى و وزیر کشور وزیر دادگسترى به عنوان کسى که مجرى این امور است (که من بعضى از مواردش را هم به تفکیک نوشته‏ام اگر لازم باشد مى‏شود ارائه بدهم) این مسؤولیت‏ها را وزیر دادگسترى دارد، ولى چون یک نفر مسؤول در رأس دولت یا قوه مجریه قرار دارد، آن همه ناهماهنگى‏ها را حل مى‏کند، یعنى هر کجا مشکلى بین وزارت کشور به عنوان مسؤول امنیت و وزارت دادگسترى به عنوان نیروى قضائى به وجود آمد او حل مى‏کند یا به خود وزارت کشور داده بشود، وزارت کشور که مى‏گویم منظورم بحث قوه مجریه است و اگر حل نشود این دو تشکیلاتى که ما موازى مى‏خواهیم درست کنیم از پایین تا بالا فکر مى‏کنم همیشه باید مشکلاتش از طریق مقام رهبرى حل بشود و یا چیزى مثل شوراى مصلحت یعنى ما در قانون براى این‏که این مشکل به چه طریق حل بشود، پیش‏بینى نکرده‏ایم.
چیزى که همین امروز پیش آمده، در اجراییات کشور است. مثل برخورد با گرانى، برخورد با احتکار، برخورد با مواد مخدر و مقوله‏هاى بسیار وسیعى که وجود دارد که قو مجریه اگر امکانات و اختیاراتى نداشته باشد، فشل مى‏شود یا از قو مجریه گرفته بشود کلًا مسؤولیت و اختیارات به قو قضائیه داده بشود، یا اگر این مسؤولیت‏ها در قوه مجریه است، اختیاراتش هم باید داده بشود از طرف دیگر این بحثى که الان در رابطه با قو قضائیه مطرح شده و رئیس قو قضائیه مسؤولیت کامل پیدا کرده، نکته‏اى را که جناب آقاى بیات هم مطرح فرمودند به نظر من نکت کاملًا دقیقى است حتماً باید رئیس قو قضائیه یک جایى پاسخگو باشد.
Majlis:2 Volume:1 Sessions:1-14 Page:350
یعنى معلوم باشد. جالب است ما رئیس قوه قضائیه‏اى را که سرویس دهند عمده به قو مجریه است این را بلاتکلیف گذاشتیم مى‏گوییم رهبر او را تعیین مى‏کند، حتى اینجا پیش‏بینى عزل هم نشده که حالا حتماً جزو پیش‏بینى‏هاى خود کمیسیون هست ولى این‏که در مقابل کجا جوابگو است، در شوراى مصلحت جوابگو است، در مقابل مجلس جوابگو است، در مقابل رهبر جوابگو است؟ هیچ پیش‏بینى نشده است یعنى دقیقاً یک سلسله اختیارات شورایى از یک طرف متمرکز شده، از طرف دیگر هیچ کدام از این مشکلات به نظر من حل نشده و اگر این‏گونه راه حلى که الان پیش‏بینى شده در پیش‏بینى کمیسیون بخواهد راه حل باشد مطمئناً تضاد بین قوه مجریه و قوه قضائیه است که باید براى آن یک راه حل روشن و مدونى پیش‏بینى کرد البته یکى از راه حل‏ها همین بحث است که ما کلًا مقوله محاکم را به شخص منتخب از طرف رهبرى قرار بدهیم ولى مقوله‏هاى قبل از محاکم را به شخص منتخب از طرف رهبرى قرار بدهیم ولى مقوله‏هاى قبل از محاکم را که هم تأمین امنیت و هم برقرارى نظم و هم تعقیب مجرمین و امثال اینها است، کلًا در قو مجریه بیاوریم شاید پیشنهاد خام باشد ولى اگر که صلاح باشد مى‏شود نسبت به آن کار کرد، والسلام.
منشى (یزدى)- جناب آقاى خزعلى بفرمایند.
ابوالقاسم خزعلى- بسم الله الرحمن الرحیم. اول مى‏خواستم خواهشى از آقایان بکنم، در موقع صحبت بلندگو را نزدیک دهان قرار بدهند که من بتوانم استفاده کنم، از بعضى از کلمات محروم شدم ... اما در اوایل اشکالاتى بود روشن، بیان کردند و در مقام رد اشکالات یا باز صوت ضعیف بود، یا بعضى جاها مبانى ضعیف بود لازم دانستم تذکراتى عرض بکنم این چیزى که این کمیسیون آورده‏اند به نظر من خوب و جالب است با صرف نظر از بعضى از جهاتى که عرض خواهم کرد اما اشکالاتى که آقاى هاشمیان کردند، گفتند در رأس قوه قضائیه براى تنظیم لوایح، براى امور ادارى، براى امور اجرایى لازم نیست مجتهد عادل باشد، این شرط مال قاضى است. (هاشمیان- عادل نگفتم).
منشى (محمد یزدى)- ایشان روى اجتهاد ایراد داشتند.
خزعلى- مجتهد عادل نباید باشد. اجتهاد در قاضى شرط است. عرض مى‏کنم لفظ نصب را فراموش کردند اگر ما مى‏گفتیم در رأس قو قضائیه باید مجتهد عادل باشد، اشکال ایشان متوجه بود با کدام دلیل شرعى؟ اما بحث سر نصب است یعنى مقام رهبرى این کار را مى‏کند بعد از لفظ «نصب» اگر در جمله مى‏آمد «نصب قاضى» بعد مى‏گفتیم رهبر باید لازم است، لاینفک است قاضى را که عادل است ذکر کند اگر عادل را ذکر نمى‏کرد، آنجا محل حرف بود اما در رأس قو قضائیه نصب یک فرد به عنوان مجتهد عادل اینجا مى‏بینیم از نظر افتاء و فتوا براى امام وظیفه‏اى معین نکردیم که فتواى‏شان چیست؟ مى‏خواهیم ببینیم چه کسى را ایشان خوب است نصب بکنند به نظر ما چه کسى را خوب است نصب بکنند؟ ایشان شؤونى دارد مجتهد مفتى آگاه به زمان است، شجاع و مدیراست، مدبر است به این دو صفت که رسیدیم مدیر است مى‏خواهد گرداننده باشد و به راه بیاندازد و مدبر است عاقبت اندیش است. دبر کار و عاقبت کار را مى‏اندیشد در اینجا آیا قوه قضائیه‏اى که مورد انظار مردم است کارهاى مردم، خصومت‏هاى مردم به دست اینها مى‏افتد درست است با قضات عادلى که دارند و مقاماتى که عدالت و اجتهاد در آن شرط شده، بدهند به دست یک کسى که مجتهد نباشد کارپرداز است، مجتهد نباشد. مجتهد باشد، عادل نباشد که من در عدالت یک خرده گیر دارم، موثق باشد کافى‏
Majlis:2 Volume:1 Sessions:1-14 Page:351
است. بعضى وقت‏ها یک موثقى است که خیلى توانایى اجتهاد و کارآیى او بیشتر از دیگران است اگر موثق باشد که اعم باشد، شاید بهتر باشد آن وقت در اینجا از نظر مدیریت و مدبریت به نظر مى‏رسد رهبر این کار را خواهد کرد که مردم اطمینان داشته باشند اگر در رأس قوه قضائیه غیر مجتهدى باشد این با تدبیر مى‏سازد؟ غیر عادلى باشد این با تدبیر و مدیریت مى‏سازد؟ عمد نظر من این است و پنج سال هم با همین تأمین مى‏شود من که رهبر جامعه‏ام، و روى مدیریت و تدبیر مى‏خواهم کار بکنم پنج سالى را این پست را به یک نفر وامى‏گذارم در این پنج سال ماهیت این شخص خوب روشن مى‏شود اگر توانایى و تدبیرش خوب بود ادامه مى‏دهم و بعد هم قید کرده‏ام مانع نیست دوباره انتخاب بشود و اگر نه حتى پنج سال هم به نظر من زیاد است، براى خاطر احتیاط بیشتر کمتر از پنج سال ولى چون آقاى عمید اشاره فرمودند چون در قانون اساسى پنج سال آمده از این جهت تغییر نمى‏دهیم والا اگر تغییر مى‏دادیم بهتر بود که با دو، سه سال کارآیى این را ما آزمایش بکنیم.
بنابراین اشکال اول که چرا مجتهد عادل قید شده، اگر چرا از نظر شرعى است، اشکال وارد نیست، بحث، بحث تدبیر است بحث، بحث اداره است و این خوب واژه‏اى است براى تدبیر و براى اطمینان بخشیدن به مردم خوب مطلبى است اما اگر از نظر شرعى باشد بله ما دلیل نداریم، گاهى ممکن است کار قضائى را به دست بگیرد، آن گاه را مى‏گویند آقا به یک مجتهد واگذار کنید، شما در آن مورد تصدى نکنید، اگر که بحث شرعى نبود، اگر بحث تدبیر نبود مى‏گفتیم گاهى که اتفاق مى‏افتد، شما این کار را نکنید به یک مجتهد قوى واگذار کنید بنابراین، این قیودى که آمده خوب است، بله فقط گیرى داریم که تمام قوا به دست این فرد داده مى‏شود، وزیر دادگسترى اینجا چه سمتى دارد؟ جناب آقاى یزدى فرمودند که در آینده راجع به آن صحبت خواهیم کرد اگر از نیروها چیزى به او داده مى‏شود که سمت وزارت با آن قدرتى که از آن استشمام مى‏شود داشته باشد خوب است.
در اینجا من فقط مختصر انتقادى دارم ولى چون هنوز آقایان بحث نکرده‏اند، داخل بحث نمى‏شوم، و السلام.
منشى (یزدى)- جناب آقاى امینى بفرمایید.
ابراهیم امینى- بسم الله الرحمن الرحیم. چون آخر وقت است، خیلى مختصر عرض کنم من به دو نکته اشاره مى‏کنم: یکى این‏که در ضمن قدردانى و تشکر از مسؤولین قضائى کشور و این‏که واقعاً مشکلات زیاد است و با این وضع، شاید بهتر هم نمى‏شده کار بکنیم و همین مناقشات لفظى که به نظرم لفظى است، این مطلب را لازم مى‏دانم تذکر بدهم که بنده جلوتر فکر مى‏کردم در عین حالى که دستگاه قضائى کشور باید مستقل باشد، اما در عین حال جزو این نظام است و اگر جزو نظام این صورت نباشد یعنى وزیر واقعاً یک حالت آن‏جورى را داشته باشد خوب مشکلات فراوانى به وجود مى‏آید و این اصلاحات هم به نظر من در نهایت یک مقدارى مشکلات را حل مى‏کند، اما عاقبت حل نمى‏کند از این جهت من حرف جناب آقاى موسوى و آقایان را تکرار نمى‏کنم ولى معتقدم که کمیسیون محترم قضائى جدا این مسأله را حل کنند که این دستگاه قضائى، در عین استقلال باید جزو این نظام باشد و مشکلاتش به این‏جور حل بشود و وضع وزارت را.
Majlis:2 Volume:1 Sessions:1-14 Page:352
مطلب دومى که مى‏خواستم عرض کنم این است که ما همان اوایل انقلاب، آن وقتى که قانون اساسى تدوین مى‏شده، همه آقایان و هم ما یک حالت شورازدگى داشتیم و همه شورا و شورا بود هم در قانون و همه جا این چیزها فراوان بود بعداً البته مشکلاتى که به وجود آمد یک مقدارى از این مشکلات را به گردن شورا گذاشتیم و مخصوصاً نام حضرت امام که فرمودند تمرکز در قوه قضائیه، یک مقدارى مسأله را به این صورت سوق داد که به هر حال باید از جنب شورایى بیرون بیاید، ولى عرض بنده این است که آیا واقعاً ضرورت دارد که ما براى تمرکز در قواى قضائى حتماً به این صورت شورا را کنار بگذاریم و منافع شورا را نادیده بگیریم؟ یعنى عکس العمل آن قضیه سابق یک دفعه برگردیم بگوییم اصلًا شورا هیچ و تمرکز فقط به این است که یک نفر انتخاب بشود و هم قدرت‏ها بیاید در او متمرکز بشود و با این برنامه وسیعى که دستگاه قضائى کشور دارد هم مسؤولیت‏ها را به یک نفر بدهیم به نظر مى‏آید یک مقدار کار دشوار مى‏شود آیا این عمل کردن به رهنمود حضرت امام ضرورت دارد که ما شورا را کنار بگذاریم؟ آیا راهى نداشتیم که با حفظ شورا این تمرکز را به وجود بیاوریم؟ من تقسیم مسؤولیت‏ها را عرض نمى‏کنم از باب مثال عرض مى‏کنم من قبلًا خیلى هم فکرش را نکرده‏ام ولى آیا ما نمى‏توانیم که همین دستگاه قضائى را به همین جورى که هست باقى بگذاریم و بگوییم اینها در بین خودشان یک فردى را به عنوان رئیس یا مسؤول انتخاب مى‏کنند و هم مسؤولیت‏ها را هم به او بدهیم یعنى تقسیم نکنیم هم مسؤولیت‏ها را به همان فردى بدهیم که منتخب اینها است در این صورت این فرد اولًا با این افراد مشورت مى‏کند و از منافع شورا برخوردار مى‏شود.
ثانیاً اینهایى که در این شورا هستند هر کدام‏شان مى‏توانند یک مسؤولیتى را بپذیرند که مستقیم خود آن رئیس یا آن مسؤول منتخب خودش (دیگر شورایى نباشد که کارها پیشرفت نکند) همان فرد منتخب خودش یکى از اینها را یک کار مناسبى به او مى‏دهد دیگرى را، کار دیگرى و مشاوره هم با اینها مى‏کند هم از منافع شورا برخوردار است، هم تمرکز مى‏آید در آن فرد و این یک فایده دیگرى هم که دارد این فردى که منتخب این جمعیت و شورا است در برابر خود این شورا مسؤول مى‏شود یعنى خود اینها چون انتخابش کرده‏اند مسؤولیت پیدا مى‏کند در برابر آنها با یک ضوابط و قواعدى و آن اشکالى که بعضى از آقایان مى‏کردند که مسؤول قوه قضائیه در مقابل چه دستگاهى مسؤول است؟ آن اشکال هم به این صورت برطرف مى‏شود علاوه بر این‏که یک نوع انتخابى هم در این انجام داده‏ایم که قضات کشور هم در این دخالت دارند، دستگاه قضائى هم در این دخالت دارد و به علاوه یک چیز دیگرى حالا نمى‏دانم قابل عمل باشد یا نه آن این‏که آیا ما نمى‏توانیم همین فردى را که اینها انتخاب کرده‏اند به عنوان وزیر به قوه اجراییه کشور معرفى کنیم و بگوییم که اصولًا دستگاه قضائى کشور همین‏طورى که سازمان اطلاعات کشور باید یک مجتهدى در رأسش باشد اصلًا وزیر قضائى کشور باید یک نفر مجتهد باشد با همان شرایطى که در همین قانون آمده و این معرفى بشود به هیأت دولت و به عنوان وزیر انتخاب بشود اگر به این صورت بشود هم ارتباط بین دولت و قوه قضائیه برقرار مى‏ماند، هم در واقع اینها یک شخصیتى پیدا مى‏کنند که یک کارى را کرده‏اند البته این احتیاج دارد بر این‏که یک مقدارى بیشتر رویش فکر بشود، این فکر ابتدایى بنده است ولى از کمیسیون محترم قضائى جدا تقاضا مى‏کنیم که قضى وزارت را کوچک نگیرند، این باید حل بشود بالاخره این‏
Majlis:2 Volume:1 Sessions:1-14 Page:353
دستگاه باید جزو همین نظام باشد و در خاتمه من آن پیشنهادى را که بعضى از آقایان یادم نیست کى کرده بود که یک مقدارى از این مشکلات در اثر این به وجود آمده که این مجموعه در اختیار ما نیست چون ما نمى‏دانیم که در مورد وزارت چه جور تصمیم گرفتند و سایر چیزها اگر آقایان صلاح بدانند دستور بدهند که این مجموعه را بگذارند در اختیار تا انسان روى مجموع هماهنگ فکر بکنند والا خوب در نمى‏آید، در رأى دادن هم آدم نمى‏داند چه کند. و السلام علیکم و رحمة الله.
منشى- آقاى هاشمى بفرمایید.
هاشمى رفسنجانى- بسم الله الرحمن الرحیم. من به عنوان موافق صحبت مى‏کنم صحبت‏هاى مخالفین خیلى‏هایش مسائل خوبى داشت، قابل استفاده بود و راه گشا است در تبیین مجموعه دستگاه قضائى. مخالفت‏هایى که شد قاعدتاً نباید منجر به این بشود که ما کلیات این را رد بکنیم باید کلیات را بپذیریم چون در کلیات ما لفظ را که تصویب نمى‏کنیم بندها قابل تغییر است و خیلى از اشکالات آقایان هم به این اصل مربوط نمى‏شود، به اصول دیگرى مربوط مى‏شود که آنجا مى‏توانیم حل بکنیم اشکال اصلى ناشى از همین شیوه کار کمیسیون است که جدا کرد مسأله را من در آن بحث آیین‏نامه اینجا تأکید داشتم حالا هم مى‏بینم همین‏طور است ما اگر گزارش یک موضوع را تفکیک بکنیم همین وضع پیش مى‏آید که الان پیش آمده. بسیارى از بحث‏هایى که الان شد به این دلیل است که اصول دیگر را ما نمى‏دانیم چگونه مى‏خواهند اصلاح بکنند؟ اگر آنها هم آمده بود شاید خیلى از بحث‏ها الان زائد بود بنابراین دیگر خواهش مى‏کنیم بقى گزارش‏هایى که مى‏آید یک موضوع را کامل بیاورد حالا آقایان به این جهت آورده‏اند که خوراکى به جلسه داده باشند و بحثى شروع بشود این هم قابل تقدیر است اما اشکالاتى که آقایان کردند مثلًا اجتهاد، خوب آقایان اشکال‏شان این است که اجتهاد لازم نیست یعنى شرط لازم واجب شرعى نیست شاید خیلى هم در استدلال‏هاى موافقین نیست که واجب شرعى است که ما اینجا مجتهد مطلق بیاوریم اما این‏که قید خوبى است و فوایدى دارد این را که نمى‏شود منکر شد یعنى یک مستحب بسیار اکیدى است، بلکه لازم عرفى است آن استدلال‏هایى که جناب آقاى اردبیلى فرمودند که دستشان هم در کار است و دیگران هم گفتند به هر حال اگر مجتهد عادلى ما داشته باشیم که آگاه به امور قضاء باشد تحقیقاً بهتر از غیر مجتهد است ممکن است اشکال شما این باشد که ممکن است گیرمان نیاید اگر اشکال این باشد که گیر نمى‏آید این هم واقعیت ندارد چون الان دستگاه قضائى ما روى شاخ اجتهاد مى‏چرخد خیلى از مجتهدین آنجا هستند و بعید است که در جامع اسلامى ما، یک مجتهد گیرمان نیاید این را ما بعید مى‏دانیم بنابراین مجتهد قاعدتاً در آینده گیر مى‏آید و ما به خاطر پیدا کردن یک نفر گیر نخواهیم کرد لذا این شرط مستحب خوب مفید را ما بکنیم اینجا براى قدرت نظام قضائى‏مان. حالا این‏که آقایان روى وزیر صحبت کردند، خوب ما به جایى مى‏رسیم که روى اختیارات وزیر صحبت مى‏کنیم یکى از اعتراضاتى که بعضى از آقایان مخالف داشتند همین آقاى امینى هم که اخیراً فرمودند مسأله شورا است اگر منظورتان شورا به صورت شکل فعلى است. واقعاً تجربه همه به اتفاق این است که این خوب نیست. یعنى این‏که بنشینند و هم مسائل را اینها رأى بگیرند اگر مخالفت شد نتوانند کار بکنند. ما ضرر کردیم‏
Majlis:2 Volume:1 Sessions:1-14 Page:354
از این شورا. اگر منظورتان آن‏چه که آقاى امینى در آخر تصویر کردند شوراى مشورتى است؟ این هنوز دیر نشده، یعنى شما مى‏توانید بعد بگویید مثلًا رئیس دیوان‏عالى کشور، دادستان و وزیر مجموعاً با رئیس قو قضائیه شوراى مشورتى دارند، مشورت مى‏شود ولى تصمیم نهایى را باید رئیس بگیرد چون بالاخره ما در یک جلسه که نشستیم آخرش تصمیم را بگیریم این‏جور نباشد که بلند بشویم و امور قضائى‏مان راکد بماند پس این هم نگذشته، ما مى‏توانیم به کلیات رأى بدهیم بعداً در اصول دیگر یا همین‏جا پیشنهاد بدهیم که این مجموعه به صورت شوراى مشورتى در اختیار ... و مکلف هم باشد رئیس که با اینها مشورت کنند که این هم عملى است اگر ما الان را رد کنیم واقعاً دیگر تمرکز شکل دیگرى که آقایان به نظرشان شکل جدیدى آقاى امینى مطرح کردند که من نمى‏دانم حالا آن چقدر بشود یا نه این‏که اصلًا به صورت وزارت مسأله را مطرح کنیم و رئیس قو قضائیه وزیر مجتهد عادل باشد ما در صدا و سیما هم همین بحث را داشتیم طرفداران جدى هم داشت در کمیسیون. البته آنجا رأى نیاورد حالا این هم قابل بحث هست، منتها اینجا که خوب تجربه گذشت ما و چیزهاى دیگر نشان مى‏دهد که رئیس قو قضائیه را بگذاریم در اختیار یکى از وزراء باشد در دولت و تحت ریاست رئیس جمهور یا نخست وزیر و با رأى‏گیرى از مجلس بخواهد بیاید در دستگاه قضائیه من خیال مى‏کنم دیگر استقلال به آن معنایى که در ذهن ماها است نمى‏شود، آن استقلال واقعى نمى‏شود.
مشکلات مالى که آقایان موافقین گفتند این مسأله مهمى است یعنى تدارک قو قضائیه یک اصل بسیار مهمى است که لابد در اصول باید یک فکرى برایش بکنیم آن‏که آقاى نورى اشاره کردند که الان این وظایف مخلوط است، انصافاً مخلوط است اگر در اصول دیگر بتوانیم اینها را از هم تفکیک بکنیم، چیزهایى که مربوط به قضا نیست بگیریم از قوه قضائیه، آنهایى که مربوط به قضا است و جاهاى دیگر است بدهیم به آنها دیگر تجربه ده سال کافى است براى ما که بتوانیم بفهمیم چه چیزهایى کجا باید متمرکز باشد؟ یا تکلیفش را لااقل روشن کنیم همین حالا ما معمولًا در جلسه سران قوا از وزارت اطلاعات، از سپاه، از وزارت کشور دائماً شکایت داریم، مشکلات آنها دارند در رابطه با دستگاه قضائى و دستگاه قضائى هم مشکلات دارد راجع به آنها. دائماً با ریش سفیدى و با مایه گذاشتن از اختیارات امام امثال اینها حل مى‏کنیم که اینها هم دیگر شایسته نظام ما نیست، بعد از ده سال دیگر ما باید اینها را در یک جایى بگنجانیم البته در اصول بعدى مى‏آوریم و در مجموع من خیال مى‏کنم آقایان موافقت کنند که این رأى بیاورد و از این بحث‏ها استفاده بکنیم برویم حل بکنیم مسأله را، آن چیزهایى که اینجا استفاده کردیم اینها را برویم حل بکنیم.
منشى (محمد یزدى)- وقت امروز تمام شده ولى هنوز موافقین و مخالفین باید صحبت کنند بحث خیلى داریم و وقت هم هنوز خیلى هست.
نایب رئیس (هاشمى رفسنجانى)- امروز وقت‏مان تمام شده این جلسه را دیگر ختم مى‏کنیم، مى‏گذاریم براى جلس بعد.
حسین هاشمیان- وقت من محفوظ باشد.
منشى (محمد یزدى)- از آقایانى که نام نوشته‏اند دو نفر دیگر هستند، آقاى هاشمیان‏
Majlis:2 Volume:1 Sessions:1-14 Page:355
در مخالفت، آقاى حبیبى وزیر دادگسترى در موافقت.
نایب رئیس (هاشمى رفسنجانى)- خیلى خوب در جلسه آینده آن آقایانى که کمتر از ده دقیقه صحبت کرده‏اند حق صحبت کردن دارند ما براى جلس بعد حقشان را محفوظ مى‏داریم.
 3- پایان جلسه و تاریخ تشکیل جلسه آینده‏

رئیس- ختم جلسه اعلام مى‏شود فردا ساعت چهار بعد از ظهر ان شاء الله تشریف فرما مى‏شوید.
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:357
 جلسه دهم‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت شانزده و سیزده دقیقه روز پنجشنبه بیست و هشتم اردیبهشت ماه 1368 هجرى شمسى مطابق با دوازدهم شوال المکرم 1409 هجرى قمرى به ریاست آیت الله على مشکینى تشکیل شد.
فهرست مطالب:
1- اعلام رسمیت جلسه و تلاوت آیاتى از کلام الله مجید
2- بیانات آقاى رئیس (آیت الله مشکینى)
3- تصویب کلیات گزارش کمیسیون شماره (2)
4- پایان جلسه و تاریخ تشکیل جلسه آینده‏
Majlis:2 Volume:1 Sessions:1-14 Page:358
 1- اعلام رسمیت جلسه و تلاوت آیاتى از کلام الله مجید

رئیس- بسم الله الرحمن الرحیم. با حضور هجده نفر جلسه رسمیت دارد. دستور جلسه را اعلام بفرمایید.
منشى (دکتر حسن ابراهیم حبیبى)- بسم الله الرحمن الرحیم. دستور دهمین جلسه عمومى شوراى بازنگرى قانون اساسى بعد از ظهر روز پنجشنبه 28 اردیبهشت ماه 1368 مطابق با 12 شوال 1409:
1- دنباله رسیدگى به گزارش شور اول کمیسیون بررسى مربوط به تمرکز در مدیریت قو قضائیه به شوراى بازنگرى قانون اساسى در خصوص اصول 156- 157 و 158.
2- طرح الحاق یک ماده به آیین‏نامه داخلى شوراى بازنگرى قانون اساسى.
3- طرح مسائل کلى.
رئیس- آقاى نورى چند آیه از قرآن تلاوت بفرمایید.
حجت الاسلام نورى:
 اللهم صل على محمد و آل محمد

 اعوذ بالله من الشیطان الرجیم‏

 وَقَفَّینَا عَلَى آثَارِهِمْ بِعِیسَى ابْنِ مَرْیمَ مُصَدِّقًا لِمَا بَینَ یدَیهِ مِنَ التَّوْرَاةِ وَآتَینَاهُ الْإِنْجِیلَ فِیهِ هُدًى وَنُورٌ وَمُصَدِّقًا لِمَا بَینَ یدَیهِ مِنَ التَّوْرَاةِ وَهُدًى وَمَوْعِظَةً لِلْمُتَّقِینَ* وَلْیحْکُمْ أَهْلُ الْإِنْجِیلِ بِمَا أَنْزَلَ اللَّهُ فِیهِ وَمَنْ لَمْ یحْکُمْ بِمَا أَنْزَلَ اللَّهُ فَأُولَئِکَ هُمُ الْفَاسِقُونَ* وَأَنْزَلْنَا إِلَیکَ الْکِتَابَ بِالْحَقِّ مُصَدِّقًا لِمَا بَینَ یدَیهِ مِنَ الْکِتَابِ وَمُهَیمِنًا عَلَیهِ فَاحْکُمْ بَینَهُمْ بِمَا أَنْزَلَ اللَّهُ وَلَا تَتَّبِعْ أَهْوَاءَهُمْ عَمَّا جَاءَکَ مِنَ الْحَقِّ لِکُلٍّ جَعَلْنَا مِنْکُمْ شِرْعَةً وَمِنْهَاجًا وَلَوْ شَاءَ اللَّهُ لَجَعَلَکُمْ أُمَّةً وَاحِدَةً وَلَکِنْ لِیبْلُوَکُمْ فِى مَا آتَاکُمْ فَاسْتَبِقُوا الْخَیرَاتِ إِلَى اللَّهِ مَرْجِعُکُمْ جَمِیعًا فَینَبِّئُکُمْ بِمَا کُنْتُمْ فِیهِ تَخْتَلِفُونَ* وَأَنِ احْکُمْ بَینَهُمْ بِمَا أَنْزَلَ اللَّهُ وَلَا تَتَّبِعْ أَهْوَاءَهُمْ وَاحْذَرْهُمْ أَنْ یفْتِنُوکَ عَنْ بَعْضِ مَا أَنْزَلَ اللَّهُ إِلَیکَ فَإِنْ تَوَلَّوْا فَاعْلَمْ أَنَّمَا یرِیدُ اللَّهُ أَنْ یصِیبَهُمْ بِبَعْضِ ذُنُوبِهِمْ وَإِنَّ کَثِیرًا مِنَ النَّاسِ لَفَاسِقُونَ* أَفَحُکْمَ الْجَاهِلِیةِ یبْغُونَ وَمَنْ أَحْسَنُ مِنَ اللَّهِ حُکْمًا لِقَوْمٍ یوقِنُونَ‏

 (صدق الله العلى العظیم)

 «از آیه 46 تا 50 سور مائده»

نمایندگان- طیب الله انفاسکم. جزاکم الله بالخیر- احسنت.
 2- بیانات آقاى رئیس (آیت الله مشکینى)

رئیس- بسم الله الرحمن الرحیم‏
الحمد لله و الصلوة و السلام على رسوله و آله، اللهم انظقنا بالهدى و الهمنا التقوى و وفقنا للتى هى ازکى و استعملنا بما هو ارضى.
ابتدائاً ما تشکرى از ملت داریم که به وسیله نامه، وسیله تلفن و امثال اینها از این کارى که امام امت دام ظله به این هیأت واگذار کرده‏اند استقبال کرده‏اند و حاضر شده‏اند نامه‏هایى به ما بنویسند و پیشنهادهایى کرده‏اند و ارائه طریق کرده‏اند حتى اعتراض کرده‏اند که هم اینها قائل تقدیر و تشکر است، براى این‏که کاشف است از توجه آنها به کار خودشان و ما از توجه ملت خوشحالیم و توجه ملت را پشتوانه کارهاى خود مى‏دانیم مع توکل على الله، و ما ان شاء الله قول مى‏دهیم به ملت‏مان که تمام توان خودمان را در این امر خطیر که به ما محول شده است مضایقه نکنیم و از خداوند ان شاء الله یارى و نصرت مى‏طلبیم.
Majlis:2 Volume:1 Sessions:1-14 Page:359
مطلب دیگر تبریک سفر با عظمت برادر عزیزمان ریاست محترم جمهورى اسلامى ایران است، سفرى که بحمد الله بسیار خوب و به جا بوده ما این سفر را تبریک عرض مى‏کنیم و تشریف فرمایى ایشان را به سلامتى خیر مقدم مى‏گوییم. البته توجه دارید که این سفر، سفر فرد نبود که یک فرد عادى مسافرت کند بلکه سفر یک رئیس جمهورى هم نبود که به نحو متعارفى در دنیا انجام مى‏گیرد به عقید ما به یک تعبیر این یک سفر سیاسى، تبلیغى است که انجام گرفته است یا به تعبیر دیگر، سفر یک روحانى مذهبى به منظور انجام مراسم دینى، اهداف دینى انجام گرفته است، یک سفر مبلغى از مبلغین اسلام بوده که پس از قرن‏ها چنین مسافرتى اتفاق مى‏افتد و بالاخره سفر صادر کنند انقلاب بوده این یکى از بهترین مصادیق صدور انقلاب ما است که انجام یافته است و چقدر شباهت دارد که پیامبر گرامى ما در دهه اول نهضت‏شان یک رقم مشى داشتند و در دهه دوم‏شان شروع کردند به ابلاغ احکام به جاهاى دوردست و مواردى دیگر و این دهه دوم ما هم بحمد الله همین جورى شده است و بالاخره این سفر نزد ما خیلى پرارزش است، سفر مال هم ملت است، سفر مال هم ما است و ان شاء الله بعد از این و در آینده نزدیکى هم نظیر این سفر را ان شاء الله مشاهده خواهیم کرد و انقلاب ما از این راه و راه‏هاى دیگر همه جا خواهد رفت و امیدواریم اثر به سزایى از این انقلاب در همه جا دیده شود.
ما هم از این دنیا برویم از خداوند مى‏خواهیم که انقلاب ما فراگیر شود و دنیا را متوجه به اسلام کند و دنیا را متوجه به حال مسلمین کند دنیا امروز به خاطر همین مطالب است که توجه به اسلام کرده است، قرآن در میان مردم عظمت پیدا کرده است حداقل یک عده‏اى به این متوجه شده‏اند که این چه مسلکى است، این چه مذهبى است، این چه کتابى است؟ خداوند ان شاء الله توفیق بدهد و این نکته را ناگفته نگذارم هم این موفقیت‏ها و هم این حرکت‏ها و هم این قیام‏ها در ساى رهبر عظیم الشأن ما است، در ساى اخلاص آن مرد عظیم است، آن مرد بزرگ است خداوند عمرش را مستدام بدارد و این نعمت را براى ما طولانى بفرماید و این اخلاص آن مرد است «وَمَا أُمِرُوا إِلَّا لِیعْبُدُوا اللَّهَ مُخْلِصِینَ لَهُ الدِّینَ»، الحمد لله رب العالمین. دستور جلسه را بفرمایید.
 3- تصویب کلیات گزارش کمیسیون شماره (2)

نایب رئیس (هاشمى رفسنجانى)- آقایانى که دیروز صحبت کردند و باز امروز هم مى‏خواهند صحبت کنند فقط آن چند دقیقه‏اى را وقت دارند که کمتر از ده دقیقه صحبت کرده‏اند توجه بفرمایید سقف صحبت ده دقیقه است، به ترتیب بفرمایید.
منشى (دکتر حبیبى)- آقاى هاشمیان پنج دقیقه وقت دارند که به عنوان مخالف صحبت مى‏فرمایند.
حسین هاشمیان- بسم الله الرحمن الرحیم. دیروز من بخشى از صحبت خود را عرض کردم، امروز راجع به فرمایش سه بزرگوار جناب آقاى مشکینى و آقاى موسوى اردبیلى و آقاى خزعلى و اشاره‏اى هم به فرمایش آقاى هاشمى مى‏کنم:
چون گاهى سؤال مى‏شد که منظور من چیست وقتى مى‏گویم لزومى ندارد «مجتهد» باشد، مدیر و مدبر و خبیر باشد؟ البته اجتهاد و مجتهد هم اگر ما داشته باشیم در رأس هم کارها بگذاریم بسیار خوب، من همان‏طور که عرض‏
Majlis:2 Volume:1 Sessions:1-14 Page:360
کردم، اینجا دوتا ایراد دارم یکى این‏که اینها کارهاى ادارى است حالا راجع به تنظیم لوایح قضائى که آقاى موسوى اردبیلى هم فرمودند عرض مى‏کنم که آن هم «اجتهاد» شرطش نیست و ایراد من این است که اولًا اینها کارهاى ادارى است و ضرورتى ندارد «مجتهد» باشد ضمن این‏که ما دست‏مان را نبندیم، شما اگر هم بخواهید مجتهد عادل را ذکر بکنید فرضى را براى روزى که مجتهد عادل را نداشته باشیم یا مجتهد عادل را داشته باشیم مدیر و مدبر را نداشته باشیم براى فرد دیگرى که قریب الاجتهاد باشد، مسائل قضائى را خوب بداند و آگاه باشد، مسائل حقوقى را خوب بداند اقلًا براى آن فرد جا را باز بگذاریم و راه را طورى نبندیم که اگر روزى شما این شرایط را در فردى پیدا نکردید راه‏تان بسته باشد.
فرمایش جناب آقاى مشکینى و آقاى موسوى اردبیلى که گفتند در این بندهایى که ذکر شد اجتهاد شرط است و باید باشد من عرض مى‏کنم خیر چنین چیزى نیست! ببینید «ایجاد تشکیلات لازم در دادگسترى به تناسب مسؤولیت‏هاى اصل یکصد و پنجاه و ششم» کجاى اینجا «اجتهاد» شرط است؟ من نمى‏دانم! کسى که فضل داشته باشد و قدرت چارت نویسى و قدرت تشکیلات نویسى داشته باشد، آن هم تازه نه خودش، چون کار را دیگران مى‏کنند او در نهایت ممکن است امضاء بکند یا نه، قانون باید پیش‏بینى بکند ممکن است امضاء مقام بالا هم لازم نباشد.
 «ایجاد تشکیلات لازم در دادگسترى» این‏که کار قضائى ندارد «تهیه لوایح قضائى متناسب با جمهورى» که فرض شاخص آن این است که جناب آقاى موسوى، جناب آقاى مشکینى اشاره کردند که چون کسى که مى‏خواهد لایح قضائى تهیه کند باید در امور قضا وارد باشد، ما هم مى‏گوییم وارد باید باشد، اما اجتهاد از کجا؟
خوب، البته کسى که قریب الاجتهاد باشد، کسى که در مسائل قضائى ورود داشته باشد، اقوال مشهور را در مسائل قضا بداند و جاى اختلاف را بداند، همین دیگر کافى است، دیگر لزومى ندارد که حتماً مجتهد باشد و یک بعد از ترتیب لایحه قضائى عبارت نویسى آن است، حقوقدانى آن است، خوب در اینجا ممکن است بگویید حقوقدانى هم یک شق قضیه است، اینها در بستر قو قضائیه کار کارشناسى مى‏شود و کارشناسانى هستند که از نظر حقوقى عبارات را مشخص مى‏کنند و کسى هم که در رأس قرار مى‏گیرد باید به مسائل قضائى وارد باشد، شرطش اجتهاد نیست ما نمى‏گوییم مجتهد نباشد، اگر باشد که خیلى خوب است عرض ما این است (همان‏طور که آقاى مشکینى اشاره کردند) که شما یا وظیفه دیگرى را بگذارید که کار قضائى باشد بعد بگویید در رأس آن مجتهد عادل باشد.
اینجا به آن معنا کار قضائى نیست، ده‏تا لایحه را مى‏خواهند تنظیم کنند بیاورند مجلس براى تصویب، بعد راجع به «استخدام قضات عادل» تشخیص «عادل» بینه است یا با معاشرت مشخص مى‏شود یا با شیاع مفید للعلم مشخص مى‏شود؟ بنابراین، این هم کار قضائى نیست.
تشخیص «قاضى شایسته» را حتماً مجتهد باید بدهد؟ غیر مجتهد نمى‏تواند تشخیص قاضى غیر شایسته را بدهد؟ آن هم مطمئناً شما در تمام پست‏هاى قضائى‏تان که مجتهد ندارید، شما الان در تمام کادر قضائى‏تان چقدر مجتهد دارید؟ به هر حال تشخیص یک قاضى شایسته‏اى که‏
Majlis:2 Volume:1 Sessions:1-14 Page:361
منصوب باشد این کارى است که از غیر مجتهد هم ساخته است یا راجع به عزل و نصب آنها، که به نظر من کلمه «مجازات» هم به دنبال آن باید بیاید که نیامده و باید پیشنهاد بشود، عزل و نصب قضات و این‏که فلان قاضى حکمى را برخلاف داده البته «عن عمد» و فساد ایجاد کرده آن را شما تشکیلاتى مثل دادسراى انتظامى قضات خواهید داشت یا چیز دیگرى را در قانونتان پیش‏بینى مى‏کنید که گروهى هستند تشخیص مى‏دهند بعد تشخیص آنها مى‏آید به نظر فردى مى‏رسد که قریب الاجتهاد است، فاضل است مبانى قضائى را لزومى ندارد به صورت اجتهاد بداند، مبانى را بداند کافى است و بنابراین هم مى‏تواند عزل و هم مى‏تواند نصب بکند.
پس هیچ یک از اینهایى که جناب آقاى مشکینى و جناب آقاى موسوى اردبیلى فرمودند منحصر در اجتهاد نیست یعنى یک مجتهد این کارها را بکند و راجع به تعیین مشاغل و ترتیب آنها که اینها اصلًا مسائل استخدامى و ادارى هستند و کار مجتهد عادل نیست وانگهى شما در رأس، بگذارید «مجتهد عادل» آیا مى‏خواهید او در جایى مسؤول باشد یا نه؟ آیا مسؤول بودن خلاف استقلال قو قضائیه است؟ نه!
براى این‏که هر سه قو شما مستقلند، هیچ قوه‏اى در قو دیگر دخالت نمى‏کند، معنى استقلال چیست؟ معنى استقلال در قواى سه‏گانه ما این است که در کار همدیگر دخالت نکنند معنى استقلال در قاضى این است که قاضى باعلم خودش، با بینه، با چیزهایى که در دست دارد قضاوت کند و هیچ کس نمى‏تواند به او دستور بدهد که آقا شما برخلاف علمت عمل کن! تو این‏جورى قضاوت کن! تو با این بینه قضاوت کن! مربوط به علم خودش هست و استقلال قو قضائیه هم یعنى این. یعنى کسى نتواند به او دستور بدهد که چه بکند.
بنابراین خودش با ادله‏اى که دارد قضاوت مى‏کند خیلى خوب، اگر در رأس، شما یک «مجتهد» بگذارید خوب هر روز مجلس از او سؤال بکند، جاى دیگر از او سؤال بکند، مسؤول باشد بنابراین بنده باز عرض مى‏کنم اگر شما بخواهید «مجتهد عادل» را بگذارید راه را براى غیر مجتهد هم باز بگذارید. و السلام.
نایب رئیس (هاشمى رفسنجانى)- موافق صحبت کند.
محمد امامى کاشانى- بسم الله الرحمن الرحیم. مسأله «مجتهد» این نیست که ما بگوییم که این لازم هست یا لازم نیست از نظر این‏که مى‏تواند تشکیلات را غیر مجتهد هم بدهد، بحث این است که تشکیلاتى که الان درست شده به عنوان این‏که مى‏خواهد قانون اساسى تتمیم بشود و متمم داشته باشد بحث این است که تسهیلاتى به وجود بیاید، اصلًا بحث این است.
ما ببینیم به چه وسیله «تسهیلات» به وجود مى‏آید، این‏که ما بگوییم مجتهد نباشد مثل این است که بگوییم لازم نیست وزیر دادگسترى حقوقدان باشد یک مهندس بشود وزیر دادگسترى! و اگر یک مهندس هم وزیر دادگسترى بشود بالاخره مى‏تواند تشکیلاتى بدهد ولى حقوقدان تماسش با امور حقوقى است، اگر بخواهیم کار حقوقى مرتب بشود، روى روال صحیحى انجام بشود باید حقوقدان باشد اگر بخواهیم امور دفاعى به صورت مطلوبى اجرا بشود باید وزیر دفاع شخص پخته‏اى باشد، این خیلى روشن است اگر فردى بخواهد با قضات این مملکت سروکار داشته باشد که این قضات یا مجتهدند یا قریب الاجتهادند این باید یک آدمى باشد که اگر گفتند
Majlis:2 Volume:1 Sessions:1-14 Page:362
قاضى این شهر فلان اشکال را دارد و او را خواستند و آمد دوتا کلمه که حرف زد بفهمد این آدم تا چه اندازه مایه دارد نه این‏که او را بفرستد نزد فلان آقا که ببیند معلوماتش چقدر است، بحث راجع به این است که تسهیلات بشود، تشکیلاتى به وجود بیاید، کارها را آسان بکند اگر ما بخواهیم «مجتهد» را برداریم کار را خیلى مشکل مى‏کنیم، این یک مطلب.
مطلبى هم که دیروز جناب آقاى موسوى اردبیلى به آن اشاره کردند، مطلب بسیار متینى است که مردم زیر بار افرادى مى‏روند که او را از خودشان برتر بدانند این یک چیز طبیعى است بنابراین ما نباید به هیچ وجه دوروبر «غیر اجتهاد» برویم به این معنا که بگوییم قید «اجتهاد» را برداریم.
نکته‏اى که من مى‏خواهم عرض کنم در رابطه با اصل 164 است این‏که اینجا بگوییم عزل و نصب دست یک فرد باشد بدون قید و شرط، باید اصل 104 ... البته اصل 104 هم نیامده شاید این مطلبى هم که دیروز جناب آقاى هاشمیان مى‏فرمودند که باید تمام این مطالب دنبال هم بیاید تا بتوانیم نظر بدهیم در آنجا مى‏گوید که قاضى را اگر بخواهند عزل کنند محکمه باید بررسى کند، بر محکمه ثابت بشود عزلش باید به وسیله محاکمه باشد اگر قاضى بخواهد از محلى به محل دیگر منتقل بشود این بایستى بررسى شود و به اتفاق آراء شوراى عالى قضائى باشد که این «به اتفاق آراء» در این اصل که در شوراى نگهبان هم تصویب شده به آن آخرى یعنى نقل و انتقال قاضى مى‏خورد نه به عزل قاضى، بنابراین نقل و انتقال قاضى یا عزل قاضى را همین‏طور بى‏قید و شرط به دست یک فرد دادن این به نظر مى‏رسد که کار جالبى نباشد، این‏طور که ما اطلاع داریم در دنیا هم این‏جورى نیست که عزل و نصب و انتقال بى‏قید و شرط و بى‏هیچ ضابطه‏اى دست یک نفر مطلقاً باشد.
البته به آن اصل باید برسیم ببینیم کمیسیون‏ها در آن اصل چگونه صحبت مى‏کنند، در آنجا باید بحثش را بکنیم که این طبعاً باید عزلش با محاکمه باشد و نصب و انتقالش هم به نظر مى‏رسد یک گروهى باید مشورت بکنند و رئیس قو قضائیه با مشورت آنها این کار را انجام بدهد که در آنجا بحثش را مى‏کنیم، من دیگر عرضى ندارم.
منشى (حبیبى)- مخالف اسم ننوشته ولى چند نفر موافق ثبت نام کرده‏اند.
نایب رئیس (خامنه‏اى)- موافقین حالا صحبت کنند تا وقتى که جلسه اشباع بشود، آقاى حبیبى بفرمایید.
منشى (ابراهیم حبیبى)- آقاى نجفقلى حبیبى از دیروز فقط پنج دقیقه دیگر وقت دارند که الان صحبت مى‏فرمایند.
نجفقلى حبیبى- بسم الله الرحمن الرحیم. بعد از بحث‏هاى جلسه دیروز که مباحثى در مورد قو قضائیه و تمرکز در آن مطرح شد یکى دو سه‏تا مسأله دیگر بود که من خواهش مى‏کنم حالا که قرار است اینها بررسى بشود ان شاء الله با جدیت بررسى بشود! یکى «استقلال قو قضائیه» که به هر حال مورد نظر هست اگر قرار است خیلى جدى گرفته بشود ظاهراً به یک سلسله مسائل دیگرى وابسته است که باید آنها هم حل بشود و به همین دلیل با این مصوبه‏اى که الان هست شاید نتوانیم ما به آن اهداف برسیم.
یکى از مشکلات قو قضائیه در طول مدتى که مشغول کار بوده مسأله قوانینى بوده که‏
Majlis:2 Volume:1 Sessions:1-14 Page:363
مورد نیازش بوده و در اختیارش نبوده، بسیارى از اوقات مسؤولین معظم عالى قو قضائیه از نداشتن قانون در دسترس‏شان گله کرده‏اند.
خوب، قانونى که آنها مى‏خواهند بنویسند در دست مجلس است گاهى هم حتى ادعا مى‏شود که لوایحى را که آنها تنظیم کرده و به مجلس داده‏اند خیلى طول کشیده، حالا مصداق و موارد این قضیه چندتا است من الان حضور ذهن ندارم ولى به هر حال این قضیه‏اى بوده که مکرر مطرح شده است.
ظاهراً یکى از چیزهایى که باید اینجا حل بشود همین است اگر استقلال هست، اگر اینها بیایند بگویند که اصل کار ما که قوانین در گرو قو مقننه هست این را چه جورى باید حل بکنیم؟ بعضى اوقات ممکن است اجازه بدهند خود آن سران قو قضائیه قانون‏هایشان را تنظیم بکنند، لوایح را دیگر به مجلس نیاورند، یا لااقل اینجا جایى منظور بشود که کمیسیون حقوقى مجلس اینها را به صورت مستقل تصویب کند، چون که بسیار تخصصى‏اند و حجم‏شان هم بسیار زیاد است، بخواهد بیاید در جلسات علنى مجلس، ماده به ماده بحث بشود شاید خیلى طول بکشد.
ما مکرر هم این‏جور داشته‏ایم مثلًا قانون مدنى را در سال 1361 داده‏ایم کمیسیون تصویب کرده، به مدت 5 سال هم داده براى اجرا، بعد حالا به هر دلیلى یا قو قضائیه نرسیده یا مجلس نرسیده بعد از پنج سال که مدتش تمام شده این اواخر بعضى از قضات مى‏گفتند که ما دیگر به این عمل نمى‏کنیم چون این مشروعیتش را از دست داده، پنج سالش تمام شده و پنج سال دومش حالا چه مى‏شود یا آیین دادرسى که طولانى است یا بعضى از قوانین دیگر مثل قانون تجارت که هنوز مسأله‏اش مبهم مانده است اینها یکى از مواردى است که براى استقلال قو قضائیه باید راه صحیحى برایش (حالا که دارد مطرح مى‏شود) اندیشیده بشود.
یکى دیگر از مسائلى که هست آن دستگاه‏هاى اجرایى است که ابزار کار قو قضائیه هستند اعم از نظامات ادارى که براى کارمندان و دست‏اندرکاران ادارى قوه قضائیه است که خوب آن ناهم‏آهنگى‏هایى که دیروز اشاره شد ممکن است به وجود بیاورد و اینها سازماندهى دقیقى باید بشود و یا نیروهاى انتظامى که اینها لازم دارند، وقتى شهربانى یا ژاندارمرى که عامل اجراى اینها هستند و اصل و اساس این دوتا دستگاه در اختیار قو مجریه است، درست است که اسمش ضابطین قو مقننه یا دادگسترى هستند ولى اصل کارشان در اختیار قو مجریه است بنابراین، این را هم خواستم خواهش بکنم که به نحوى در تدوین جدید و تنظیم جدید مورد ملاحظه قرار بگیرد که اشکالاتى که احیاناً در جریان عمل معلوم شده اینها کاملًا حل و فصل بشود، متشکرم.
رئیس- آقاى توسلى بفرمایید.
محمدرضا توسلى- بسم الله الرحمن الرحیم. مسأله‏اى که برادران عزیز در باب مخالفت این مسأله را ذکر کردند به نظر من راجع به مخالفت بعضى از اصول قو قضائیه است، نه در رابطه با این مسأله تمرکز در مدیریت، مثلًا یکى از اشکالات این بود که «نظارت بر حسن اجراى قوانین» این مربوط به اصل یکصد و پنجاه و ششم است که مربوط به این مسأله تمرکز در مدیریت نیست و همین‏طور یکى «ایجاد تشکیلات لازم در دادگسترى» این در همان اصل‏
Majlis:2 Volume:1 Sessions:1-14 Page:364
157 هم در قبل بوده است منتهاى مراتب در همان‏جا هم شوراى عالى قضائى افرادش مجتهد عادل بودند، رئیس دیوان عالى کشور مجتهد عادل بودند، دادستان کل کشور مجتهد عادل بوده است اشکالات نه در مورد تمرکز در مدیریت است این‏که ما الان جلسه تشکیل داده‏ایم براى این مصوب کمیسیون که تمرکز در مدیریت باشد، براى این است که مى‏خواستیم این مسأله‏اى که منجر به اینجا شده است و اشکالاتى که در قو قضائیه باید برطرف بشود مسأله تمرکز در مدیریت بوده است نه مسأله اشکالات دیگرى که در اصول قو قضائیه هست.
رئیس- جناب آقاى خامنه‏اى بفرمایید.
سید على خامنه‏اى- بسم الله الرحمن الرحیم. بنده از نظرات آقایان مخالفین چندان مطلع نیستم مگر همین اندازه‏اى که آقاى هاشمیان الان بیان کردند لذا یکى دو نکته در حول و حوش بیانات ایشان به ذهنم مى‏رسد که عرض مى‏کنم.
اشکال شرط اجتهاد را ایشان به این صورت کردند که فرض کنیم روزى را که مجتهد نداشته باشیم این فرض یک فرضى است بسیار مستعبد بلکه محال. در جامعه‏اى مثل جمهورى اسلامى که اساس نظام در فقاهت هست و حوزه‏هاى علمیه به تربیت فقیه مشغول هستند این فرض که ما تصور کنیم یک روزى در کشور مجتهد عادلى که قدرت ادار یک قوه‏اى را مثل قو قضائیه نداشته باشد وجود ندارد این فرض اصلًا یک فرض غیر معقولى است اگر روزى به آنجا رسیدیم که یک مجتهد نداشته باشیم که این خصوصیات را داشته باشد، خوب البته رهبر تصمیم خواهد گرفت، نمى‏شود ما در اساس کار به گمان این‏که ممکن است یک روزى مجتهدى این چنین نداشته باشیم شرط اجتهاد را که بسیار هم مهم است برداریم فرض کنیم مثلًا طبابت را از ریاست بیمارستان برداریم در حالى که در بیمارستان زیاد غیر طبیب نباید کار بکنند اصلًا بیمارستان بدون طبیب اصلًا معنى ندارد، قو قضائیه بدون فرد مجتهد اصلًا معنى ندارد.
نکت دوم این است که ...
هاشمیان- حرف ما این نیست، وظایفى که مشخص کرده‏اند وظایف مجتهد نیست.
نایب رئیس (خامنه‏اى)- شرط اجتهاد را شما نفرمودید که لازم نیست براى مدیریت قو قضائیه؟ فرض روزى که مجتهد نداشته باشیم را شما فرمودید حرف اول‏تان این بود که فرض کنید یک روز مجتهد نداشته باشیم مگر بگویید این را ما نگفتیم این را که خوب فرمودید، ما داریم جواب آن قسمت را حالا مى‏دهیم جواب آن بحث‏هاى دیگرتان را خوب آقایان دادند و فکر مى‏کنیم که لازم نیست تکرار بشود یک نکت دیگرى که مهم است این است که در قو قضائیه تعداد زیادى مجتهدین آنجا خواهند بود ریاست این مجتهدین و مدیریت امور این همه مجتهد با کسى که مجتهد نباشد به نظر من اصلًا محال است اصلًا چنین چیزى ممکن نیست یک کسى که بر آنها مدیریت مى‏کند حتماً بایستى مجتهد باشد بنابراین شرط اجتهاد یک شرط قطعى است براى رئیس قوه قضائیه.
نایب رئیس (هاشمى رفسنجانى)- خیلى خوب حالا ما دیگر مخالف و موافق نداریم آقاى عمید تشریف بیاورند به عنوان مخبر کمیسیون صحبت کنند.
بیات- رأى‏گیرى نمى‏شود کرد.
Majlis:2 Volume:1 Sessions:1-14 Page:365
نایب رئیس (هاشمى رفسنجانى)- بله، حالا بعد اخطار آیین‏نامه‏اى بدهید که رأى‏گیرى نمى‏شود کرد، حالا برسیم ببینیم اگر اشکالى داشته باشد به کمیسیون مى‏فرستیم.
عباسعلى عمید زنجانى- بسم الله الرحمن الرحیم. من در دنبال گزارش کمیسیون 3، کمیسیون بررسى مسائل مربوط به تمرکز در مدیریت قو قضائیه قبل از آنى که به پاسخ تفصیلى اشکالاتى که در جلس گذشته و همچنین در این جلسه مطرح شد بپردازم به چند نکت ضرورى توجه آقایان را جلب مى‏کنم.
اولًا- کمیسیون ضرورتى نمى‏دید که مشکلات قضائى و بن‏بست‏هاى موجود در دستگاه قضائى را باز کند و به دنبال علل آن بپردازد کمیسیون به این مسأله هیچ تعرض نکرد دلیلش هم روشن هست ما به دنبال تحلیل نیستیم بلکه به دنبال راه حل هستیم و به همین دلیل هم در قسمت اول گزارش، ما مسأله را باز نکردیم که فرضاً اعتراض و یا اشکالاتى که در حول و حوش دستگاه قضائى کشور هست از کجا ناشى مى‏شود بلکه ما اکتفا کردیم به بررسى نامه‏هاى حضرت امام، چهار نامه‏اى که خطاب به قو قضائیه یعنى شوراى عالى قضائى یا بعضى از مسؤولین در قو قضائیه و از همان نامه‏ها آن‏چه که مربوط بود که دلیل ضعف و راه اصلاح را پیدا بکنیم اینها را بررسى کردیم و کمیسیون به این نتیجه رسید که یکى از عمده‏ترین دلایل مشکلات موجود شورایى بودن نظام قضائى کشور هست البته نه به عنوان تنها عامل. عوامل دیگرى هم ممکن است باشد اما شناسایى، تحلیل و باز کردن آن هیچ ضرورتى نداشت لذا کمیسیون به آن نپرداخت و سه دلیل و سه نکته را کمیسیون مورد توجه قرار داد من خواهش مى‏کنم که به این سه نکته توجه بشود:
یک نکته این بود که متبادر از تمرکز در مدیریت قضائى که در پیام حضرت امام آمده، در نام حضرت امام آمده چیست؟ این تمرکز مدیریت قضائى روشن بشود و براساس آن تصمیم‏گیرى بشود.
نکت دوم این بود که تأکیدى که حضرت امام در نامه‏هاى خودشان به شوراى عالى قضایى فرموده بودند مخصوصاً این نکته که «من تحمل تعطیل احکام خدا را ندارم» که کمیسیون از این جمله و جمله‏هاى مشابه این برداشت را داشت که شورایى بودن مدیریت قضائى موجب کندى کار و نهایتاً در بعضى از موارد موجب تعطیل احکام الهى است و ایجاد سرعت در کار قضائى مسأله‏اى بود که براى کمیسیون حائز اهمیت بود که از نامه‏هاى حضرت امام استنباط مى‏شد و تصور کمیسیون این بود که معناى ایجاد سرعت در کار قضائى و معناى تمرکز در مدیریت قضائى این است که کلى مسؤولیت‏هاى قضائى یک جا متمرکز بشود یعنى تصمیم نهایى و حرف آخر را در کل مسائل قضائى یک نفر بگوید.
نکت سوم در این زمینه که مورد توجه کمیسیون بود این بود که بسیارى از مشکلات و بن‏بست‏هاى قو قضائیه گرچه از شورایى بودن ناشى مى‏شد اما باز برخى از اصول دیگر قانون اساسى در تشدید این مشکل عامل بود که مورد توجه کمیسیون بود که با تغییر شورایى بودن نظام قضائى به تمرکز در مدیریت، آن اصولى را که احتمالًا ایجاد مشکل در قو قضائیه کرده آنها را هم مورد توجه قرار بدهد این نکت اول.
نکت دوم این است که همان‏طورى که در جلس گذشته یادآورى شد کار کمیسیون‏
Majlis:2 Volume:1 Sessions:1-14 Page:366
قضائى هرگز به پایان نرسیده و آن توصى جناب آقاى هاشمى را ما نتوانستیم عمل کنیم شاید هم به دلیل این‏که اولین گزارش مصوبى به جلس عمومى داده بشود که جلس عمومى وارد بحث و بررسى بشود لذا ما قسمت اول مصوب کمیسیون بررسى مسائل تمرکز مدیریت در قو قضائیه را به جلس عمومى آوردیم اما توجه داشته باشیم که مصوب کمیسیون فقط سه محور دارد اکثر مسائلى که در جلس گذشته مطرح شد خارج از موضوع بود مصوب کمیسیون سه محور دارد:
محور اول، تمرکز مدیریت به جاى نظام شورایى.
مسال دوم، شرایط و یا صفات رئیس قو قضائیه.
مسال سوم، مسؤولیت‏هاى کلى رئیس قو قضائیه.
این سه مطلب در مصوب کمیسیون آمده، اشکالات، سؤالات مربوط به این سه محور قابل بحث است اما سؤالات خارج از این سه محور خواه ناخواه در اصول دیگر که به تدریج در آینده کمیسیون گزارشش را عرضه کرد به جلس عمومى، در آنجا خواهد آمد و آقایان هم پیشنهادهایشان را خواهند داد.
نکت سوم این است که گزارش ادل توجیهى در مورد مصوب کمیسیون صرفاً در مورد کلیات مربوطه بود البته جناب آقاى هاشمى توجه دارند که با نحوه مدیریتى که جناى آقاى هاشمى دارند در مجلس، معمولًا برادرها در مجلس کانالیزه شده‏اند، یعنى به همان ترتیبى که آیین‏نامه مى‏گوید پیش مى‏روند تذکرات سریع و خیلى قاطع ایشان باعث مى‏شود که نماینده از آن مسیر آیین‏نامه خارج نشود من توضیحاتى که دادم صرفاً راجع به کلیات بود و خصوصیات قابل بحث است قابل پیشنهاد است براى شور دوم آقایان مى‏توانند بیان بکنند بنابراین بخشى از مسائل مطرح شده مربوط به جزئیات است که قابل طرح و پیشنهاد است.
نکت چهارم آن است که من سعى خواهم کرد در دفاع از مصوب کمیسیون و ارائه ادل توجیهى مصوب کمیسیون و پاسخ به ایرادها بعضى از مسائلى که در صحن جلس عمومى مطرح شده از آنها اجتناب کنم تکرار نکنم ولى گاه برخى را به ضرورت حال تذکر خواهم داد نکت آخر که باید قبل از بحث عرض بکنم این است که مسال برداشت از ...
هاشمیان- جناب آقاى خامنه‏اى اخطار آیین‏نامه‏اى دارم.
نایب رئیس (خامنه‏اى)- اخطار آیین‏نامه‏اى‏تان را بگویید.
حسین هاشمیان- ماد 15 پس از بحث و بررسى مسائل در کمیسیون‏ها، گزارش مباحث در محدود وظیف هر کمیسیون در دو قسمت. دلایل توجیهى (به طور مشروح) و پیش‏نویس اصول پیشنهادى حداکثر 10 روز پس از تشکیل هر کمیسیون براى هیأت رئیسه شورا فرستاده مى‏شود.
گزارشى که شما الان فرستادید هم اصول را در بر ندارد در رابطه با تمرکز قو قضائیه، شما هم اصول را بایستى بیاورید با دلایل توجیهى‏اش، شما یک اصل توى اینجا آوردید ما نمى‏دانیم شما در اصول دیگر چه پیشنهادى دارید؟ آیا شیو تمرکزى که شما پیشنهاد مى‏کنید چیست؟ اولًا اینجا قابل طرح نیست تا شما آن را نیاورده‏اید طبق ماد 15، دوم این‏که ما چگونه رأى بدهیم؟ آقاى هاشمى مى‏فرمایند که شما رأى بدهید به کلیات، آنها جزئیات است ما مى‏خواهیم بگوییم آنها کلیات است شما با یک اصل چارچوب تمرکز را به ما ارائه‏
Majlis:2 Volume:1 Sessions:1-14 Page:367
نمى‏دهید، بقى بحث‏هایتان هنوز مانده به قول خودتان ما چه جورى این را مى‏توانیم رأى بدهیم؟
نایب رئیس (هاشمى رفسنجانى)- ببینید این اخطارى که آقاى هاشمیان کردند این دیروز شد یعنى اول وقت آقاى بیات این اخطار را کردند گفتند که اولًا دلایل توجیهى نیست این یک نقص است که ما پذیرفتیم (جلسه پذیرفت) که نبودن نقص هست ولى مانع طرح شدن در جلسه نیست اما این‏که اصول را یک بار مى‏آوردند این حرفى بود که ما آن روز زدیم در موقع آیین‏نامه که هم اصول مربوطه را بیاورند این عبارتى که اینجا هست این را نمى‏گوید هم اصول را نمى‏گوید.
گزارش مباحث در محدود وظیف هر کمیسیون در دو قسمت مى‏آید پیش‏نویس اصول پیشنهادى چون اینها آن قسمتى را ندادند ما مجبورشان نکردیم البته راه صحیح آن این بود که کل مأموریت کمیسیون در یک گزارش مى‏آمد همان‏طورى که جناب‏عالى مى‏گویید که بشود اینجا بحث کرد ما این نقص را هم گرفتیم یعنى مانع ادام بحث نیست مانع رأى‏گیرى هم نیست فقط عیب است یعنى عیبى الان تو کار آقایان اگر شما مى‏خواستید این اخطار را بکنید خوب قبلًا بایست صحبت نمى‏کردید از دیروز بایست بگوییم این قابل طرح نیست و بحث هم نمى‏کردیم ما حالا دو سه ساعت بحث کرده‏ایم رسیده‏ایم به آخرین مرحله که مخبر کمیسیون دارد آخرین دفاع‏اش را مى‏کند حالا بیاییم جلویش را بگیریم که نمى‏شود. بفرمایید.
عمید زنجانى- با عرض معذرت، من هم در تذکرات قبل از ورود به بحثم جواب این اعتراض را بدون این‏که طرح بکنم عرض کردم در هر حال من از اولین اشکالى که با ایرادى که بر مصوب کمیسیون وارد شده شروع مى‏کنم که در جلس امروز هم تکرار شد و آن شرط «مجتهد بودن» در رئیس قوه قضائیه است طبق مصوب کمیسیون، رئیس قو قضائیه باید مجتهد باشد مخالفین محترم سه دلیل ارائه دادند در این‏که مجتهد بودن لازم نیست دلیل اول این بود که گفتند بخش قابل توجهى از مسؤولیت‏هاى رئیس قو قضائیه غیر قضائى است یعنى مربوط به امور قضائى نیست مثال زدند مثلًا طرح و ارائ لوایح و تنظیم لوایح یا مثلًا عزل و نصب قضات یا به تعبیر دیگر استخدام قضات و بالاخص در بند 3 آمده و نظایر آن از امور ادارى و نتیجه این است که چون مجموع من حیث المجموع مسؤولیت‏ها بخشى غیر قضایى است لابد مى‏خواهند بگویند که نتیجه تابع اخس مقدمتین یا مقدمات است (اخس باسین) نتیجه این مى‏شود که خوب رئیس قوه قضائیه لازم نیست مجتهد باشد این دلیل اولى بود که ارائه شد.
دلیل دوم این بود که به تفصیل گفته شد بند 1 اصل 157 بند 2 و بند 3 هیچ کدام شرط اجتهاد را نمى‏طلبد چرا؟ براى این‏که ایجاد تشکیلات متناسب در دستگاه قضائى یک کار مربوط به مدیریت است اجتهاد نمى‏خواهد تنظیم لوایح مناسب با نظام جمهورى اسلامى یا دستگاه قضائى باز همان‏طور که امروز هم گفته شد یک مسال حقوقى کارشناسى است که لازم نیست شخص مجتهد باشد در بند 3 هم که استخدام قضات و عزل و نصب اینها کار ادارى است این دلیل دوم.
دلیل سوم که تقریباً بر مى‏گردد به همان ادله، (دو دلیل قبل) رئیس قو قضائیه قاضى‏
Majlis:2 Volume:1 Sessions:1-14 Page:368
بالفعل نیست یعنى هیچ گاه نمى‏نشیند تو محکمه بررسى ماهوى شکایات و مسائل قضائى را بکند رأى صادر بکند بنابراین لزومى ندارد مجتهد باشد اینها عمدتاً دلایلى بود که براى نفى اشتراط اجتهاد در رئیس قو قضائیه ارائه شد اتفاقاً کمیسیون این مسائل را از چشم به دور نداشت و هم مباحث و اشکالات در کمیسیون مطرح شد منتها نظر کمیسیون این است که درست همان‏طور که گفته مى‏شود نتیجه تابع اخس مقدمتین یا مقدمات است به همین دلیل باید گفت در مسال «مانحن فیه» اجتهاد شرط است چرا؟ براى این‏که شما وقتى یک مجموعه وظایفى را به دوش یک نفر مى‏گذارید که هر کدام از آن وظایف یک شرطى را مى‏طلبد شما باید شرط بالا را در نظر بگیرید وظیف اول، اجتهاد نمى‏طلبد، وظیف دوم، اجتهاد نمى‏طلبد، اما اگر یکى از وظایف محوله به رئیس قو قضائیه اجتهاد بطلبد خواه ناخواه اینجا درست نتیجه تابع اخص مقدمتین با (صاد است) و باید آن شرطى را در نظر گرفت که آن بالاترین مسؤولیتى که شرط اجتهاد مى‏طلبد با آن مطابقت داشته باشد همان‏طورى که شرح داده خواهد شد نه تنها یک بلکه چند مورد از مسؤولیت‏هاى رئیس قو قضائیه مشروط به شرط اجتهاد هست لذا خواه ناخواه نتیجه طبیعى خواهد بود در مورد تک تک مسؤولیت‏هایى که بر عهد رئیس قو قضائیه هست همان‏طورى که جناب آقاى موسوى در جلسه قبل توضیح دادند در کمیسیون هم تصور بر این بود.
یک یک من عرض مى‏کنم: ایجاد تشکیلات لازم براى انجام مسؤولیت‏هاى پنج‏گان اصل 156 در اصل 156 پنج‏تا وظیفه براى قو قضائیه تعیین شده رئیس قو قضائیه مى‏خواهد ایجاد تشکیلاتى بکند که آن پنج وظیفه را انجام بدهد خوب فرض مى‏کنیم کسى است که مجتهد نیست یعنى مسائل قضائى را به صورت ماهوى نمى‏داند که اگر کسى ادعا کرد با مدعى چه کار باید کرد؟ براى اثبات ادعاى مدعى چه چیزى لازم است؟ خوب وقتى این را نمى‏داند تشکیلات متناسب با او را هم اطلاع ندارد تشکیلات پزشکى را درست است که نحو عمل ممکن است ادارى باشد ولى یک پزشک تشخیص مى‏دهد براى عمل جراحى چه لوازمى مورد احتیاج هست پس ایجاد تشکیلات متناسب احتیاج به اجتهاد دارد تا بداند براى چه کارهایى چه ابزارى لازم است آن کارها را نداند ابزار لازمش را هم نمى‏تواند تشخیص بدهد.
در مورد مسؤولیت دوم. تهیه و تنظیم و ارائه لوایح متناسب با آن‏چه که نظام جمهورى اسلامى ایران مى‏طلبد بالاخره حق و تأمین حق و عدالت و امنیت و هم این اهدافى که در اصل دوم قانون اساسى و در اصل سوم قانون اساسى به صورت 16 بند آمده بالاخره مسال لوایح متناسب که حق و عدل را تأمین بکند و آن وظایف پنج‏گانه را براى قو قضائیه عملى بکند خواه ناخواه احتیاج دارد که تهیه کنندگان به طور ماهوى مسائل قضائى را بدانند چیست؟ تا لایحه‏اى که آن مشکل را حل مى‏کند بشناسد عنایت بفرمایید، وقتى کسى آیین دادرسى اسلام را نمى‏داند «عن اجتهاد» کسى نمى‏داند براى این‏که حقى اثبات بشود در دادگاه چه دلایلى لازم است، قاضى به چه دلایلى مى‏تواند نظر و رأى بدهد و حکم بکند چطور مى‏شود همان‏طورلایحه‏اى را تنظیم بکند که براى رفع مشکلات قضائى است امکان ندارد.
مثل آن مى‏ماند که ما تهى آیین‏نام عملکرد پزشک در اطاق عمل را بدهیم دست یک آدم مثلًا عادى بگوییم آقا این دستور العملش را شما بنویسید دستور العمل دستگاه قضائى یعنى لوایح و قوانین را کسى مى‏تواند که مجتهد باشد در مورد بند سوم اصل 157، استخدام‏
Majlis:2 Volume:1 Sessions:1-14 Page:369
قضات این کلم استخدام یک قدرى مفهوم خلاف مقصود است کلم استخدام الان در اصطلاح ما به مفهوم ادارى است ولى کلم عزل و نصب شاید او را توضیح بدهد و روشن کند که منظور از استخدام قضات تنها دفتر، دستک و ورود در دفتر، ثبت در دفتر نیست بلکه تشخیص صلاحیت‏هاست کسى مى‏تواند صلاحیت قاضى مجتهد را تشخیص بدهد که خودش مجتهد باشد فرض این است که قضات در درج اول مجتهد عادلند در صورتى که نباشد نوبت مى‏رسد به موارد دیگر.
کمیسیون استدلالش این است کسى مى‏خواهد تشخیص بدهد صلاحیت یک مجتهد عادل را که صلاحیت دارد یا ندارد ولى خودش مجتهد نیست، نمى‏داند چه نحوه است؟ مثل این است که صلاحیت رفتن به اطاق عمل یک پزشک را بدهیم دست مستخدم مثلًا بگوییم آقا او تشخیص بدهد که این آقاى پزشک مى‏تواند برود داخل اطاق عمل جراحى، جراحى بکند یا نه؟
هاشمیان- شهادت هم مى‏تواند ...
نایب رئیس (هاشمى رفسنجانى)- آقاى هاشمیان صحبت بین صحبت نباید باشد. ترتیبى بدهید که این‏جور صحبت قطع نشود این‏جور درست نیست بفرمایید.
عمید زنجانى- ى ک نکت بسیار جالب و به نظر مى‏رسد قابل توجه که در کمیسیون مطرح بوده و من خواهش مى‏کنم مخالفین محترم به این نکته توجه کنند این است که بند اول اصل 156 صراحتاً مى‏گوید وظیفه و مسؤولیت و هدف قو قضائیه رسیدگى و صدور حکم در مورد تظلمات، تعدیات، شکایات، حل و فصل دعاوى و رفع خصومات است خوب ماهیتاً کار، کار قضائى است رسیدگى به این کارها باید قاضى مجتهد باشد عادل باشد حکم صادر بکند باید مجتهد باشد کار، کار قضائى است مسؤولیت اول از مسؤولیت‏هاى پنج‏گانه دقیقاً کار قضائى است، باید مجتهد باشد شما آمده‏اید این مسؤولیت را گذاشته‏اید روى دوش رئیس قو قضائیه، رئیس قو قضائیه باید رسیدگى کند و در کل دعاوى حکم داشته باشد منتها نه به معناى این است که خودش این کار را بکند ولى این کار که بر عهد رئیس قو قضائیه است در درج اول او بالمباشره لازم نیست انجام بدهد او این کار را محول مى‏کند به یک قاضى مجتهد تا این‏که این وظیفه را انجام بدهد عنایت بفرمایید.
مسؤولیت‏هایى که روى دوش رهبر است بالاخره این مسؤولیت‏ها صفات رهبر را مى‏طلبد مجتهد، عادل، مدیر و مدبر، شجاع و آگاه به زمان باشد اما در عین حال این مسؤولیت‏ها را رهبر بالمباشره انجام نمى‏دهد این مسؤولیت‏ها را روى دوش مسؤولان قرار مى‏دهد و لکن این منافات با این ندارد که خود رهبر باید شرایط لازم براى احراز آن صلاحیت‏ها را داشته باشد چون در بند اول به عنوان مسؤولیت قو قضائیه دقیقاً کارى مشخص شده که اجتهاد و شرط اجتهاد را مى‏طلبد و این مسؤولیت در اصل یکصد و پنجاه و هفتم بر دوش رئیس قو قضائیه گذاشته شده بنابراین اجتهاد را مى‏طلبد.
من از این اشکال مى‏گذرم چون در جلس امروز هم پاسخ‏هایى داده شد به اشکال دومى که مطرح مى‏پردازم:
اشکال دوم این است که بندهاى اصل یکصد و پنجاه و هفت مطلق است یعنى ظاهراً
Majlis:2 Volume:1 Sessions:1-14 Page:370
منظور اشکال کننده مخالف محترم غیر از بند سوم است چون بند سوم طبق قانون دارد بند 1 و 2 و بنا به تصریح مخالف محترم بند 1 اصل 157 پیشنهاد شده که این مقید باشد به قید این‏که حدود آن را قانون تعیین مى‏کند ببینید دوتا مطلب دربار این پیشنهاد یا این اشکال یا این اعتراض مطرح هست یکى این‏که این به عنوان یک پیشنهاد مطرح بشود خوب پیشنهاد براى شور دوم جا دارد و براى شور دوم پیشنهاد بشود شاید هم رأى بیاورد کما این‏که در خود کمیسیون هم بعضى از دوستان، بعضى از آقایان اعضاء محترم کمیسیون عیناً همین پیشنهاد را دادند ولى تصویب نشد چرا؟ به این دلیل.
گفته شد که قید طبق قانون فایده‏اى که ندارد ضررى هم دارد فایده ندارد براى خاطر این‏که بند اول مى‏گوید «ایجاد تشکیلات مناسب» خوب معلوم است تشکیلات باید به یک شکلى ایجاد بشود که طبق قانون باشد حداقلش (قانون اساسى) در فصل یازدهم تعدادى از تشکیلات قو قضائیه ذکر شده مثل دیوان عالى کشور، دیوان عدالت ادارى، بازرسى یا دادگاه نظامى، دادگاه انتظامى قضات و امثال اینها البته دادگاه انتظامى قضات را من شک دارم مواردى ذکر شده بنابراین ایجاد تشکیلات مناسب خود به خود طبق قانون خواهد بود و تازه مضر است از این جهت که موجب مى‏شود دست رئیس قو قضائیه را ببندد چرا؟ براى این‏که تصور کمیسیون این بود که تمرکزى که مورد تصویب کمیسیون هست معنایش این است که ما کارى نکنیم که دست یک مسؤولى بسته بشود ما از آن کار بطلبیم و دستش را ببندیم اگر مسؤولیت گسترده‏اى از یک شخص مسؤولى مى‏خواهیم دستش را هم باز بگذاریم اگر ما از رئیس قو قضائیه آن همه مسؤولیت‏هایى که در اصل 156 و 157 آمده مى‏خواهیم دست او را باز بگذاریم که در ایجاد تشکیلات مناسب آن‏چه را که متناسب با انجام وظایفش هست پیش‏بینى لازم را انجام بدهد. در عین حال من خودم هم شخصاً (این پرانتز هست و جمل معترضه) خود من هم از کسانى بودم که این پیشنهاد را داده‏ام و خودم همین پیشنهاد را براى شور دوم دنبال خواهم کرد و ان شاء الله که تصویب بشود.
ایراد سوم که بسیار مهم است و من حضرات را دعوت مى‏کنم که به این اشکال سوم اهمیت فوق العاده‏اى بدهند این است که آیا مفهوم تمرکز در مدیریت یا به تعبیر دیگر مفهوم مدیریت متمرکز، تک مدیریتى است یا دو مدیریتى؟ مخالف محترمى که لزومى ندارد ما اسامى مخالفین را ببریم، استدلال کرد بر این‏که معنا و مفهوم مدیریت این نیست که همه مسؤولیت‏ها را ما یکپارچه کنیم روى دوش یکى بگذاریم این معناى تمرکز در مدیریت نیست معناى مدیریت متمرکز آن است که ما مسؤولیت‏هایى که به یک کسى مى‏دهیم حدودش مشخص باشد، اختیاراتى هم که به او مى‏دهیم حدودش مشخص باشد این حوزه از مسؤولیت‏ها بر دوش این مسؤول و در آن مسؤولیت کسى شریک نباشد و در اختیاراتش هم کسى دخالت نکند.
براساس این تفسیر از «مدیریت متمرکز» مخالف محترم نظرشان این بود که بخشى از مسؤولیت‏هایى که الان در مصوب کمیسیون بر عهد رئیس قو قضائیه گذاشته شده در محدود وظایف و در محدود اختیارات قو مجریه است، بخش ادارى و بخشى از مسائل بودجه‏اى و امثال آن که جزو اختیارات رئیس قو قضائیه آمده گفته‏ایم که در کلیه امور قضائى و ادارى و اجرایى (در مصوبه این‏جور آمده) با این تعمیم لزومى ندارد براى این‏که معناى تمرکز این‏
Majlis:2 Volume:1 Sessions:1-14 Page:371
نیست، بلکه ما مى‏توانیم این مسؤولیت‏ها را جدا کنیم، بخشى از این مسؤولیت‏ها که صد درصد قضائى یا مستقیم با مسائل قضائى ارتباط دارد به عهد رئیس قو قضائیه بگذاریم، بخشى از مسؤولیت‏هایى که صرفاً ادارى هست یا شبه ادارى هست بالاخص مسأله خدمات اینها را بر عهد وزیر محترم دادگسترى بگذاریم و در مدیریت مستقلش کنیم که خودش تصمیم بگیرد.
این نظرى بود که در جلس گذشته مطرح شد که برداشت خاصى از معناى مدیریت و تمرکز در مدیریت که مخالف محترم اگر اجازه بدهند من این‏جورى تعبیر کنم که دو مدیریتى تمرکز در مدیریت با دو مدیریتى. من باید توضیح بدهم که در کمیسیون این مسأله مطرح شد به صورت مشروح و خود من از کسانى بودم که این نظر را دادم و اصرار هم کردم و خیلى هم آقایان را خسته کردم ولى کمیسیون جواب داد، من جواب کمیسیون را عرض مى‏کنم.
اولًا نظر و استدلال کمیسیون این است که مفهوم «تمرکز در مدیریت» عبارت از تک مدیریتى است، چرا؟ براى این‏که شما هر نوع وظایف مربوط به مسؤولیت این مدیر را از او بگیرند به کس دیگر بدهید، در کار انجام مسؤولیت او اخلال کرده‏اید، هر نوع مسائل چه قضائى باشد، چه «ما یتعلق بالقضاء» باشد و امور ادارى مربوط به قضاء، هم اینها چند مسأله به هم پیوسته‏اى هستند که مسؤولیت‏هاى قو قضائیه را تشکیل مى‏دهد.
 «تجزیه» در هر کدام از این مسؤولیت‏ها موجب مى‏شود که رئیس قو قضائیه در انجام مسؤولیتش بماند و چشم به انتظار دیگرى بدوزد و لوث مسؤولیت و تمام تبعاتى که از شورایى بودن قو قضائیه و مسائل دیگر پیش مى‏آمد دو مرتبه تکرار بشود و مصائب همچنان در سر جاى خودش بماند.
در جلسه گذشته جناب آقاى موسوى خوئینى‏ها در این زمینه به صورت ریز مسأله را باز کردند، اتفاقاً در کمیسیون هم همین استدلال و همین بیان را داشتند که مورد توجه اعضاى محترم کمیسیون قرار گرفت که چگونه حتى یک مسأله ادارى ساده در قو قضائیه مى‏تواند دست رئیس قو قضائیه را ببندد به طورى که به مسؤولیت‏هاى قضائى خودش نتواند برسد بنابراین تصور کمیسیون و به دنبال این تصور استدلال کمیسیون قضائى این بود که هر نوع تفکیک مسؤولیت در مورد وظایف محوله به رئیس قو قضائیه موجب تعطیل احکام و موجب کندى رسیدگى به احقاق حق‏ها و موجب لوث مسؤولیت و الى آخر خواهد بود.
البته من باز در پایان این استدلال عرض بکنم که من خودم هم از این نظر دفاع خواهم کرد و پیشنهاد هم خواهم کرد، جاى بحث و گفت و گو براى ...
نایب رئیس (سید على خامنه‏اى)- از قرائن و امارات هم پیدا است که شما ..
عمید- من استدلال را خراب نمى‏کنم ...
نایب رئیس (هاشمى رفسنجانى)- این تذکر جناب آقاى خامنه‏اى را تذکرى جدى تلقى کنید، شما حتى الان در بیان اشکال وقت بیشترى را صرف کردید آمده‏اید از کمیسیون دفاع بکنید، مثلًا اگر براى بیان اشکال هشت دقیقه حرف زدید، چهار دقیقه براى دفاع از گزارش کمیسیون گفتید.
عمید- اگر اجازه بدهید این را در یک دقیقه من جواب بدهم.
هاشمى رفسنجانى- به هر حال شیوه این باشد که ...
Majlis:2 Volume:1 Sessions:1-14 Page:372
عمید- من تا استدلال را نقل نکنم، نگویم توى کمیسیون هم مطرح بود روشن نمى‏شود که کمیسیون جواب داشته است، کمیسیون از روى مسأله رد نشده است آقایان اعضاى محترم کمیسیون شاهدند یکى از مسائل خیلى مهمى که وقت کمیسیون را گرفت همین بود، من این را مى‏خواهم عرض کنم که مخالف محترم توجه داشته باشند که این موضوع مورد توجه کمیسیون بوده است.
نایب رئیس (هاشمى رفسنجانى)- ما قبول داریم. نه، شما ببینید صد دقیقه وقتى که براى هر کمیسیون منظور شده است براى دفاع از مصوبه کمیسیون است، اگر بیشتر صرف توضیح اشکال بشود حق کمیسیون ضایع مى‏شود.
عمید- آیا نباید اشکالات بیان شود؟
هاشمى رفسنجانى- بیان بکنید اما به دفاع بهاى بیشترى بدهید.
عمید- چشم، آن قلت را مختصرتر مى‏گوییم و قلت‏ها را مفصل‏تر.
ایراد چهارمى که در جلسه گذشته مطرح شد و امروز هم باز تکرار شد مسأله غیر مسؤول بودن رئیس قو قضائیه است و جوابش هم مکرر گفته شد که این مسأله هنوز مطرح نیست یعنى به هیچ وجه مصوبه نشان نمى‏دهد که رئیس قو قضائیه فعال ما یشاء است و مقامى است که «لایسئل عما یفعل» است، نه چنین چیزى در مصوبه نیامده است و احیاناً در مسائل بعدى که مطرح خواهد شد احتمال دارد در این زمینه کمیسیون مصوبه‏اى داشته باشد یا اگر این مسؤول بودن رئیس قو قضائیه را رد کند دلایل توجیهى لازم خودش را ارائه خواهد داد.
سؤال یا ایراد پنجم این بود که آیا تقسیم مسؤولیت‏ها که بنا بر امر مؤکد حضرت امام اخیراً در شوراى عالى قضائى انجام گرفت مشکلات قو قضائیه را حل کرد؟ که یکى از آقایان محترم مخالف این مسأله را مطرح کرد که ظاهراً منظور ایشان این بود که بعد از این بررسى ما مى‏توانیم تشخیص بدهیم که آیا شورایى بودن منشأ مفاسد بوده یا این‏که نه، شورایى بودن منشأ مفاسد نبوده است.
در هر حال جواب این سؤال چه مثبت بوده باشد و چه منفى، مسال «تمرکز در مدیریت قو قضائیه» شورایى بودن را نفى مى‏کند حالا فرض کنید با تقسیم مسؤولیت‏ها بین اعضاى شوراى عالى قضائى، مشکلات احیاناً 80 درصد، 90 درصد، صد درصد هم حل شده باشد اما آن‏چه که مورد توجه شورا هست براى سرعت بیشتر بخشیدن به کار قو قضائیه حتماً باید مدیریت متمرکز را جایگزین شورا بکند به علاوه این‏که ظاهراً بیانات جناب آقاى موسوى اردبیلى و جناب آقاى موسوى خوئینى‏ها تلویحاً اشاره بر این داشت که مشکلات اگر هم حل شده به صورت نهایى حل نشده، به صورت ریشه‏اى حل نشده و این نشان دهنده این است که جواب این سؤال هم منفى است.
اما در مورد ایراد ششم یا به عبارت دیگر «سؤال» مخالف محترمى گفتند که گستردگى وظایف رئیس قو قضائیه احتیاج به برنامه‏ریزى دارد و در این پیشنهاد و به تعبیر صحیح‏تر در اصلاحیه مصوب کمیسیون بررسى مسائل تمرکز در قو قضائى هیچ نشانه‏اى از برنامه‏ریزى به چشم نمى‏خورد من تعجب مى‏کنم ملاحظه بفرمایید بند اول اصل 157 دقیقاً سیاست‏گذارى را مشخص مى‏کند ببینید! «ایجاد تشکیلات متناسب براساس مسؤولیت‏هاى برخاسته از اصل‏
Majlis:2 Volume:1 Sessions:1-14 Page:373
156» اصل 156 پنج‏تا مسؤولیت را بیان مى‏کرد، بند اول اصل 157 دقیقاً مى‏گوید «ایجاد تشکیلات به تناسب آن مسؤولیت‏ها و وظایف ...» این خودش برنامه‏ریزى است منتها برنامه‏ریزى که قانون اساسى مى‏گوید کلى است، مسائل ریز قابل تغییر را قانون اساسى نمى‏تواند متعرض بشود مثل قانون عادى.
بنابراین آن‏چه که برنامه‏ریزى کلى هست در بند 1 اصل 157 آمده و بند 2 هم برنامه‏ریزى بالقوه را بیان مى‏کند تنظیم و ارائه لوایح متناسب همان برنامه‏ریزى بالقوه‏اى است که این طرح‏هاى قو قضائیه برنامه‏ریزى تفصیلى قو قضائیه را ارائه خواهد داد.
بنابراین اصل 157 در عین این‏که ریز برنامه‏ریزى را ندارد ولى پیش‏بینى برنامه‏ریزى را چه به صورت بالفعل، به صورت فشرده و کلى و چه به صورت بالقوه بیان کرده است.
ایراد هفتمى که برخى از مخالفین محترم در جلسه گذشته مطرح کردند این بود که با توجه به این‏که همین الان در قو قضائیه در بعضى از سلسله مراتب مفضول مقدم بر فاضل است و یک عده افراد بافضل، مجتهد زیر دست افرادى هستند که نسبت به آنها مفضول است پس چه نگرانى دارد که بگوییم رئیس قو قضائیه لزومى ندارد که مجتهد باشد، البته اینجا دیگر مسأله اجتهاد نیست، مسأله برتر و فاضل و مفضول بودن هست که در جلسه گذشته مطرح شد من اشاره به جواب مى‏کنم که از نظر علمى مسأله فاضل و مفضول بودن از نظر علمى یک مسأله است و مسؤولیت به عهده گرفتن یک مسأله دیگرى است چون فاضل و مفضول بودن از نظر علمى در کنارش یک معیارهاى دیگرى هم هست، آیا آن فاضل مدیر و مدبر هم هست؟ آیا آن فاضل و به تعبیرى افضل مدیر و مدبر هم هست؟ آیا آشنایى افضل به مسائل قضائى به اندازه مفضول هست یا نه؟
اینها مسائلى است که گاهى مى‏شود این معیارها را که ضمیمه فاضل و مفضول کردیم اولویت به عکس بشود! یعنى از نظر علمى مفضول افضل مى‏شود از نظر تقبل مسؤولیت!
بنابراین ایراد به این شکل درست نیست و ممکن است که رئیس قو قضائیه احیاناً از نظر علمى یعنى درجه اجتهاد «اجود استنباطا» یا تعابیر و عناوین دیگر از این نظر ممکن است مفضول باشد ولى از نظر مدیر و مدبر بودن، از نظر آشنا بودن به مسائل قضائى و سابقه‏دار بودن مقدم باشد.
اشکال دیگرى که در اینجا مطرح شد، البته اشکال به یک صورتى بود که مخالف محترم حوزه و محدود اشکال را به وقت مشخص نفرمودند ولى من تا آنجا که مى‏توانم اشکال را به طور اجمال عرض مى‏کنم: اشکال این بود که ایجاد نظم و امنیت ایجاد کند باید ابزار لازم را هم به او داد «بازرسى کل کشور» مثال زده شد و امثال اینها از مواردى دیگر که تصور شد که اینها بالاخره ابزارى براى ایجاد نظم و امنیت هستند در پاسخ من عرض مى‏کنم که کمیسیون نظر و استدلالش این است اگر استفاده از نیروهاى قو مجریه در ایجاد نظم و امنیت به عنوان ضابط است که با بازو و قدرت براى قو قضائیه باشد قاضى به وسیله این نیروهاى اجرایى بتواند کارهاى دادگاه‏ها را پیش ببرد، احکام را اجرا بکند یا پیش از حتى محاکمه امکانات براى خودش فراهم بکند این کاملًا درست است، قو مجریه مى‏تواند بازویى باشد براى قو قضائیه‏
Majlis:2 Volume:1 Sessions:1-14 Page:374
اما این به معناى آن نیست که این مسؤولیت‏ها به قو قضائیه سپرده شود اما اگر منظور این است که مستقیم قو مجریه در ایجاد نظم و امنیت با نیروهایى که در اختیارش هست خودش این کار را بکند این نفى استقلال قو قضائیه است و دخالت در کار قضا است بسیارى از مسائل مربوط به نظم، محاکمه مى‏خواهد، بررسى ماهوى مى‏خواهد، باید رسیدگى بشود و قاضى رأى بدهد که آیا این مسأله خلاف نظم است یا موافق نظم است.
بسیارى از موارد امنیت منتهى مى‏شود به شکایت، منتهى مى‏شود به دعوا، منتهى مى‏شود به تظلمات که هم اینها در محدود قو قضائیه است.
مطلب نهمى که در جلس دیروز مطرح شد که یکى ازآقایان بزرگوار مطرح کردند که متأسفانه الان در جلسه حضور ندارند فرمودند که چه ایرادى دارد که وزیر دادگسترى مجتهد عادل باشد و رئیس قو قضائیه که شما مجتهد عادلش مى‏خوانید همان وزیر دادگسترى باشد البته به نظر مى‏رسد که این اسم عوض کردن است خوب اگر مجتهد عادل است ما مى‏گوییم رئیس قو قضائیه، شما بگویید وزیر. اما اگر منظور این است که این زیر مجموعه قو مجریه باشد مجتهد جامع الشرایطى به عنوان وزیر دادگسترى زیر مجموع قو مجریه باشد، در این صورت استقلال قو قضائیه نقض مى‏شود و بالاخره دخالت قو مجریه در کار قضا و مسائل دیگر است که منافات با اصول دیگر قانون اساسى دارد که استقلال قوا را مشخصاً مورد تأکید قرار داده است.
مطلب دهم در این زمینه این است که آیا قو قضائیه منهاى یک شورا مى‏تواند کار خودش را ادامه بدهد یا نه؟ یکى از مسائلى بود که در جلسه گذشته مورد توجه قرار گرفت و بعضى از مخالفین محترم روى این تکیه داشتند، البته چون مسأله روشن است مخصوصاً با تذکر جناب آقاى هاشمى من دیگر این سؤال یا ایراد را توضیح زیادى نمى‏دهم آقایان این را شنیده‏اند به جواب اکتفا مى‏کنم که این مسأله یا این پیشنهاد دقیقاً در کمیسیون مطرح شد و کمیسیون به این ایراد و اشکال توجه دقیق را داشت منتها صحبت در این است که این شورا به دو شکل قابل فرض است: یا شوراى تصمیم گیرنده یعنى شورایى که کار مدیریت را انجام مى‏دهد، مدیریت شورایى اگر منظور این باشد که این از اول فرض برخلاف آن هست که این فرض بوده، تحقق هم داشته، شوراى عالى قضائى و اصولًا یکى از مسائل و مأموریت‏هاى شوراى بازنگرى در قانون اساسى است که از نظام شورایى قو قضائیه را به مدیریت متمرکز تغییر بدهد.
این شورا به این معنا قابل طرح نیست براى این‏که خلاف اهداف مسلم و مشخص این شورا هست اما اگر منظور شوراى مصلحتى یا به تعبیر دیگر بازوى فکرى براى قو قضائیه باشد خوب این ممکن است به صورت یک پیشنهاد مطرح بشود کما این‏که در کمیسیون هم شد و این پیشنهاد در کمیسیون رد شد به این دلیل که فرض ما این است که رئیس قو قضائیه مجتهد عادل است با توجه به تأکیدهایى که در متون اسلامى در زمینه مشورت هست که مشورت چه منافع و چه مصالحى دارد مسلم مجتهد عادل با صفت عدالت هرگز تک‏روى نمى‏کند یعنى این کار را انجام مى‏دهد، با صاحب‏نظران مشورت مى‏کند.
شما بیایید همین کارى را که شخص عادل مى‏کند، الزامى کنید، یعنى دست و بالش‏
Majlis:2 Volume:1 Sessions:1-14 Page:375
را بسته‏اید، همین کارى که شخص عادل انجام مى‏دهد اگر عادل را به آن ملزم بکنید به طورى که هیچ نوع تصمیم‏گیرى رئیس قو قضائیه بدون مشورت اعتبار قانونى نداشته باشد، رئیس قو قضائیه بدون مشورت نتواند تصمیمى بگیرد این باعث مى‏شود که تمام آن مشکلاتى که تا به حال بوده و ما براى حل آن مشکلات مى‏خواهیم تلاش بکنیم هم آنها از بین برود یعنى رئیس قو قضائیه باید در هر کارى معطل بماند، تصمیم نگیرد، تا مشورت بکند حالا این کار، کار مهم باشد، کار جزئى باشد، کار فورى فوتى باشد یا کارى باشد که در دراز مدت مى‏شود انجام داد، کارى باشد که باید سرعت عمل در آن به کار گرفته شود یا سرعت عمل نمى‏خواهد در تمام این موارد ملزمش کنیم بر این که با شوراى مشورتى اول در میان بگذارد و اول تشکیل جلسه بشود، طرح مسأله بشود، نظرخواهى بشود، در نهایت رأى‏گیرى بشود و بعد از آن‏که آنها نظرشان را دادند رئیس قو قضائیه نظرش را (یا موافق و یا مخالف آن) اعلام بکند این یک راه طولانى است که نقض غرض هست.
کمیسیون به این دلیل مسال شورایى را رد کرد بالاخص حتى شیو اجرایى شورا هم در کمیسیون پیشنهاد شد و گفته شد که مثلًا دادستان کل کشور، رؤساى شعب دیوان عالى کشور را امام نصب بکنند قضات دیوان عالى کشور به علاوه دادستان کل توسط امام منصوب بشوند و اینها به عنوان مشورت و بازوى مشورتى براى رئیس قو قضائیه باشد این هم باز در کمیسیون رد شد به دلیل این‏که رئیس قو قضائیه که فرض این است که عادل است این کار را انجام داد، الزام باعث مى‏شود که در هر کار جزئى دست رئیس قو قضائیه بسته بشود و راجع به مسائل به صورت سریع نتواند تصمیم‏گیرى بکند و لوث مسؤولیت‏ها و کندى کار و تعطیل احکام الهى که در فرض موجود داشته است اینها همه به دنبالش بیاید.
البته من فکر مى‏کنم اشکالات و ایرادهایى که مجموعاً در جلس گذشته و جلس امروز مطرح شد خارج از این ده ایراد نبوده ومعمولًا اشکالاتى که مى‏شود چند جنبه‏اى هست و دسته‏بندى کردن اشکالات قدرى صعب و مشکل است ولى من سعى کردم بیست موضوعى را که مطرح شده بود و من یادداشت کرده بودم در این ده اشکال همه را جمع بکنم و ادله توجیهى کمیسیون را آن‏جورى که وقت ایجاب مى‏کرد عرضه بکنم فقط یک نکته آخر را اضافه مى‏کنم که این مسأله در جلس امروز مطرح شد و مخالف محترمى مازاد بر بحث‏هایى که گفته شد اشکال کردند یا پیشنهاد کردند یا ایراد گرفتند، هر جورى که تعبیر کنید فقدان قانون یکى از دلایل ضعف قو قضائیه است اگر قوانین لازم براى تسریع کار امور قضائى به کمیسیون قضائى تفویض بشود که یک کمیسیون تخصصى هست و کار جلسات علنى مجلس نیست اینها شاید در سرعت بخشیدن به کار مفید باشد به «قانون تجارت» هم مثال زدند که مثال بسیار خوبى است که این قانون با ششصد ماده هنوز دست نخورده و اکثر مواد قانون تجارت مثل کتاب‏هاى درسى شامل تعاریف و از این حرف‏ها است و سال‏ها است که دست نخورده مانده است من در جواب این نکته عرض مى‏کنم که اولًا این یک پیشنهاد است و ربطى به مصوب کمیسیون ندارد (همان‏طور که گفته شد مانند بسیارى از مسائل طرح شده) و مربوط به تمرکز در مدیریت قو قضائیه نیست اما در عین حال مى‏شود به این نکته هم جواب داد که اینها مسائل جزئى است که ضرورتى ندارد در قانون اساسى بیاید و تصور ما این است که قانون اساسى باید به مسائلى‏
Majlis:2 Volume:1 Sessions:1-14 Page:376
بپردازد که به صورت سریع متغیر نباشد، فرق قانون اساسى و قانون عادى روشن است، این را بیشتر در قوانین عادى یعنى مجلس یک مصوبه‏اى را مى‏گذارند، همین مسأله‏اى که پیشنهاد شد و به این ترتیب عمل مى‏کند و لزومى ندارد که این مسأله در قانون اساسى ذکر بشود به علاوه اگر این پیشنهاد یک مشکل را حل مى‏کند چند مشکل هم مى‏آفریند چون تنها مسائل قضائى نیست، بیشتر مسائلى که در صحن مجلس مطرح مى‏شود تخصصى است و بنابراین باید به کمیسیون‏هاى تخصصى واگذار بشود که آنها تصمیم بگیرند و تصویب بکنند، این خلاف روال و هدف قو مقننه هست و خواه ناخواه تخصصى بودن کار به این صورت تأمین مى‏شود و شور مى‏رود در کمیسیون‏ها زیر و رو مى‏شود و بعد از این‏که کمیسیون‏ها دو بار مسائل را به صورت کارشناسى بررسى کردند به مجلس تقدیم مى‏کنند و هر نماینده‏اى هم این حق را دارد که اظهار نظر بکند البته این پیشنهاد بیشتر ناشى از این نکته است که در صحن مجلس دیده مى‏شود که بعضى از طرح‏ها و لوایح تخصصى که مطرح مى‏شود بعضى از نمایندگان اظهار تمایل براى نشستن و بررسى کردن به صورت اجتهادى در خودشان نمى‏بینند و این باعث مى‏شود این‏جور پیشنهادها بشود و هیچ منافاتى ندارد هر طرحى، لایحه‏اى با دو شور تخصصى در کمیسیون‏ها بررسى مى‏شود و بالاخره نمایندگان ملت حق دارند دربار آن رأى مثبت یا رأى منفى بدهند.
یک جمله‏اى را تذکر دادند من عرض کنم، عرایضم دیگر تمام است:
یک بار دیگر من تأکید مى‏کنم آن‏چه که در این سه اصل پیشنهادى کمیسیون بررسى مسائل مربوط به تمرکز در مدیریت قضائى مطرح شده «اصل یکصد و پنجاه و شش- اصل یکصد و پنجاه هفت- اصل یکصد و پنجاه و هشت» این سه صرفاً کلیات است اصل 156 بدون هیچ تغییرى تصویب شده است تأیید شده، کمیسیون تصویب کرده است و در اینجا هم پیشنهاد تصویبش را دارد و اصل 157 اصلاح شده و اصلاحیه تقدیم مجلش شده است باز کلیات است، پیشنهاد سر جاى خودش هست و مسائل دیگر به جاى خودش محفوظ است و کمیسیون براى مسائلى مثل وزیر دادگسترى مسأله دیوان عالى کشور یا تشکیلات دیگر دستگاه قضائى بررسى‏هاى جداگانه خواهد داشت و همچنین حذف اصل 158 هم که ترکیب شوراى عالى قضائى را بیان مى‏کند که براساس اصلاح اصل یکصد و پنجاه و هفت خود به خود تقریباً ملغى تصور مى‏شود حذف آن را پیشنهاد داده بنابراین آن‏که الان رأى گرفته مى‏شود بر کلیات است انتظار کمیسیون این است همین‏طور که این کلیات در کمیسیون (3) مورد تصویب قرار گرفته است ان شاء الله که توسط اعضاى محترم شوراى بازنگرى قانون اساسى مورد تصویب قرار بگیرد و السلام.
رئیس- جزاکم الله.
نورى- جناب آقاى هاشمى من یک سؤال دارم.
نایب رئیس (هاشمى رفسنجانى)- آقاى نورى سؤالتان را مطرح کنید.
عبدالله نورى- چیزى که آقاى عمید مى‏فرمایند روشن کنند که الان اگر رأى‏گیرى براى تمرکز امر قضا در یک فرد است یک جور رأى دارد ما هم رأى مى‏دهیم ولى اگر بحث تمرکز مسؤولیت‏هاى مندرج در اصل 156 است معنایش این است که دیگر قابل بحث مکرر نیست اگر مسؤولیت‏هاى اصل 156 دارد در یک فرد خلاصه مى‏شود بحث دیروز جناب آقاى یزدى هم دیگر اصلًا ... این را روشن بفرمایید.
Majlis:2 Volume:1 Sessions:1-14 Page:377
هاشمى رفسنجانى- ببینید، این به ما مربوط مى‏شود، من قبلًا به شما کتباً جواب دادم که تصویب کلیات معنایش این نیست که ما هم بندهاى آن اصل را تصویب کرده‏ایم یعنى شما مى‏توانید بعد از این‏که کلیات را تصویب کردید بگویید مثلًا بند (2) حذف بشود یا بند (3) اضافه بشود، این کار در مجلس هم سابقه دارد.
نورى- چون مکرر گفتند اصل 156 بدون تغییر است.
عمید- اجازه مى‏فرمایید توضیح مختصرى عرض کنم؟ (هاشمى رفسنجانى- بفرمایید) ببینید جناب آقاى نورى! آن‏که من عرض کردم جاى پیشنهاد آینده خالى است این است که تقسیم مسؤولیت‏ها دو جور است:
یک بار ما مى‏گوییم رئیس قو قضائیه فقط کارهاى قضائى یکى هم بغل دستش مى‏گذاریم به اصطلاح ما «عرضى» مى‏گوییم آقا مسؤولیت‏هاى ادارى با این، تصمیم در مسائل ادارى را این شخص «ب» بگیرد و مسؤولیت‏هاى قضائى را شخص «الف». این را ما با تمرکز در مدیریت نفى مى‏کنیم اما تقسیم کار به صورت «طولى» یعنى بیاییم بخشى از مسؤولیت‏هاى رئیس قو قضائیه را به دوش معاونش بگذاریم یا به دوش وزیر دادگسترى بگذاریم این هنوز پیشنهادش به جا است.
نورى- وزیر دادگسترى معلوم نیست «طولى» باشد.
هاشمى رفسنجانى- آقاى عمید جواب سؤال ایشان این است که اگر حتى در آینده در پیشنهادهاى نمایندگان گفته شد که آن بندى که ... هست آن حذف بشود، ما مى‏توانیم چون کلیات معنایش این است که مى‏توانیم وارد در جزئیات بشویم این را مجلس هم تصویب کرده‏ایم، اصلًا صراحت ما این است، اجازه دادید که وارد بشویم در شور دوم، در شور دوم روى الفاظ مى‏شود بحث بکنیم چه چیزى باشد، چه چیزى نباشد چه چیزى اضافه بشود، چه چیزى کم بشود والا با تصویب کلیات دست آقایان بسته نمى‏شود روى هر چیزى مى‏توانند پیشنهاد بدهند.
کروبى- اینجا حتى بالاتر از مجلس است.
نایب رئیس (هاشمى رفسنجانى)- حالا آن اخطارى که آقاى بیات فرمودند و گفتند نمى‏شود رأى بگیریم، آقاى بیات شما دلیل‏تان چیست که نمى‏توانیم رأى بگیریم بفرمایید.
اسدالله بیات- بسم الله الرحمن الرحیم. در آیین‏نامه داخلى نحو اداره جلسات شوراى عمومى دقیقاً آن‏چه که آمده چیزى است که شیوه و نوع مسأله‏اى که در دستور مجلس قرار مى‏گیرد آن را معین مى‏کند مثل آن چیزى که ما در مجلس داریم اگر طرحى یا لایحه‏اى داراى عنوان خاص نباشد قابل طرح نیست اگر طرح و لایحه‏اى مقدم توجیهى نداشته باشد قابل طرح نیست اگر بنا بشود (مخصوصاً من دیروز عرض کردم) شما الان یک یا دوتا اصل را به رأى مى‏گذارید خواهى نخواهى در شور دوم چهار، پنج‏تا اصل دیگر هم مى‏آورند نسبت به این دو سه‏تا اصل شور اول است، نسبت به آن دو سه‏تا اصل ... یعنى الان شور اول است آن مى‏شود شور دوم، آن یکى همین‏طور. آسمان به زمین نمى‏آید اما خلاف آیین‏نامه است شیو آیین‏نامه‏اى نیست مثل این است که ما یک قانونى، یک لایحه‏اى داشته باشیم (اسمش را لایحه نمى‏گذاریم) یک گزارشى داشته باشیم که این چهار، پنج‏تا اصل داشته باشد
Majlis:2 Volume:1 Sessions:1-14 Page:378
یک اصل آن را الان به رأى بگذاریم بعد بگوییم که توکلت على الله ان شاء الله دو هفته دیگر. سه هفت دیگر هم چهار اصل دیگرش را مى‏آوریم این نمى‏شود یا آنها گزارش جداگانه باید بشود که دوباره مجدداً بحث بکنیم، دوباره یک جلس دیگرى مثل شور نهایى بنشینند این چهار پنج تا اصل را با هم منضم بکنند یک چیزى بسازند این گزارش، گزارش در محدود کارشان نیست مگر این‏که حضرت‏عالى یک امر ذهنى را به رأى بگذارید، نه به این‏که اینجا داده‏اند! آن امر ذهنى را بنده هم موافقم و آن این است که طبق فرمان حضرت امام در کمیسیون سوم در رابطه با تمرکز در دستگاه قضائى ما وارد شور دوم بشویم با این من موافقم. اما ربطى به این ندارد چون ممکن است در شور دوم اولًا چهار، پنج تا اصل باید اضافه بشود و مى‏شود علاوه بر این ممکن است بعد آقایان بروند با این پیشنهاد مقدار زیادى از همین اصل را عوض بدل بکنند پس این گزارش براى ما گزارش کمیسیون گزارش کامل نیست، حالا ما چه مى‏خواهیم رأى بدهیم؟ به نظر من این کامل نیست و عرض کردم مانند این شیوه را ما در مجلس هم داریم.
نایب رئیس (هاشمى رفسنجانى)- ببینید این اخطار شما دیروز هم شد اگر جلسه نمى‏پذیرفت اصلًا ما وارد بحث نمى‏بایست مى‏شدیم، ما حالا تقریباً 4 ساعت بحث کرده‏ایم همین است که شما مى‏گویید قابل طرح نیست و خود شما هم به عنوان مخالف صحبت کردید، معنایش پذیرش است ضمناً ما آن روزى که آیین‏نامه مى‏نوشتیم درست این نقطه مطرح بود یعنى در ذهن آقایان بود که ممکن است گزارش کمیسیون‏ها در چند قطعه بیاید که پیشنهاد روز بعد من این بود که این 100 دقیقه مال مجموعه است، نه مال قطعه قطعه اگر قطعه قطعه کردند وقت تقسیم بشود، که باز جلسه نپذیرفت به نظر مى‏رسد جلسه اصل این‏که این قابل طرح باشد پذیرفته. اما این‏که دلیل توجیهى ندارد بلى این یک نقصى است ولى خوب دلیل توجیهى همین است که آقاى عمید اول آمدند ادل توجیهى را گفتند، دوباره هم آمدند دفاع کردند یا موافقین گفتند ادل توجیهى هم همین‏ها است که حالا گفته شده البته نقصى در کار بوده اگر ما این نقص را از اول برگردانده بودیم گفته بودیم بروید اصلاح کنید بیاورید خوب بود، ولى این کار را نکردیم حالا آقاى عمید شما چه مى‏گویید.
عباسعلى عمید زنجانى (مخبر کمیسیون)- من یک نکته‏اى بر توضیحات حضرت‏عالى با اجازه‏تان اضافه مى‏کنم که آن‏چه در آیین‏نامه آمده مربوط به آن فرضى است که حضرت‏عالى رویش تأکید داشتید یعنى وقتى مجموعه گزارش یک کمیسیون به جلس عمومى عرضه مى‏شود در آنجا است که دلایل توجیهى قبلًا باید چاپ بشود اما این‏که چنین فرضى که الان اتفاق افتاده باشد در آیین‏نامه اصل است، فرض نشده پیش‏بینى نشده، یعنى به عبارت دیگر آیین‏نامه شورا است به معناى این‏که بالاخره آیین‏نامه با اکثریت تصویب شده، در صورتى که اینجا یک مخالفى هم در اول آن وجود نداشت و مفروض این بوده که این کار، کار صحیح و کار طبیعى است که انجام گرفته.
نایب رئیس (هاشمى رفسنجانى)- آقاى خوئینى‏ها بفرمایید.
سید محمد موسوى خوئینى‏ها- عرض بنده این است که موضوع کار این کمیسیون و
Majlis:2 Volume:1 Sessions:1-14 Page:379
دستور کار عبارت است از بحث پیرامون تمرکز در مدیریت قو قضائیه. حالا اگر فرض را بر این بگذاریم (حالا خود کمیسیون نظرش این نیست) که کمیسیون در بررسى این مسأله فقط به همین‏جا رسید که اصل 157 و 158 را (حالا درست در ذهنم نیست) اگر اصلاح کند این وظیف خودش را انجام داده و هیچ نیازى به تغییر هیچ اصلى از اصول دیگر نیست اگر کمیسیون این‏طور فرض مى‏کرد و همین را هم تصویب مى‏کرد و به جلسه مى‏آورد کما این‏که همین الان هم که کمیسیون گفته است که اصل یکصد و پنجاه و ششم به همین صورتى که هست تصویب شد اصلًا این خارج از محدود کار کمیسیون است بنا نیست که کمیسیون بیاید تمام اصول قانون اساسى را یکى یکى بگوید که این هم تصویب شد، آن هم تصویب شد و اصلًا قابل این نیست که در جلسه اصول دیگر قانون اساسى مورد شک و شبهه قرار بگیرد و بگوییم راجع به آنها هم رأى‏گیرى کنیم حالا مثلًا این اصل یکصد و پنجاه و ششم که کمیسیون گزارش کرده، اگر رأى نیاورد یعنى از قانون اساسى حذفش مى‏کنیم؟ که چنین کارى را نمى‏کنیم یا مثلًا این‏که باید ببینیم آیا قو قضائیه قوانین خودش را خودش بنویسد یا نه؟ یعنى در حقیقت برویم در اصول مربوط به قو مقننه هم دخالت کنیم، بگوییم در آنجایى که قو مقننه گفته است کلى قوانین را باید تصویب کند یک استثناء بگذاریم، بگوییم به استثناء لوایحى که در قو قضائیه مورد نیاز است اصلًا اینها خارج از آن وظیفه است پس بنابراین کمیسیون حالا اگر ... (متأسفانه مخبر محترم کمیسیون این‏طورى اظهار نکردند) این را مى‏گفتند کمیسیون اول و آخر کارش همین است، معتقد است آن چیزى که ایجاد اشکال کرده بود شورایى بودن مدیریت بوده، همین را ما به مدیر واحد تبدیل کردیم این‏که مجتهد باشد یا نباشد مگر در آن موقع مجتهد بودن که در اعضاء شوراى‏عالى قضائى قید بشود بوده، آن مشکل ایجاد کرده بود که ما بخواهیم این را اصلاح یا نفى کنیم؟
بنابراین کمیسیون کار خودش را کرده، اما این‏که حالا جلسه حق دارد بگوید بعد از آن‏که ما تصویب کردیم مدیریت واحد شد یک حرف‏هاى دیگرى هم داریم پیشنهاد مى‏دهیم مسؤولیت‏ها و اختیارات وزیر را هم افزایش بدهیم! یا در اصل 157 مى‏خواهیم بگوییم بعضى از امور را، بعضى از بندها را حذف کنید، این حق جلسه است، مى‏تواند پیشنهاد بدهد در شور دوم کمیسیون آنها را بررسى مى‏کند یا تصویب مى‏کند یا رد مى‏کند و مى‏آورد در اینجا مطرح مى‏کند پس الان آن چیزى که به عنوان کلیات است این است که ما و شورایى بودن را در اصل 158 حذف کردیم، به جاى آن یک رئیس واحد گذاشتیم به نظر من آقاى هاشمى بهتر مى‏توانند روى این مسائل نظر بدهند که در مجلس شوراى اسلامى هم همین مقدار را اسمش را مى‏گویند کلیات. حالا دیگر جزئیاتش قابل بحث است و پیشنهاد است.
نایب رئیس (هاشمى رفسنجانى)- ما اصلًا تعبیرمان در مجلس این است که کلیات یعنى اجازه ورود در جزئیات و وقتى وارد جزئیات شدیم همه چیز را مى‏توانیم عوض کنیم آقاى حبیبى شما مى‏خواستید چیزى بگویید؟ این زائد بر اصل نشود و همه آقایان بحث بکنند.
آقاى حبیبى چون هیچ صحبت نکرده‏اند بفرمایید.
حسن ابراهیم حبیبى- عرض مى‏شود واقعش این است که در واقع کلیات مطلب در تمامى این فصل مربوط به قو قضائیه بد یا خوب همین است. یعنى این‏که شوراى عالى قضائى اگر
Majlis:2 Volume:1 Sessions:1-14 Page:380
قرار باشد که تمرکزى برایش در مدیریت قو قضائیه تصور بکنیم بایستى که حذف بشود و به جاى آن یک مدیر با کلیه اختیارات قضائى، ادارى، اجرایى اگر که این را تصویب بکنیم در واقع اصل صد و شصت که مى‏گوید: وزیر دادگسترى رابط این سه قوه هم هست عیناً به قوت خودش باقى مى‏ماند یعنى همان‏طور که جناب آقاى خوئینى‏ها گفتند اصلًا مى‏شود در همین جا متوقف شد و گفت اگر ما این دوتا اصل را تصویب بکنیم و بقیه اصول را هم از لحاظ عبارات در ارتباط با این تصحیح بکنیم وظیفه کمیسیون تمام شده است یعنى حالا مى‏توانیم وارد جزئیات بشویم پیشنهاد جناب آقاى نورى این باشد که ادارى و اجرایى را از اینجا حذف بکنیم و مثلًا اختیارات وزیر دادگسترى را اضافه بکنیم و الى آخر. یعنى این کلى مسأله که تمرکز پیشنهاد شده که شوراى عالى قضائى به جایش یک فرد مدیریت را به عهده بگیرد این کلى قضیه است حالا از این به بعد وارد جزئیات مى‏شوید شما آن مطالب را در شور دوم اضافه و کم بکنید، تخلیطى هم که جناب آقاى بیات مى‏کنند بین شور اول و دوم جلسه را بترساند از این‏که قسمتى شور اول و قسمتى شور دوم، امروز ما در کمیسیون گذاشتیم که بقیه اصول را همه را یک کاسه بدهیم و دیگر وارد شور دوم مجموعه نشویم مگر این‏که همه آن قسمت‏هاى دیگر هم در شور اول اینجا بحثش بشود و ان شاء الله در گزارش شور دوم دیگر تکه تکه نمى‏آوریم که آن ترس باشد که یک قسمتى که در جزئیات وارد شدیم به نحوى تصویب بشود و در قسمت دیگر نحو دیگرى یعنى در شور دوم همه یک کاسه خواهد آمد در شور اول هم به هر حال الان چهار ساعت بحث کردیم و اصل مسأله هم که روشن است و پیشنهادهاى بعدى هم در همین خط و ربط است ان شاء الله.
نایب رئیس (هاشمى رفسنجانى)- آقاى هاشمیان شما چیزى مى‏خواهید بگویید؟ بفرمایید.
حسین هاشمیان- ببینید بنده معتقدم که ما در چارچوب هنوز مانده‏ایم یک وقت بحث تمرکز است، این کلى را همه قبول داریم یک وقت بحث این است که شکل تمرکز چیست؟ عرض ما این است که، برخلاف فرمایشات آقاى موسوى خوئینى‏ها، ما بعد جزئیات داریم، اما اینجا بحث ما کلیات است شما بعد روى دادستان حرف دارید، روى وزارت حرف دارید شیو تمرکز را شما نمى‏توانید با از بین بردن شورا و یک مجتهد عادل به جاى آن گذاشتن شما بگویید چارچوب شیوه تمرکز این است خودتان هم دیروز تذکر مى‏دادید آقاى یزدى دیروز بودند همیشه مى‏گفتند بله، ما بقیه چارچوب را بعداً مى‏آوریم کمیسیون بعداً بررسى مى‏کند بنابراین شما در چارچوب مانده‏اید، یعنى هنوز مشخص نیست نه این‏که ما چارچوب را داریم در جزئیات مانده‏ایم.
نایب رئیس (هاشمى رفسنجانى)- خیلى خوب، حالا دیگر بحث روشن است من عیبى نمى‏بینم که از آقایان بپرسم که اصلًا مایلند که ما این را برگردانیم به کمیسیون و بگوییم یک باره بیاورید رأى بگیریم، یا موافق‏اند که الان رأى بگیریم (نورى- روشن بفرمایید رأى چیست که ما رأى بدهیم) رأى همین کلیات است و همه آن قابل تغییر است یعنى شما همه بندهاى این را مى‏توانید پیشنهاد حذف بدهید، اصلاح بدهید همان شیوه‏اى که در مجلس داریم اول این را بپرسیم که بعداً آقایان روى آن شبهه نداشته باشند چون مسأله مهمى است آقایانى که موافق‏اند ما رأى بگیریم دستشان را بلند کنند (اکثر دست بلند کردند) تصویب‏
Majlis:2 Volume:1 Sessions:1-14 Page:381
شد حالا ما براى کلیات این گزارش کمیسیون 2 رأى مى‏گیریم. آقایانى که با کلیات این گزارش موافق هستند رأى بدهند (اکثر دست بلند کردند) تصویب شد حالا قرارمان بر این شد که آقایان آن بخش دوم را یک جا به ما بدهند و شور دوم این مصوبه و شور دوم آن را با هم بیاورند یعنى دیگر ما در شور دوم دو قسمت نباید بپذیریم یک قسمت را بیاورید و هرگونه پیشنهادى هم آقایان دارید چه به ما بدهید به کمیسیون مى‏دهیم یا خودتان مستقیماً تشریف ببرید به کمیسیون پیشنهادتان را بدهید.
رئیس (مشکینى)- ى ک ربع ساعت تنفس داده مى‏شود.
 (جلسه ساعت هجده به عنوان تنفس تعطیل و مجدداً ساعت 25/ 18 تشکیل گردید)
رئیس- بسم الله الرحمن الرحیم. با حضور 14 نفر جلسه رسمى است آقا! تعقیب بفرمایید.
نایب رئیس (هاشمى رفسنجانى)- آقایان پیشنهادى براى اصلاح آیین‏نامه داده‏اند. اسامى آقایانى را که امضاء کرده‏اند بخوانید و یکى از آقایان توضیح بدهند.
منشى (حبیبى)- جناب آقاى جنتى، جناب آقاى بیات، جناب آقاى طاهرى، جناب آقاى یزدى که تشریف ندارند.
نایب رئیس (هاشمى رفسنجانى)- آقاى جنتى توضیح بدهند.
احمد جنتى- بسم الله الرحمن الرحیم. ما هرچه تعداد در کمیسیون‏ها بیشتر داشته باشیم گرچه رأى‏گیرى ممکن است یک مقدارى به اشکال بربخورد ولى آراء مسلم پخته‏تر مى‏شود اگر یک عده‏اى کمیسیون‏شان تمام شد و دیگر کارى در کمیسیون ندارند جورى نباشد که اینها مسؤولیتى در زمینه کمیسیون‏ها نداشته باشند و بعد آن مشکل تبادل نظر در حد کامل و اعلى آنجا باقى بماند شش نفر براى کمیسیون‏ها از نظر تصمیم‏گیرى بد نیست ولى از نظر پختگى مسائلى که در رابطه با قانون اساسى مى‏خواهد مطرح بشود و مسائل زیربنایى است این کم است حالا ما درد ناچارى تقسیم شش نفر و هفت نفر را کرده‏ایم اما اگر یک عده‏اى کمیسیون‏شان تمام شد و کارى هم ندارند اینها بتوانند در کمیسیون‏هاى دیگر شرکت بکنند در حد یک عضو با حق رأى، خیال مى‏کنم مسائل خیلى پخته‏تر مى‏شود.
منشى- آقاى خوئینى‏ها، مخالف.
اسدالله بیات- تذکر آیین‏نامه‏اى دارم.
نایب رئیس (هاشمى رفسنجانى)- آقاى بیات تذکر آیین‏نامه‏اى دارند بفرمایند.
اسدالله بیات- بسم الله الرحمن الرحیم. درست است من هم امضاء کرده‏ام و سروران حق دارند اعتراض بکنند اما فکر مى‏کنم این پیشنهاد قابل طرح نیست براى این‏که طبق آیین‏نامه تصویب شده که ما چهار کمیسیون داریم اعضاى کمیسیون‏ها هم معین شده و هر کدام از این اعضاء عضو کمیسیون‏شان هستند مادامى که آن ماده آیین‏نامه اصلاح نشده این اصلاح قابل طرح نیست مگر این‏که آن ماده را اصلاح بکنید بعد این ماده اصلاح بشود والا اگر آن ماده در سر جاى خودش بماند، این هم اصلاح بشود با هم دقیقاً تهافت دارد و قابل طرح نیست.
نایب رئیس (هاشمى رفسنجانى)- این اخطار آقاى بیات وارد نیست چون ما در خود آیین‏نامه پیش‏بینى کردیم که آیین‏نامه قابل تغییر است و خود تصویب این تغییر آیین‏نامه است این قابل طرح هست حالا مخالف باشند، مى‏توانند مخالف صحبت کنند، آقاى خوئینى‏ها مخالف بفرمایید.
Majlis:2 Volume:1 Sessions:1-14 Page:382
موسوى خوئینى‏ها- عرض کنم که همان‏طورى که فرمودید اشکال آیین‏نامه‏اى خیلى وارد نبود به خصوص که حالا من از جناب آقاى بیات و آقاى هاشمیان هم خواهش مى‏کنم که خیلى این جلسه را با این بن‏بست‏هاى آیین‏نامه‏اى مواجه نکنند چون اینجا مجلس شوراى اسلامى نیست که مجال فراوان و واسع باشد مدت محدود است حالا یک کارى که همه مى‏دانیم چیست و مى‏خواهیم مطرحش کنیم ... اما این مسأله‏اى که فرمودند دلیل براى اثبات این مسأله کافى نبود چرا که آقایان مى‏خواهند نظریات کمیسیون‏ها پخته‏تر بشود خود این آقایان هم بتوانند در آن کمیسیون‏ها اظهار نظر بکنند مطالب‏شان را بفرمایند خوب همه اینها با این وضع موجود هم امکان‏پذیر هست همه اعضاء شوراى بازنگرى مى‏توانند در کمیسیونى غیر از کمیسیون خودشان شرکت کنند، صحبت هم مى‏توانند بکنند و اظهار نظر بکنند لکن حق رأى ندارند خوب، براى پخته شدن نقطه نظرات اعضاى آن کمیسیون رأى دادن اینها تأثیر نخواهد داشت در این‏که ممکن است مثلًا اگر آن 6 نفرباشند یک چیزى به یک شکلى تصویب بشود و اگر 8 یا 9 نفر شدند به طریق دیگرى و آن موضوع مقابلش تصویب بشود خوب، این تأثیر نهایى در تصمیم‏گیرى داخل جلسه که نخواهد داشت یعنى این‏طور نیست که واقعاً ما در اینجا چیزى را تصویب مى‏کنیم مبتنى بر این‏که چون کمیسیون تصویب بکنند لکن در اینجا شورا هم آن را رد بکند پس رأى آنها و تصویب آنها تأثیرى نخواهد داشت در این مسأله که ما اینجا قبول مى‏کنیم یا رد مى‏کنیم و معمولًا براى تصمیم‏گیرى و رأى‏گیرى در تجربیات خود مجلس شوراى اسلامى هم هست تعداد اعضاء کمیسیون‏ها اگر از 7- 9 نفربیشتر بشود، خوب کم کم با تأخیر در آوردن مصوبات مواجه مى‏شویم به خصوص با وضعیتى که الان ما داریم و همین حالا هم در بیرون جلسه تذکر داده شد که کار یک قدرى سرعت بیشترى به خودش بگیرد خوب، اگر 6 نفرتبدیل به 12 نفربشود پیدا است به جاى 3 ساعت 6 ساعت باید بحث بشود تا نهایتاً یک چیزى به رأى برسد و به اینجا بیاید بنابراین لزومى ندارد اضافه بشود اما آقایان مى‏توانند شرکت کنند.
نایب رئیس- آقاى طاهرى، موافق:
سید حسن طاهرى خرم‏آبادى- بسم الله الرحمن الرحیم. عرض کنم که اگر حق رأى نداشته باشند معمولًا الزامى براى شرکت ندارند و فعالانه برخورد نمى‏کنند، مثلًا من خودم روزهاى یکشنبه که کمیسیون نداریم هیچ الزامى براى خودم نمى‏بینم که از قم به تهران بیایم و در یکى از این کمیسیون‏ها شرکت کنم صرفاً براى این‏که حالا یک حرفى بزنم ولى اگر بنا شد عضو باشم مثل روزهاى دیگر خودم را مجبور مى‏بینم که بیایم الان کمیسیون ما روز شنبه تمام مى‏شود و این سه، چهار روز بعد هیچ الزامى شاید دوستان دیگر هم نبینند براى این‏که در کمیسیون‏هاى دیگر شرکت کنند و معمولًا آقایان کارهاى دیگر هم دارند قهراً به کارهاى دیگرشان مى‏پردازند، بیکار که نیستند که بگویند خوب برویم آنجا بنشینیم اما اگر عضو بود خودش را مجبور مى‏بیند که شرکت کند بنابراین، این حق رأى را که گفتم و این پیشنهاد را کردیم براى این‏که آقایانى که کمیسیون‏شان تمام مى‏شود خودشان را موظف ببینند که در کمیسیون‏هاى دیگر شرکت کنند و نتیجه‏اش پخته شدن آن مصوبه است نه مسأله این‏که حالا تصویب بشود، حالا تصویب هم نشود بالاخره در اینجا باید تصمیم نهایى گرفته بشود
Majlis:2 Volume:1 Sessions:1-14 Page:383
منظور این است که خودشان را موظف ببینند که شرکت کنند.
نایب رئیس- آقاى عمید به عنوان مخالف بفرمایید.
عمید زنجانى- بسم الله الرحمن الرحیم. من چهار نکته در مخالفتم عرض مى‏کنم که توجه آقایان را به این چهار نکته جلب مى‏کنم اولًا کسانى که از وسط بحث‏ها وارد کمیسیون مى‏شوند چون مسلط نیستند در سلسله بحث‏هاى گذشته نمى‏توانند رأى کامل به آن معنایى که ریشه در بحث‏هاى قبلى کمیسیون داشته باشد، خواه ناخواه اثر مى‏گذارد رأى آقایانى که جدیداً وارد کمیسیون مى‏شوند روى آرایى که روى تسلط بر مطلب، پختگى و سابقه مطلب رأى داده‏اند، روى آنها اثر نامطلوب مى‏گذارد و خواه ناخواه رأى آقایانى که جدیداً وارد مى‏شوند یک رأى کاملى نخواهد بود.
نکته دوم این است که حداقل تعداد کمیسیون‏ها 6 نفر است، 6 نفر را ما تقسیم مى‏کنیم به سه‏تا کمیسیون‏هایى که هستند و اینها در هر کمیسیونى دو نفر شرکت مى‏کنند اما اگر فرض بکنیم که کمیسیون اول که 7 نفرند کارشان را زودتر تمام کردند ما باید یک بار دیگر تعداد حداقل و حداکثر کمیسیون‏ها را نامتعادل کنیم یعنى یکى از کمیسیون‏ها را مثل کمیسیون اول که الان 7 نفرند تعدادشان را عوض بکنیم.
نکته سوم، این است که با عرض معذرت یک کمى زمینه بعضى از مسائلى که البته در اینجا مطرح نیست توهمش را ایجاد مى‏کند که احیاناً براى دو نفر که اضافه مى‏شود رأى اینها جهت‏دار باشد.
نکته چهارمى که مى‏خواهم عرض کنم که خیلى دلیل محکمى نیست ولى جنبه استحسانى دارد این خودش تشویق مى‏کند به سرعت نامطلوب در کار کمیسیون‏ها. اصلًا خود این اضافه بر آیین‏نامه که بشود معنایش این است که یک سرعت نامطلوبى در کار کمیسیون‏ها باشد و این کار، کار نامطلوبى هست به این چهار دلیل من مخالف با این پیشنهاد هستم.
منشى- آقاى کروبى، موافق.
مهدى کروبى- بسم الله الرحمن الرحیم. من اصلًا تعجب مى‏کنم که چه اشکالى دارد یک عده‏اى از آقایان کارشان تمام مى‏شود خوب بتوانند در کمیسیون‏هاى دیگر هم شرکت کنند شرکتى که صاحب رأى باشند کسى که در خود صحن مجلس رأى دارد آن وقت ما بگوییم که شما در آن کمیسیون شرکت کن و آنجا رأى نداشته باش یا این‏که عضو کمیسیون دیگرى است، خوب، بله، مى‏گوییم آقا! رأى نداشته باش چون جاى دیگر رأى دارى. اما وقتى که آنجا کارش پایان یافته و تمام شده حالا مى‏آید در کمیسیون دیگرى شرکت مى‏کند مى‏خواهد فعال شرکت کند، مى‏خواهد هم صحبت کند، گاهى مى‏خواهد پیشنهادش را هم براى رأى دادن مطرح کند که ممکن است رأى هم بیاورد ما بگوییم شما هم شرکت کن و صحبت کن اما رأى‏گیرى نشود.
آن نکته‏اى را هم که آقاى عمید مى‏گویند اصلًا افرادى که کمیسیون‏شان تمام مى‏شود، کدام کمیسیون‏ها زودتر هستند، به چه کمیسیون‏هایى مى‏روند و چه کمیسیونى نصیبشان مى‏شود اصلًا هیچ مشخص و معین نیست که کدام کمیسیون مى‏روند، کدام رأى را دارند اصلًا آنجا به چه نتایجى مى‏رسند؟ اینها به نظر من جز یک مقدار (عذر مى‏خواهم) خیال باشد چیز دیگرى نیست، یا خداى نکرده سوء ظن باشد والا مشخص نیست چه افرادى کجا مى‏روند و چه جهاتى مورد نظر هست.
Majlis:2 Volume:1 Sessions:1-14 Page:384
نایب رئیس (هاشمى رفسنجانى)- بحث کافى است، استدلال آقایان همین‏ها است مخالف و موافق یک چیز دارند مى‏گویند همان حرف قبلى تکرار شد.
پس اصلش را رأى مى‏گیریم اگر رأى آورد آن وقت وارد پیشنهادهایى مى‏شویم که چگونه تقسیم بشوند و اینها 18 (هجده) نفر در جلسه حضور دارند آقایانى که با این پیشنهاد اصلاحى آیین‏نامه موافق هستند رأى بدهند (اکثر دست بلند کردند) تصویب شد پیشنهاد شده که شیوه توزیعش مثل همان شکلى که در ماد 6 داریم باشد. یعنى آقایان اسم کمیسیون مورد نظرشان را مى‏نویسند، همان جور که بود اگر جایش خالى بود آنجا مى‏روند والا دوم را قرعه‏کشى مى‏کنیم به همان صورتى که انجام دادیم.
سید على خامنه‏اى- جاى خالى که ... مگر ما یک نصابى برایش معین کنیم که بگوییم مثلًا چند نفر باشند.
هاشمى رفسنجانى- عادلانه توزیع مى‏شود مثلًا اگر از کمیسیون ما 6 نفر آقایان آزاد شدند تقسیم به سه کمیسیون مى‏شوند.
سید على خامنه‏اى- بایستى با قرعه مشخص بشود.
عمید زنجانى- اگر کمیسیون اول بود یک نفر را چکار مى‏کنید؟
سید على خامنه‏اى- همان کارى که حالا در کمیسیون اول کرده‏ایم و تا حالا هم شده است، حالا که شده چه مشکلى به وجود آورده است؟ کمیسیون اول حالا 7 نفراست.
هاشمى رفسنجانى- همیشه کمیسیون اول یک نفر اضافه داشته باشد.
سید على خامنه‏اى- اشکال ندارد. اگر بنا بر قرعه بگذاریم همه اینها حل مى‏شود.
هاشمى رفسنجانى- چطور؟
سید على خامنه‏اى- ى عنى آن افرادى که هستند تقسیم بشوند به تعداد کمیسیون‏هاى باقیمانده آن وقت با قرعه مشخص بشود که کدام مال کدام کمیسیون‏ها خواهند بود.
هاشمى رفسنجانى- پس انتخاب دیگر نباشد همین جور خوب است یعنى مجموعه افرادى که داوطلب هستند عادلانه با قرعه بین کمیسیون‏ها توزیع مى‏شوند.
سید على خامنه‏اى- آن شبهه آقاى عمید هم به طور کلى مرتفع مى‏شود.
طاهرى خرم‏آبادى- این الزامى است یا این‏که داوطلبى است؟
هاشمى رفسنجانى- داوطلبى نه، این‏که ایشان مى‏گویند الزامى است ممکن است کسى که مى‏خواهد به کمیسیون رهبرى برود به کمیسیون قضایى بیفتد.
سید على خامنه‏اى- سؤال آقاى طاهرى ظاهراً این است که ممکن است کسى کمیسیونش تمام شده باشد و نخواهد در کمیسیون دیگرى شرکت کند.
هاشمى رفسنجانى- این مى‏تواند است.
سید على خامنه‏اى- مى تواند است، الزامى نیست اصلش الزامى نیست اما این‏که کدام کمیسیون باشند در مورد داوطلبان، آن الزامى است به حکم قرعه. همین را رأى بگیرند.
هاشمى رفسنجانى- در عبارت هست که اینها به تعادل تقسیم مى‏شوند. «تعادل نسبى بین اعضاء کمیسیون‏ها لازم است رعایت شود» منظور این است که به همان نسبت تقسیم مى‏شوند.
Majlis:2 Volume:1 Sessions:1-14 Page:385
امامى کاشانى- معنایش این است که اگر قرعه به نام هر کس افتاد آن وقت دیگر ملزم است برود.
نایب ریئس (سید على خامنه‏اى)- اصلا قرعه کشى بین کسانى مى‏شود که داوطلب هستند که در کمیسیون دیگرى شرکت بکنند آن کسى که نمى‏خواهد شرکت بکند اصلًا در قرعه شرکت نمى‏کند.
امامى کاشانى- حالا اگر یک کسى خواست به کمیسیون قضایى برود بعد به کمیسیون قو مجریه بیفتد و نمى‏خواهد به آن کمیسیون برود چه جورى مى‏شود؟
نایب رئیس (سید على خامنه‏اى)- نمى خواهد، ندارد بایستى در بین کسانى که مایلند در یک کمیسیون دیگرى شرکت بکنند قرعه‏کشى بشود یعنى این پیشنهاد این است.
هاشمى رفسنجانى- آقاى خامنه‏اى آن پیشنهادى که من کردم مطرح بشود یعنى به شیوه همان تقسیم قبلى باشد یعنى هر کسى کمیسیون مورد نظرش را مجموعاً مى‏نویسد اگر آنجا به همان اندازه بود مى‏روند آنجا، انتخاب اولش، مثل همان دیگر اگر زیادى بود آن وقت مثل قبلى قرعه مى‏کشیم شیوه تقسیم همان شیوه ماد 6 آیین‏نامه باشد این دیگر شبهه ندارد آقاى مؤمن بفرمایید.
محمد مؤمن- عرض کنم که من پیشنهاد مى‏کنم، کمیسیونى که تمام شد تعداد اعضاء آن به کمیسیون‏هاى باقیمانده تقسیم بشود یعنى مثلًا فرض بفرمایید همان کمیسیونى که مربوط به مجلس شوراى اسلامى هست، که حضرت‏عالى هم تشریف دارید اگر فرض کنیم اول تمام شد سه کمیسیون دیگر داریم اگر بخواهند همه اینها بیایند، به آن کمیسیون‏ها یکى دو نفر مى‏رسد آن وقت در مورد آن کمیسیون‏هایى که باقیمانده است تا دو نفر اگر داوطلب آمد بدون قرعه باشد اگر بیشتر از دو نفر بود قرعه انداخته بشود.
نایب رئیس (هاشمى رفسنجانى)- خوب همین است، ما هم همین را گفتیم، شما که چیز تازه‏اى نفرمودید ببینید ماد 6 مى‏گوید که شش نفرى اسم مى‏نویسند براى کمیسیون مورد نظرشان یک وقت مى‏بینید شش نفر رهبرى نوشتند خوب این بار قرعه بکشیم اگر شش نفرى، نفرى یک کمیسیون نوشتند، تقسیم مى‏شود دیگر. همان‏طور انتخاب اول و دوم هم دارد، مثلًا من نوشته‏ام رهبرى، قو مجریه.
محمد مؤمن- این‏که شما مى‏فرمایید ممکن است که دو نفر براى یک کمیسیون بنویسند، دو نفر براى یک کمیسیون دیگر و آن کمیسیون سوم داوطلب نداشته باشد اگر نداشته باشد، آن وقت باید مشخص بشود که در این صورت شما مى‏خواهید بگویید یکى از این چهار نفر حداقل بروند به آن کمیسیون سوم براى این‏که تناسب رعایت بشود یا نه، در واقع رعایت تناسب را معنا بکنیم، به همین ترتیبى که بنده توضیحاً عرض کردم.
نایب رئیس (هاشمى)- چطور؟
محمد مؤمن- ى عنى اگر همه شش نفر داوطلب باشند چطور باید براى تقسیم بین این سه کمیسیون قرعه کشیده بشود؟ به هر کمیسیونى دو نفر مى‏رسد آن وقت تناسب را این‏طور معنا کنیم که اگر به اندازه دو نفر هر کمیسیونى داوطلب داشت قرعه نمى‏خواهد، اگر اتفاقاً یک کمیسیونى بیشتر از دو نفر داوطلب داشت آن وقت قرعه‏کشى بکنیم نه این‏که اگر چهار نفر
Majlis:2 Volume:1 Sessions:1-14 Page:386
آمدند ما این چهار نفر را هم بیاییم بگوییم که حتماً یکى از شما باید بروید آن کمیسیون تا تناسب رعایت بشود رعایت تناسب به معناى تقسیم افراد این کمیسیون بر کمیسیون‏هاى باقیمانده باشد.
نایب رئیس (هاشمى)- پیشنهاد جناب‏عالى این مى‏شود: تا دو نفر اگر بودند در هر کمیسیون بروند اگر بیشتر بودند با قرعه بروند ممکن است مثلًا فقط دو نفر از شش نفر داوطلب بشوند و بگویند ما مى‏خواهیم برویم در فلان کمیسیون، خوب بروند دیگر. یعنى سقف کمیسیون‏ها را ما تا دو نفر الان مى‏توانیم اضافه کنیم معناى حرف شما این است.
آقایانى که موافق پیشنهاد آقاى مؤمن که گفته شده ...
عبدالله نورى- پیشنهاد خودتان را رأى بگیرید.
نایب رئیس (سید على خامنه‏اى)- پیشنهاد آقاى مؤمن همان پیشنهاد آقاى هاشمى است، منتها اشکالى که ممکن است در آن صورت وارد بشود، طبق نظر ایشان اشکال وارد نمى‏شود نتیجه‏اش همان است.
عبدالله نورى- اشکال بیشتر مى‏شود چون اینجا شما مى‏خواهید تناسب رعایت بشود جناب آقاى مؤمن مى‏فرمایند اگر کمیسیون شما شش نفرى است و دو نفرخواستند بروند به کمیسیون هفت نفرى آن کمیسیون بشود 9 نفرى و آن یکى 6 نفرى بماند.
نایب رئیس (خامنه‏اى)- همان تناسب اشکال ایجاد مى‏کند ...
عبدالله نورى- این عدم تناسب است ولى پیشنهاد آقاى هاشمى این را به وجود نمى‏آورد.
نایب رئیس (خامنه‏اى)- آن تناسبى که در پیشنهاد آقاى هاشمى بود همان ممکن است موجب اشکال بشود یعنى گاهى هست که تعداد کسانى که داوطلب انضمام به کمیسیون‏هاى بعدى هستند قابل تقسیم به همه کمیسیون‏ها اصلًا نیست اصلًا نمى‏تواند بین کمیسیون‏ها تساوى برقرار باشد در پیشنهاد ایشان این مسأله دیگر مطرح نیست به هر کمیسیونى تا دو نفر دیگر با داوطلبى افراد مى‏تواند اضافه بشود اگر داوطلبى شد، اگر نشد که هیچ. اگر بیشتر شد قرعه خواهد بود به نظر مى‏رسد این چیز ساده‏اى است، این قدر هم اهمیت ندارد که ما روى آن زیاد بحث کنیم آقاى هاشمى شما موافقید؟
هاشمى رفسنجانى- من به آن رأى مى‏دهم روى پیشنهاد خودم هم هستم.
نایب رئیس (خامنه‏اى)- پیشنهاد آقاى مؤمن را به رأى مى‏گذاریم، آقایانى که موافق هستند دستشان را بلند کنند (اکثر دستشان را بلند کردند) رأى آورد پس یک متنى جناب‏عالى براى این تهیه بفرمایید.
نایب رئیس (هاشمى رفسنجانى)- بسیار خوب، این دستورى که اعلام کرده بودیم تمام شد ما آن روز ...
عبدالله نورى- جناب آقاى هاشمى! اعضاء این کمیسیون سابق باقى مى‏مانند براى شور دوم؟
نایب رئیس (هاشمى)- ى ک سؤال درست شد، این‏که مى‏گوییم تمام بشود یعنى شور اول تمام بشود یا شور دوم؟
محمد مؤمن- نظر ما هم شور دوم است.
نایب رئیس (هاشمى)- شما نظرتان شور دوم است.
Majlis:2 Volume:1 Sessions:1-14 Page:387
عبدالله نورى- چون از نظر زمانى که داده‏اند معنایش این بود.
طاهرى خرم‏آبادى- نظر ما که پیشنهاد دادیم شور اول بود ممکن است بعد از شور دوم اصلًا مصداق پیدا نکند.
نایب رئیس (خامنه‏اى)- شاید بعضى که رأى دادند به خاطر همین است که احتمال مصداق پیدا کردنش ضعیف است.
حسین هاشمیان- شور نهایى هم هست.
نایب رئیس (هاشمى)- شور نهایى دیگر کمیسیون نمى‏رود، جاى دیگرى مى‏رود.
نایب رئیس (خامنه‏اى)- حالا بین پیشنهاد کنندگان وحدت نظر نبوده ببینید آقاى بیات هم جزو امضاء کنندگان هستند، ایشان مى‏گویند نظر من همین بوده که بعد از شور دوم ...
عمید زنجانى- بین شور اول و دوم.
نایب رئیس (خامنه‏اى)- نه این مناسب نیست، همان بعد از اتمام هر دو شور. برنامه دیگرى هست؟
نایب رئیس (هاشمى رفسنجانى)- حالا عرض مى‏کنم آقاى طاهرى! اگر شور اول باشد یک مشکلاتى پیش مى‏آورد، یعنى ببینید، فرض کنید کمیسیون ما فردا تمام مى‏شود آخر هفته هم در جلسه علنى کار ما تمام مى‏شود، یعنى هفته بعدش دوباره به ما بر مى‏گردد (طاهرى- خوب بر مى‏گردیم توى کمیسیون اول) تا ما برویم در یک کمیسیون، دوباره بخواهیم برگردیم، عضویت‏مان یک روز باشد دوباره برگردیم این خراب مى‏شود، به هم مى‏خورد.
مهدى کروبى- اتفاقاً کار اصولى و خیلى طولانى در شور دوم است.
نایب رئیس- منظور این شد که شور دوم تمام بشود.
ما در جلسه قبل گفتیم که دستور جلسه امروز ادامه بحث گزارش کمیسیون قضائى و همین آیین‏نامه و گزارش کمیسیون چهار. امروز آقاى حبیبى که خواندند این آخرى را نخواندند چون اعلام نشد ما دیگر این را ادامه نمى‏دهیم چون اول جلسه نگفتیم و در دستورى که اعلام کردیم ننوشتیم، البته ما از لحاظ آیین‏نامه‏مان هنوز باید حدود نیم ساعت، سه ربع ساعت کار بکنیم اگر بخواهیم سه ساعت را عمل کنیم ولى دستور اعلام شده‏مان دیگر تمام شده. جلسه بعدمان را روز سه شنبه اعلام مى‏کنیم هفته آینده هم سه جلسه داریم.
 4- پایان جلسه و تاریخ تشکیل جلسه آینده‏

رئیس- جلسه آینده ان شاء الله سه شنبه است، چهارشنبه و پنجشنبه هم جلسه خواهیم داشت. ختم جلسه اعلام مى‏گردد.
 (جلسه ساعت 50/ 18 پایان یافت)
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:389
 جلسه یازدهم‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت شانزده و هفده دقیقه روز سه شنبه دوم خرداد ماه 1368 هجرى شمسى برابر با هفدهم شوال المکرم 1409 هجرى قمرى به ریاست آیت الله على مشکینى تشکیل شد.
فهرست مطالب:
1- اعلام رسمیت جلسه و تلاوت آیاتى از کلام الله مجید
2- بیانات آقاى رئیس به مناسبت بیمارى اخیر حضرت امام و دعا براى سلامتى ایشان‏
3- تصویب شور اول تغییر نام مجلس شوراى ملى به مجلس شوراى اسلامى‏
4- بحث پیرامون گزارش شور اول کمیسیون دربار تعداد نمایندگان مجلس شوراى اسلامى‏
5- پایان جلسه و تاریخ تشکیل جلسه آینده‏
Majlis:2 Volume:1 Sessions:1-14 Page:390
 1- اعلام رسمیت جلسه و تلاوت آیاتى از کلام الله مجید

رئیس (مشکینى)- بسم الله الرحمن الرحیم. با حضور هجده (18) نفر جلسه رسمیت دارد دستور جلسه را اعلام بفرمایید.
منشى (حبیبى)- بسم الله الرحمن الرحیم. دستور یازدهمین جلس عمومى شوراى بازنگرى قانون اساسى بعد از ظهر روز سه شنبه خرداد ماه 1368 هجرى شمسى مطابق با هفدهم شوال المکرم 1409 هجرى قمرى.
1- گزارش شور اول کمیسیون بررسى مسائل مربوط به تمرکز در مدیریت صدا و سیما، تعداد نمایندگان مجلس شوراى اسلامى، راه بازنگرى به قانون اساسى، تغییر نام مجلس شوراى ملى به مجلس شوراى اسلامى.
2- گزارش همین کمیسیون در خصوص تعداد نمایندگان مجلس شوراى اسلامى.
3- گزارش از کمیسیون مسائل مربوط به تمرکز در مدیریت قو مجریه در خصوص مدیریت قو مجریه.
رئیس (مشکینى)- تلاوت کلام الله مجید را شروع کنید.
 اللهم صل على محمد وآل محمد

 اعوذ بالله من الشیطان الرجیم‏

 بسم الله الرحمن الرحیم‏

 شَهِدَ اللَّهُ أَنَّهُ لَا إِلَهَ إِلَّا هُوَ وَالْمَلَائِکَةُ وَأُولُو الْعِلْمِ قَائِمًا بِالْقِسْطِ لَا إِلَهَ إِلَّا هُوَ الْعَزِیزُ الْحَکِیمُ* إِنَّ الدِّینَ عِنْدَ اللَّهِ الْإِسْلَامُ وَمَا اخْتَلَفَ الَّذِینَ أُوتُوا الْکِتَابَ إِلَّا مِنْ بَعْدِ مَا جَاءَهُمُ الْعِلْمُ بَغْیا بَینَهُمْ وَمَنْ یکْفُرْ بِآیاتِ اللَّهِ فَإِنَّ اللَّهَ سَرِیعُ الْحِسَابِ* فَإِنْ حَاجُّوکَ فَقُلْ أَسْلَمْتُ وَجْهِى لِلَّهِ وَمَنِ اتَّبَعَنِ وَقُلْ لِلَّذِینَ أُوتُوا الْکِتَابَ وَالْأُمِّیینَ أَأَسْلَمْتُمْ فَإِنْ أَسْلَمُوا فَقَدِ اهْتَدَوْا وَإِنْ تَوَلَّوْا فَإِنَّمَا عَلَیکَ الْبَلَاغُ وَاللَّهُ بَصِیرٌ بِالْعِبَادِ

 (صدق الله العلى العظیم)

 «از آیه 17 تا 20 سوره آل عمران»

 2- بیانات آقاى رئیس به مناسبت بیمارى اخیر حضرت امام و دعا براى سلامتى ایشان‏

رئیس (مشکینى)- بسم الله الرحمن الرحیم. الحمد لله و الصلوة على رسوله و آله.
مناسب است قبل از این‏که دستور جلسه شروع بشود شکرى از پروردگار عالم دوستان به جا بیاورند این چند روزه مقدارى ناراحتى و کسالت در وجود امام پیدا شده بود و یک ناراحتى معده، خونریزى اجمالى و بالاخره نیاز پیدا کرده بود به این‏که دکترها تصویب کرده بودند که عمل جراحى بشود و با این‏که ناراحتى قلبى هم از سابق داشتند عمل جراحى انجام گرفته و بسیار خوب عمل جراحى به راحتى و ناجح انجام گرفته و بحمد الله از نظر قلبى هم به هیچ نحوه ناراحتى در آن تولید نشده، بسیار رضایت بخش بوده، دکترها اظهار رضایت کرده‏اند و بحمد الله الان هم حالشان بسیار خوب است، رضایت بخش است خدا را شکر گزاریم از این‏که لطف فرموده ان شاء الله امیدواریم خدا این نعمت را بر ما مستدام بدارد. ما از برادران پزشک‏ها که‏
Majlis:2 Volume:1 Sessions:1-14 Page:391
در این چند روز کمال کوشش و جدیت را انجام داده‏اند و به دست آنها الحمد لله خداوند این بند صالح خدا را شفا عنایت کرده است از آنها هم خیلى تقدیر مى‏کنیم تشکر مى‏کنیم از طرف تمام ملت از آن برادرها تشکر مى‏کنیم و همین جا هم دعایى که ان شاء الله به انفاس قدسى آمین آقایان دعاهایمان ان شاء الله مستجاب بشود.
اللهم صل على محمد وآل واشفه شفاءً عاجلًا، اللهم اجعل امامنا ممن اطلت عمره و حسنت عمله و اتممت علیه نعمتک و رضیت عنه و احییته حیاتاً طیبةً فى ادوم السرور و اسبغ الکرامة و اتم العیش انک تفعل ما تشاء و لا تفعل ما یشاء غیرک.
خداوند هم مرضى را شفا عنایت بفرماید و هم صاحبان مرضى را مسرور بفرماید و من مقتضى مى‏دانم اگر آقایان اظهار لطف کنند نفرى یک فاتحة الکتابى که در روایت دارد اگر چنان‏چه هفت یا هفتاد مرتبه فاتحة الکتاب را به یک مرده‏اى بخوانى و زنده شود تعجب نکنید. آقایان یک فاتحه براى ایشان و براى هم مرضاى مسلمین عنایت بفرمایند.
 3- تصویب شور اول تغییر نام مجلس شوراى ملى به مجلس شوراى اسلامى‏

رئیس- دستور جلسه را اعلام بفرمایید.
منشى (یزدى)- دستور اول راجع به تغییر نام مجلس است که جناب آقاى مؤمن مخالف هستند.
نایب رئیس (هاشمى رفسنجانى)- آقاى امامى مخبر کمیسیون تشریف بیاورند توضیح بدهند.
محمد امامى کاشانى (مخبر کمیسیون)- بسم الله الرحمن الرحیم. در قانون اساسى نام مجلس، مجلس شوراى ملى است و این کلمه در چهل و یک مورد در قانون اساسى آمده که دوتا سر فصل است و در اصولى هم که آمده، در یک اصل هم دو مرتبه ذکر شده، نام اصول را نوشته‏اند و خدمت آقایان هست. البته این نکته قابل ذکر است که مجلس شوراى اسلامى همان روزهاى اول هم که به این گفته مى‏شد در مجلس تصویب شد وشوراى نگهبان هم آن را مغایر با قانون اساسى ندانست و سر این‏که مغایر با قانون اساسى ندانست این بود که مجلس شوراى ملى در قانون اساسى به عنوان یک نام مجلس که متعارف و متداول است و تا کنون این اسم را داشته به این نام آمده چون بر این اساس بوده لذا شوراى نگهبان هم گفت مغایر با قانون اساسى نیست الان هم که در مجلس مصوبات به عنوان شوراى اسلامى مطرح مى‏شود و در همه جا مجلس شوراى اسلامى گفته مى‏شود نه این‏که خلاف قانون اساسى باشد ولى نکته این‏که حالا که بازنگرى به قانون اساسى مطرح است این مطرح شد این است که خوب این کلمه هم در قانون اساسى که به صورت مجلس شوراى ملى است چه بهتر که تغییر پیدا کند به مجلس شوراى اسلامى و لذا این یک ترکیبى است که رجحانش قابل تردید نیست، به این جهت همین مصوبه که خدمت آقایان هست که در این اصول و در آن دو سر فصل تغییر نام پیدا کرده.
منشى (یزدى)- جناب آقاى مؤمن به عنوان مخالف بفرمایید.
محمد مؤمن- بسم الله الرحمن الرحیم. البته ممکن است که تعجب باشد که من به عنوان‏
Majlis:2 Volume:1 Sessions:1-14 Page:392
مخالف ثبت نام کرده‏ام با این‏که شکى نیست که باید نام مجلس از مجلس شوراى ملى که در قانون اساسى هست تغییر پیدا بکند به مجلس شوراى اسلامى.
ولى سرّ مخالفت بنده این است که این ترتیبى را که کمیسیون پیشنهاد کرده است یک اصلى را که اصل این است که در قانون اساسى جمهورى اسلامى ایران مجلس شوراى ملى به مجلس شوراى اسلامى تغییر نام مى‏یابد این را به صورت یک اصل آوردن که مجموع آن‏چه که کمیسیون پیشنهاد کرده این است بنده با این مخالفم. جهتش هم این است که هدف از این‏که آقایان این اصل را مى‏خواهند تصویب بکنند این است که در هر جا همان چهل و چند موردى که فرمودند که در قانون اساسى اسم مجلس شوراى ملى است در متن اصول تغییر پیدا بکند به مجلس شوراى اسلامى.
این اصلى که ارائه کردند این مطلب را نمى‏تواند برساند براى این‏که اگر مقصود این است که نامگذارى مى‏خواهیم بکنیم یعنى همان که در ضمن ماد واحده خود مجلس در مورخ 31/ 4/ 59 با قید دو فوریت تصویب نموده که متن آن این است:
ماد واحده- مجلس شوراى اسلامى در جلس 31/ 4/ 59 با قید دو فوریت تصویب نمود که نام مجلس شورا، مجلس شوراى اسلامى تعیین گردد.
اگر این اصل هم این مفاد را مى‏خواهد بگوید این مفاد نامگذارى است به اصطلاح طلبگى خودمان همان اسم‏گذارى که براى اشخاص احیاناً مى‏شود که تعیین اعلام هست (اسم علم) این هم علم قرار داده شده براى مجلس شورا، نام مجلس شوراى اسلامى و سر این‏که شوراى نگهبان هم این را مخالف با قانون اساسى ندانسته اتفاقاً همین است توجیه مخالف ندانستن آن این است که گفته مى‏شود در اصولى که مجلس شوراى ملى نام برده شده اینها خواسته‏اند تعبیر کنند از این مجلس به یک عنوانى، یعنى آنجایى که محل مشورتى است که مربوط به ملت است در مقام نام‏گذارى نبوده‏اند که علم قرار بدهند براى این محل نام مجلس شوراى ملى. چون در این مقام نبوده‏اند بنابراین آنها تعبیر کردند هیچ مانعى ندارد ما بیاییم یک اسم‏گذارى بکنیم که بگوییم اسم این محل را ما مى‏گوییم مجلس شوراى اسلامى. بنابراین آن‏چه که ماد واحده درصددش بوده عبارت بوده است از نام‏گذارى که اسم علمى براى این محل قرار بدهد و آن‏چه که در قانون اساسى آمده این مسال نام‏گذارى که اسم علمى براى این محل بوده به یک عنوان کلى که اتفاقاً منطبق بر فرد است و بسیار هم جالب است روى این جهت نام‏گذارى هیچ منافاتى با آن تعبیر کلى که در اصول قانون اساسى شده ندارد ولى این نام‏گذارى هیچ به اینجا منتهى نمى‏شود که ما بتوانیم (ولو فرض کنیم مجلس هم حق مى‏داشت) در متن اصول تغییرى به وجود بیاوریم فقط یک اسم علم است که باید اینجا قرار داده بشود اگر نظر کمیسیون این است که همان کارى را که مجلس شوراى اسلامى کرده منتها به صورت قانون عادى بوده الان بیاید در صورت یک اصلى از اصول قانون اساسى این کار را بکند این کار مانعى ندارد ولى آن مطلوبى را که ما داریم و حضرت امام هم امر در واقع فرموده‏اند و باید هم بشود آن نتیجه از آن گرفته نمى‏شود براى این‏که فوقش این است که ما نام این محل را گذاشتیم مجلس شورا، بسیار خوب توى آن اصول قانون اساسى هم هرجا اسم برده شد خصوصاً با نظر شوراى نگهبان که آن مغایر ندانستند در اصول قانون اساسى از این‏
Majlis:2 Volume:1 Sessions:1-14 Page:393
محل تعبیرى که شده، تعبیر به یک عنوان کلى مجلس شوراى ملى شده که تطبیق بر مورد کرده‏اند این ما را به این نتیجه نمى‏رساند و نمى‏تواند برساند اگر منظورشان همان منظورى باشد که در ماد واحد مصوب مجلس است و اگر این نباشد که قاعدتاً این نیست، بلکه مقصود این است که ما با این تصریح‏مان مى‏خواهیم بگوییم که در تمام این اصول چهل و چندگانه‏اى که هست که در آنجا تعبیر شده از این محل به مجلس شوراى ملى تمام آن اصول را تغییر مى‏دهیم حتى سر فصل‏هایى هم که دوتا هست سر فصل‏ها را هم تغییر بدهیم، تغییر پیدا بکند و آنجا به جاى این‏که مجلس شوراى ملى گفته بشود، مجلس شوراى اسلامى گفته بشود اگر این باشد این اصل نمى‏خواهد، آن‏چه را که نیاز دارد این است که ما تصویب بکنیم بگوییم در تمام موارد چهل و چندگانه و سر فصل‏هایى که آمده مجلس شوراى ملى تمام را تصویب مى‏کند شوراى بازنگرى که تمام آن موارد لفظ مجلس شوراى ملى که در آنجا هست برداشته بشود و به جایش مجلس شوراى اسلامى گذاشته بشود و این غیر از آن است که کمیسیون مى‏گوید که یک اصلى جداگانه باشد این اصلًا هیچ نیازى به اصل ندارد البته معلوم هست که در سوابقى که هست و اسناد شوراى بازنگرى این محفوظ مى‏ماند همان‏طورى که مثلًا الان ما آمدیم آن اصل 157 را در یک قسمتى اصلاح کردیم و یا اصول دیگرى که احیاناً مربوط به رهبرى یا جاهاى دیگر هست ممکن است اصلاح بکنیم معناى اصلاح این مى‏شود که اصل 157 دیگر تغییر پیدا مى‏کند به این صورت و تازه آنجا هم بر فرض محل کلام باشد که آیا به عنوان متمم و جداگانه بنویسیم که ممکن است این بحث آنجا پیش بیاید که ما بیاییم به عنوان جداگانه بگوییم اصل 157 توى قانون اساسى که هست باشد بیاییم متمم برایش بنویسیم من نمى‏دانم این‏جور تصور بشود یا نه؟ بر فرض آنجا هم تصور بشود این، در اینجا خلاف مقصود است ما در مورد تغییر نام مجلس مسلماً نظر همه‏مان این است که به صورت اصلاح باشد بیاید تمام اصولى که اسم مجلس شوراى ملى در آن آمده برداشته بشود و مجلس شوراى اسلامى بشود و روى این حساب تنها باید ما در مدارکى که به عنوان اسناد این تغییر نام محفوظ نگاه داشته مى‏شود در آن مدارک و اسناد نگهدارى بشود و شوراى بازنگرى تصویب کند که تمام اصولى که (نه به عنوان یک اصل بلکه به عنوان یک مصوبه براى تغییر اصول)، مصوبه این است که آن اصلى که گفته مجلس شوراى ملى مدتش چهار سال است بشود مجلس شوراى اسلامى مدتش چهار سال است، نمایندگان مجلس شوراى ملى حق قانون‏گذارى را به دیگرى نمى‏توانند واگذار کنند تمام آنها تغییر پیدا بکند مصوب ما آن است که آنها تغییر پیدا بکند و بشود مجلس شوراى اسلامى و بنابراین، این اصل احتیاج ندارد و اصل آوردن در یک مرحله یک کار بى‏نتیجه‏اى است اگر منظور نام‏گذارى نظیر اعلامى که اسم گذاشته مى‏شود باشد و در مرحل دیگراصلًا مورد نیاز نیست و مفید هم نیست این خلاص بحثى است که بنده عرض مى‏کنم و السلام.
منشى (یزدى)- آقاى طاهرى به عنوان موافق بفرمایید.
طاهرى خرم آبادى- بسم الله الرحمن الرحیم، من توضیحاً عرض مى‏کنم که منظور کمیسیون همان مطلبى که خود آقاى مؤمن هم اشاره کردند تغییر این کلمه مجلس شوراى ملى به شوراى اسلامى در هم قانون اساسى است نه این‏که فقط مى‏خواهند با حفظ آن کلمه در قانون اساسى‏
Majlis:2 Volume:1 Sessions:1-14 Page:394
یک نام‏گذارى و علم کنند این کلمه را، بلکه منظور این است که آن‏چه که در قانون اساسى به عنوان شوراى ملى آمده این تغییر پیدا کند به شوراى اسلامى و حتى تمام اصول را هم در کمیسیون آقایان استقصاء کردند و سر فصل‏ها را هم استقصاء کردند و بنا بود که ذکر هم بشود بعد براى اختصار حذف شد.
البته یک مطلب هست و آن این است که در این قانون اساسى قبل من نگاه مى‏کردم به تغییراتى که داده شده. معمولًا این کار را مى‏کنند در واقع یک وقت است که یک اصلى را اضافه مى‏کنند که هیچ در قانون قبل نبوده اینجا به صورت متمم این اصل باید ذکر بشود اما در مواردى که اصلى را تغییر مى‏دهند آن مجلسى که مسؤول تغییر اصل است به صورت ماد واحده تصویب مى‏کند که اصل فلان و فلان تغییر پیدا کرد به آن‏چه که الان در قانون اساسى مثلًا مذکور است و ذکر مى‏کنند آن مورد تغییر را و براى این‏که کسانى که قانون اساسى را مى‏خوانند توجه پیدا کنند که این اصلى که الان هست قبلًا چه بوده؟ این طرف این‏که در مدارک و در اسناد آن مجلس حفظ و ثبت بشود فایده‏اى ندارد اینجا کما این‏که در این قانون اساسى قبل هم در چند مورد عمل کرده‏اند مى‏آیند آن اصلى که تغییر پیدا کرده در متن ذکر مى‏کنند و اصل منسوخ و ملغى شده را پاورقى ذکر مى‏کنند و ماد واحده و مصوب آن مجلس را هم ذکر مى‏کنند در پاورقى که کسى که قانون اساسى را مى‏خواند توجه پیدا کند که این قانون اساسى در فلان تاریخ با فلان خصوصیات تغییر پیدا کرد بنابراین من از یک نظر موافق هستم که این کلمه اصل اینجا برداشته بشود و مصوبه ما به صورت مثلًا ماد واحده قرار بگیرد، کلم اصل نباشد ولى این ماد واحده را ما باید در قانون اساسى حالا یا در پاورقى یا در آخر قانون و همچنین نسبت به بقى اصولى که تغییر مى‏دهیم باید ذکر بکنیم والا اگر ذکر نکنیم یک چیز گنگى مى‏شود یعنى یک کسى بیاید قانون اساسى قبلى را نگاه کند ببیند نوشته مجلس شوراى ملى، قانون اساسى مثلًا فرض کنید در آینده نگاه کند ببیند شده مجلس شوراى اسلامى. هیچ چیزى هم در اینجا نیست که نشان بدهد که یک روزى نشستند و تغییر دادند یک جایى بالاخره باید در پاورقى یا در بعد ذکر بشود که در مجلس، در فلان تاریخ تغییر دادند و تغییر هم به این شکل بود و آن چیز قبلى را هم ذکر کنند و السلام علیکم.
منشى (یزدى)- جناب آقاى هاشمیان شما مخالفت صحبت مى‏فرمایید یا موافقت؟ (هاشمیان- من موافقم) بعد آقاى عمید شما در مخالفت صحبت مى‏کنید یا در موافقت؟ (عمید زنجانى- من موافقم) آقاى بیات (اظهارى نشد) نیستند، جناب آقاى خامنه‏اى بفرمایید.
سید هادى خامنه‏اى- بسم الله الرحمن الرحیم. پیشنهادى که آقاى طاهرى خرم‏آبادى فرمودند خوب یک مسأله‏اى است که اگر بنا باشد آن اجرا بشود باید در مورد یکایک تغییراتى که در چهار کمیسیون داده خواهد شد به همان شیوه عمل بشود یعنى ما حکایت تغییر را یک بار حالا در یک اصل یا در ماد واحده بیاوریم که آیندگان بدانند که چه کارهایى شده؟ که البته به صورت اصلش که فکر مى‏کنم لغو باشد چون ما مى‏خواهیم اصول را تغییر یافته‏اش را در اختیار خواننده قرار بدهیم نه شکل قبلى را، آن خوب مورد نظر نیست.
طبیعتاً آن‏که براى حکایت در تاریخ مى‏ماند که مورد نظر ایشان هست پیشنهاد این‏
Majlis:2 Volume:1 Sessions:1-14 Page:395
است که به صورت اصل یا ماد واحده هیچ کدام نباشد چون اینجا ماد واحده که تصویب نمى‏شود، اینجا تغییرات قانون اساسى است بعید مى‏دانم که به صورت ماد واحده اصلًا مرسوم باشد مى‏شود به صورت گزارش از هم آنها آورد به صورت مختصر که در فصل مثلًا قو قضائیه این تغییر داده شد، در فهرستى، در مقدمه‏اى، در جایى. اما آن‏که در خود قانون به جا مى‏ماند خود تغییرات است و اشکالى هم که اینجا هست همین است که برخلاف تمام کمیسیون‏ها که شکل تغییر یافته را اینجا عرضه مى‏کنند و به صورت اصل جدید مى‏آورند و اصل جدید طبعاً اصل قدیم را نسخ مى‏کند، اینجا حکایت تغییر را شما به صورت یک اصل آورده‏اند و این تمام اشکالى است که به صورت مختصر مى‏شود گفت که یک مقدارى مفصل‏ترش را ایشان بیان کردند ولى مختصرش و لبش همین است که طبعاً این نمى‏تواند کافى و وافى باشد و مورد نظر هم این نیست که ما در قانون اساسى داشته باشیم که قبلًا مجلس شوراى ملى داشتیم و حالا مجلس شوراى اسلامى شده. نفس تغییر انجام مى‏گیرد، منتها یک فرق این فصل دارد با سایر فصول و آن این است که شما یک اصل خاصى که در آنجا راجع به خود نام مجلس شوراى ملى یا اسلامى در قانون اساسى فعلى تغییر نیافته داشته باشید، نیست یعنى از همان اول خود نام هست که به کارمى رود حتى در اصل شروع آن فصلى که دربار قو مقننه صحبت مى‏کند آنجا آن بالا تیترى نوشته مجلس شوراى ملى، به این صورت شروع کرده. بنابراین تنها کارى که به صورت گزارش اینجا مى‏شود داد این است که در توجیه گزارش بیاورید که این تغییرات را ما دادیم بعد دیگر خود تغییرات عملًا در یکایک اصل‏ها اینجا حکایت مى‏شود و نقل مى‏شود که در اصل چندم و چندم و چندم هرچه که مجلس شوراى ملى داشتیم شده مجلس شوراى اسلامى. و السلام.
منشى (یزدى)- آقاى هاشمیان موافق بفرمایید.
حسین هاشمیان- بسم الله الرحمن الرحیم. من اشاره مى‏کنم به فرمایشات برادرمان آقاى مؤمن که اینجا صرف نام‏گذارى است و معلوم نیست که این کلم ملى در قانون اساسى گذشته تصویب شده باشد، طورى که من فهمیدم از فرمایش ایشان، اگر صرف نام‏گذارى باشد که خوب مجلس شوراى اسلامى طى یک ماد واحده‏اى این کار را کرده و شوراى محترم نگهبان هم این را خلاف قانون تشخیص نداده. من مى‏خواهم عرض بکنم که قانون اساسى کلى کلماتش مصوب است، بدون تردید. حالا من در مقدمه‏اش تردید دارم که نمى‏دانم قاعدتاً باید آن هم مصوب باشد ولى آن‏چه که مسلم است کلیه اصول قانون اساسى کلمه به کلمه‏اش تصویب شده. بنابراین کلمه ملى هم در نام مجلس قطعاً تصویب شده. حالا ما آن مصوبه را بایستى تغییر بدهیم بنابراین تغییر این مصوبه به این است که آن ارگان و نهاد یا الان شوراى بازنگرى قانون اساسى این کار را انجام بدهد و این هم تحت عنوان یک اصل است شما هر کجا که قانون اساسى را بخواهید اصلاح بکنید حالا چه اصلاحات به صورت متمم بیاید، یک یعنى شما اصلى را نیوده بیاورید و چه یک اصلى ناقص بوده کاملش کنید به هر حال اصلى هم که ناقص بوده و بخواهید کاملش بکنید آن هم اصلى است بنابراین در اصلاح باید بیاید و کارى هم که مجلس شوراى اسلامى کرده این کار به نظر بنده قانونى نبوده چرا؟ براى این‏که ما باید راه بازنگرى قانون اساسى را یک جایى که مجاز باشد اصول قانون اساسى را تغییر بدهد این‏طور جایى‏
Majlis:2 Volume:1 Sessions:1-14 Page:396
را ما باید داشته باشیم که آن وقت نداشتیم و علت این‏که در یکى از کمیسیون‏ها این مطرح مى‏شود راه بازنگرى قانون اساسى، براى این‏که ما این راه را قبلًا نداشتیم و مجلس شوراى اسلامى قبلًا این کار را نمى‏توانست بکند چون بایستى از راه خودش وارد بشود، از راه خودش آن ارگان و نهادى مى‏تواند وارد بشود که قانوناً مجاز است نام را عوض بکند بنابراین فکر مى‏کنم گزارش کمیسیون گزارش بسیار منطقى هست و طبق اصلى هم باید عنوان بشود. و السلام.
منشى (یزدى)- جناب آقاى بیات مخالف هستید بفرمایید.
اسدالله بیات- بسم الله الرحمن الرحیم. ظاهراً مطلب جناب آقاى مؤمن را برادر عزیزمان جناب آقاى هاشمیان درست عنایت نکردند و شبهه خیلى روشن است اگر ما مصوبه کمیسیون چهارم را تصویب بکنیم معنایش این است از این به بعد باید تمام اصول قانون اساسى که در آن کلمه ملى هست چاپ بشود و در آخر این اصل بیاید دوباره آقایان برگرداند بگویند مراد ما از مجلس شوراى ملى طبق این اصل مجلس شوراى اسلامى است و واقع قضیه این است که نشان مى‏دهد که بد نوشته شده و خوب نوشته نشده و منظور کمیسیون هم این نبوده یقیناً منظور کمیسیون این بوده که در تمام قانون اساسى هر جا کلمه و شوراى ملى هست «ملى» حذف بشود جایش «اسلامى» بیاید بنابراین گزارش باید به این شکل در بیاید (و نه به عنوان ماده واحده) گزارش کمیسیون چهارم- در اصول مثلًا 1- 2- 10- 30 همین‏طور کلمه ملى در اینجا حذف و کلمه اسلامى جایگزین مى‏گردد.
این اگر بشود طبیعى است که به تصویب شورا مى‏رسد و قانونى هم هست از این به بعد اداره قوانین به این شکل چاپ مى‏کند و از عبارت امام هم در مى‏آید براى این‏که ما نمى‏خواهیم یک اصل جدیدى در اینجا اضافه بکنیم عنوان تتمیم و متمم به خود بگیرد، در حقیقت دو کار انجام مى‏دهیم یک کلمه را حذف مى‏کنیم یک کلمه را جاى آن قرار مى‏دهیم. بنابراین تنها اشکالى که وجود دارد گزارش طبق مصوبه نیست به نظر من اگر اصلاح بشود نظر کمیسیون را ما مى‏فهمیم چیست، نظر درست نیست اما این ماده نظر کمیسیون را تأمین نمى‏کند نظر امام را هم تأمین نمى‏کند و درست هم نیست.
اما جمله‏اى که جناب آقاى هاشمیان اشاره کردند به نظر من این کم لطفى است در گذشته که مجلس شوراى اسلامى با قید دو فوریت کلمه شوراى ملى را به اسلامى تبدیل کرد بعد شوراى نگهبان هم اشکال نگرفتند از این جهت است که اساساً عنوانش قانون اساسى جمهورى اسلامى است قانون اساسى براى این است کلمه ملى عنوان نام داشته و در حقیقت آن محتواى قانون و پیام قانون و روح قانون را یقیناً ترجیح دادند (مخصوصاً طبق اصل پنج قانون اساسى که آن اصل پنجم حاکم است بر هم اصول) از این نظر به نظر من نظرشان درست بوده و آنها ذى‏حق و صاحب نظر بودند در این‏که اعلام کنند قانونى بوده یا قانونى نبوده.
بنابراین این ماده واحده با این شکل نظر کمیسیون را تأمین نمى‏کند پیشنهاد مشخص من این است که در گزارش تجدید نظر بشود و مسلماً با اصل گزارش اگر به آن شکل بشود با آن من موافقم اما این ماده واحده نظر را تأمین نمى‏کند.
منشى (یزدى)- جناب آقاى هاشمى فرمایشى دارید بفرمایید.
اکبر هاشمى رفسنجانى- بسم الله الرحمن الرحیم. به نظر مى‏رسد این بحث مربوط به شور دوم‏
Majlis:2 Volume:1 Sessions:1-14 Page:397
است و کافى است ما دیگر بیشتر بحث نکنیم شور اول کلیات است یعنى تغییر نام مجلس شوراى ملى به مجلس شوراى اسلامى که همه‏مان قبول داریم هیچ کس هم مخالفت نکرده اگر منظور این است که در شور دوم عبارتى گفته بشود که به صورت اصل نیاید خوب این کافى است، این قدر بحث نکنیم وقت را سر این بگیریم نظر ما هم دقیقاً همین بود لذا مى‏بینید تمام مواردى که در قانون اساسى، شوراى ملى گفته شده آورده‏ایم معنایش این است که از آنجاها بر مى‏داریم در چاپ بعدى مى‏نویسیم شوراى اسلامى این اگر تصویب شد چنین چیزى خواهد شد اما حرف آقاى طاهرى، آن نقطه‏اى که ما را وادار کرد بیاوریم حرف ایشان بود پس در خود قانون اساسى کجا معلوم بشود که این کار ما کردیم حالا اگر شما بخواهید ذیل هر اصلى بیاورید و بگویید این اصل در بالا ملى بوده بعد شده اسلامى این‏که خوب نیست یعنى باید حدود 37- 38 جا ما این کار را بکنیم، این زیبا نیست یا باید در مقدمه بیاوریم یا باید در مؤخره بیاوریم به علاوه ما نمى‏دانستیم در نهایت همین بحث هم در کمیسیون شده آن تغییر نهایى که تهیه مى‏شود ما اصولى به عنوان متمم خواهیم داشت یا نه؟ اگر بنا شد در نهایت ما چند اصل به عنوان متمم داشته باشیم اشکالى هم ندارد که ما همین را هم به صورت متمم آنجا بنویسیم، البته این در صورتى است که در شور دوم قبول بشود ما در شور دوم با توجه به بحث‏هایى که آقایان اینجا کردند یک عبارتى تنظیم مى‏کنیم مى‏آوریم این حرف‏ها را آن موقع بزنید، حالا دیگر بحث را ختم بکنیم برویم سر بحث‏هاى محتوایى که رویش بحث داریم.
منشى- آقاى امامى (مخبر کمیسیون) مى‏توانند صحبت کنند بفرمایید.
محمد امامى کاشانى- ما در تعبیرى که در کمیسیون اصلاح کردیم اصل نبوده است، در آن چیزى هم که براى من آمده کلمه «اصل» نیست یعنى یک تعبیر این است «در اصول» آن وقت نام 38 تا اصل آمده بعد یکى از اصل‏ها که اصل 91 است نوشته مکرر این اصل 91 و در فصل ششم هم نوشته دو مورد این اصلًا تحت عنوان اصل نبوده اصلاحیه بوده ما در کمیسیون این مسأله را بحث کردیم که اصل باشد، متمم باشد، مکمل باشد، اصلاحیه باشد گفتیم متمم در مغیر معنا است، مکمل در مغیر معنا است اصل معنى ندارد که ما اصل جدایى اینجا بیاوریم، اینجا به صورت اصلاحیه است این که من فرستادم اصلًا اینجا که به عنوان مصوبه فرستادم متن آن را من دارم مى‏خوانم ما در کمیسیون دوتا متن نوشتیم، از این دوتا متن، متن اول رأى آورد بعد گفتیم خلاصه‏اش کنیم گفتیم متن دوم باشد آن‏که اول بود این بود که قانون اساسى جمهورى اسلامى ایران ... (که اینها را نوشتم در اصول ...) آن وقت 38 اصل را نوشتیم و اصل 91 را هم مکرر نوشتیم، نوشتیم دو مورد و عناوین مبحث اول و دوم فصل ششم، نوشتیم «در این اصول» آن وقت این را آوردیم «مجلس شوراى ملى به مجلس و شوراى اسلامى تغییر نام مى‏یابد» دیدیم این مفسر است البته تحت عنوان اصلاحیه است، نه تحت عنوان اصل است نه مکمل، نه متمم اصلًا آن‏که ما مطرح کرده بودیم این بود بعد گفتیم که دیگر تمام این اصول را نیاورید، سر فصل‏ها نمى‏خواهد، یک چیز دیگر بعد تصویب کردیم آن‏که بعد تصویب کردیم فرستادیم، این است، متن مصوبه کمیسیون این است (صحبت هم کردیم که این اصلاحیه را اول قانون اساسى بنویسیم یا آخر قانون اساسى باید بیاید؟ که خوب این حالا در خود شورا مطرح مى‏شود تا ببینیم به طور کلى این متمم‏ها را هر جا گذاشتیم اصلاحیه‏ها را هم‏
Majlis:2 Volume:1 Sessions:1-14 Page:398
آنجا مى‏گذاریم چون در کمیسیون صحبت بود که به نظر ما جاى اصلاحیه همین جا است، جاهاى دیگر جنبه متمم و اینها دارد، هر کجا ما متمم‏ها را گذاشتیم این را بگذاریم یا این اصلاحیه را اول بگذاریم، آخر بگذاریم؟ همین جور بحث‏مان ماند که بالاخره گفتیم اینجا تصمیم کلى گرفته مى‏شود ولى خلاصه ما به عنوان اصل تصویب نکردیم، به عنوان متمم تصویب نکردیم) متن ما این است: اصلاحیه:
 «در قانون اساسى جمهورى اسلامى ایران، مجلس شوراى ملى به مجلس شوراى اسلامى تغییر نام مى‏یابد».
این مصوب ما است.
نایب رئیس (خامنه‏اى)- خوب آقایانى که با اصل مصوبه کمیسیون منهاى تعبیرش که بعداً معین خواهد شد موافق‏اند دستشان را بلند کنند (همه دستشان را بلند کردند) به اتفاق آراء تصویب شد.
 4- بحث پیرامون گزارش شور اول کمیسیون دربار تعداد نمایندگان مجلس شوراى اسلامى‏

نایب رئیس (خامنه‏اى)- دستور بعدى را مطرح کنید.
منشى (دکتر حبیبى)- دستور بعدى هم باز گزارش کمیسیون شماره 4 (تمرکز در مدیریت صدا و سیما- تعداد نمایندگان مجلس- تغییر نام مجلس ...) است، مخبر کمیسیون آقاى امامى کاشانى تشریف بیاورید.
محمد امامى کاشانى (مخبر کمیسیون 4- تعداد نمایندگان مجلس)- در اصل 64 قانون اساسى است که تعداد نمایندگان مجلس شورا 270 نفر است و در وقتى که بحث اضافه را مطرح مى‏کند هر 150 هزار نفر یک نفر نماینده اضافه مى‏شود سر این‏که این بحث مطرح شده که در اصل 64 تجدید نظر بشود این است که در آن دستور العمل حضرت امام مدّ ظله هم آمده این است که اولًا 270 نفر نماینده براى یک مجلس هرچه هم کشور گسترده و از نظر جمعیت وسیع و زیاد باشد یک چنین پارلمان قوى و غنى و اگر بخواهد این اصل 64 عمل بشود در همین دور سوم آن‏طورى که مى‏گویند و وزارت کشور مى‏گوید تعداد زیادى نماینده احتیاج است و بعد همین‏طور گسترده‏تر مى‏شود و در یک زمانى با این حجم شاید ما پانصد، ششصد نفر نماینده بخواهیم و این چند اشکال ایجاد مى‏کند:
اشکال اول این است که تصمیم‏گیرى اصولًا در این همه جمعیت مشکل است و این اضافه شدن یک اضافه شدنى است که به محتوا خیلى تغییر و اساس بیشترى نمى‏دهد.
مطلب دوم این است که امکاناتى که براى یک چنین مجلسى باید باشد این بیش از امکانات موجودى است که الان در اینجا هست و دچار مشکلات و زحمات از نظر خود مجلس و از نظر اسکان و هزینه و مسائل دیگرى که به همراه دارد تازه آن اضافه‏هایى هم که مى‏شود چون دارد 150 هزار نفر، آن وقت به آنجاهایى که مثل تهران و امثال آن پرجمعیت است هى به تعداد نمایندگان اضافه خواهد شد با این جهت که هم مجلس یک مجلسى باشد که راحت بتواند تصمیم‏گیرى کند و هم این‏که اگر یک جنب جغرافیایى و سیاسى ایجاب کرد که وزارت کشور تشخیص داد که در فلان جا باید نماینده باشد مثلًا فرض کنید فلان شهر در مرز کشور
Majlis:2 Volume:1 Sessions:1-14 Page:399
باید نماینده داشته باشد این را قانون اساسى به آن نماینده نمى‏دهد براى این‏که اصل 64 مى‏گوید 150 هزار نفر باید به جمعیت اضافه بشود تا یک نماینده بیاید، خوب اگر در یک نقطه‏اى مصلحت دیدند که این نقطه سى هزار نفر جمعیت دارد، 20 هزار نفر جمعیت دارد، یک نماینده داشته باشد آن قانون اساسى وظایفى که دولت اجازه نمى‏دهد در جایى که احساس ضرورت مى‏کند حالا در ابعاد مختلف غیر از آمار جمعیت نماینده بدهد این اولًا یک عیب اساسى آن است.
علاوه بر مسأله تصمیم‏گیرى، علاوه بر هزینه، خرج‏هاى زیاد اضافه‏هایى که خیلى نمى‏تواند مفید باشد، این بود که فکر شد به صورتى در بیاید که آن مشکلات و هزینه‏ها و ظرفیت پارلمان و اسکان و در عین حال اگر جاهایى نیاز بود از نظر جمعیت و عوامل سیاسى و عوامل جغرافیایى و یا عوامل انسانى و غیره لازم شد بیاید خوب، اگر بخواهد نماینده بیاید چه پیشنهادهایى مى‏شود کرد و ما چکار کنیم که بتوانیم در این مواقع نماینده را داشته باشیم؟ آن وقت دعوت‏هایى شد از جمله نظرات وزارت کشور و کسانى که صاحب نظر بودند در اینجا گرفته شد به این و صورت بود که من حالا آن جهاتش را عرض کردم یکى از پیشنهادهایى که براى اصلاح اصل 64 شد این بود که مجلس شوراى اسلامى مثل مجلس خبرگان استانى بشود، اگر این‏جور بشود آن وقت در هر استانى نماینده تعیین بشود، آن حجمى که ما فکر مى‏کنیم زیاد بشود نمى‏شود و آن مشکلات را به هر حال پیش نمى‏آورد.
این یکى از پیشنهادها بود براى این‏که ما بتوانیم سقف منطقى و معقولى براى مجلس شوراى اسلامى داشته باشیم ولى این پیشنهاد رد شد به جهاتى هم رد شد: یک جهتش این بود که چون در مرکز استان جمعیت بیشتر است طبعاً کاندیداى مرکز استان است که رأى مى‏آورد وقتى که او رأى آورد ما با دو مشکل رو به رو مى‏شویم:
یکى احساسات مردم و یکى هم چه بسا افراد لایقى در نقاطى که جمعیتش کمتر است باشند آنها به مجلس راه پیدا نمى‏کنند براى این‏که فرض بفرمایید فلان استان که مرکز استانش مى‏تواند 400 هزار رأى داشته باشد ولى این شهر 50 هزارتا دارد، آن شهر صد هزارتا دارد، اینجا این قدر دارد، آنجا آن قدر دارد! آن وقت فلان شهرى که 50 هزارتا رأى دارد یک نماینده‏اى بسیار معتبرتر از آن‏که در مرکز استان دارد زندگى مى‏کند ولى او رأى نخواهد آورد کى رأى مى‏آورد؟ آنجایى که در آن شهر زندگى مى‏کند و آن جمعیتش بیشتر است طبعاً به او رأى خواهند داد مگر حالا یک نفرى باشد از نظر موقعیت، شخصیت در استان معروف باشد که تمام استان را به دنبال خودش بکشد این هم که خیلى نادر است که ما بگوییم از این شهر به آن مرکز استان براى او رأى خواهند داد! یا از فلان ده براى همان مرکز استان رأى خواهند داد این نخواهد شد، این دو اشکال پیدا مى‏کند:
اشکال اول این‏که مردمى که در فلان شهر زندگى مى‏کنند و تاکنون نماینده داشته‏اند مى‏گویند شما نماینده ما نیستند، اکثراً مى‏شوند نمایند استان، خوب مردم ناراحت مى‏شوند، چرا آدم مردم را ناراحت کند؟
مطلب دوم این‏که چه بسا آدمى که در اینجا هست اعتبار بیشترى دارد، چرا او نیاید؟ مطلب دیگر که شاید تکمیل همین باشد این است که بالاخره ولو مجلس شوراى اسلامى‏
Majlis:2 Volume:1 Sessions:1-14 Page:400
واقعاً جاى قانون‏گذارى است و نماینده باید به کار قانون‏گذارى برسد ولى خوب، این الان متعارف شده است که نماینده‏ها به حوز انتخابیه‏شان مى‏رسند مردمى هم که به نماینده رأى مى‏دهند از او انتظار دارند به خیابان‏شان، به آب‏شان، به برق‏شان، به زندگى‏شان به شرایطشان رسیدگى بکند، خوب هر کسى الان نماینده دارد، دل به او خوش دارد، امیدوار است که او مشکلاتش را کاهش بدهد مى‏آید، مى‏رود او هم به حوز انتخابیه‏اش مى‏رود، با موکلینش صحبت مى‏کند. خوب تمام اینها از بین مى‏رود! این است که به این علت استانى بودن را کمیسیون قبول نکرد این یک.
بعد این بحث شد که ما براى این تعداد از نمایندگان سقفى درست کنیم و حساب کنیم که تقریباً این سقف براى پارلمان چقدر گنجایش دارد (جاى چندتا صندلى دارد) و روى آن بیاییم براى هر شهرى، جمعیتى که دارد و تعداد ساکنینش نماینده انتخاب کنیم.
به نظر رسید که رقم 313 نفر که یکى از دوستان پیشنهاد کردند باشد که این پیشنهاد هم با همان صحبت‏هایى که بود و راه‏هایى که ما مى‏گفتیم بالاخره ولو این‏که این 313 نفر آن مشکل قانون اساسى را حل مى‏کرد یعنى اگر دولت، اگر وزارت کشور فکر مى‏کردند فلان شهرى که در فلان نقطه قرار گرفته است که از نظر سیاسى ولو جمعیتى هم کم دارد، احتیاج دارد که نماینده‏اى هم به آنجا بدهد البته این به آن راه مى‏داد اصل 64 الان به دولت راه نمى‏دهد ولى این راه مى‏داد، مى‏توانست برود و کاندیداى نمایندگى آنجا بشود و نمایند آن حوزه انتخابیه مى‏شد اما در عین حال دیدیم این کارساز نیست براى این‏که این را باید تقسیم بر جمعیت و افراد منطقه بکنیم، براساس افراد هم بخواهیم تقسیم بکنیم، خوب چه جورى بکنیم؟
از آن طرف هم وزارت کشور گفت که اگر شما مى‏خواهید نماینده اضافه کنید از این‏که فرض بفرمایید چند نفر اضافه کنید نمى‏شود مثلًا یکى از پیشنهادها این بود که حالا که مى‏خواهیم براى تعداد نمایندگان سقف مشخصى قرار بدهیم، نمى‏خواهیم با هر 150 هزار نفرى که به جمعیت اضافه مى‏شود یک نفر بر تعداد نمایندگان اضافه شود، بیاییم از نقاط پرجمعیت مثل تهران مثلًا پنج نفر کم بکنیم، از فلان جا دوتا، از جاى دیگر یکى کم بکنیم، وزارت کشور گفت اگر این کار را بکنیم و بگوییم ازفلان جا چندتا کم و به نقاطى که احتیاج هست اضافه بشود یا برود این سطح توقع مردم را بالا مى‏برد، انتظار مردم بالا مى‏رود چرا؟ براى این‏که الان مردم جاهاى زیادى از ما درخواست کرده‏اند و مى‏خواهند نماینده بشوند.
من خودم که در شوراى نگهبان در دو نوبت مسؤولیت نظارت بر انتخابات را داشتم مى‏دانم که چه جورى است، مثلًا در فلان نقطه دوتا حوز انتخابیه است، اینها رقابت کامل دارند، این مى‏خواهد از محل خودش رأى بیاورد، آن مى‏خواهد از محل خودش.
یکى از مشکلات انتخابات آنجاهایى است که نماینده از یک جایى باشد که دوتا حوز انتخابیه داشته باشد و نزدیک هم باشند، این ده هزارتا رأى دارد، آن دوازده هزارتا رأى دارد این از این‏ور مى‏خواهد بیاورد آن آدمى را که از محل خودش هست را مى‏خواهد بیاورد همیشه توى این تضاد و اختلاف هستند آن وقت این تقاضا هم از دولت زیاد است براى این‏که در اینجاها نماینده بشود خوب اگر در اینجاها بخواهد تعداد نماینده اضافه بشود، حساب کردیم که با کمتر ... مثلًا حالا از تهران اگر ما بیاییم از تهران چندتا نماینده کم بکنیم‏
Majlis:2 Volume:1 Sessions:1-14 Page:401
و ممکن است از فلان جا و از فلان جا کم بکنیم باز سروصداى بعضى‏ها بلند بشود و بعضى‏ها بگویند که چرا نمایند ما را کم کردید؟ ولى حالا آمدیم با تمام صرفه‏جویى، 10 نفر آوردیم وزارت کشور گفت 10 نفر، مشکل ما را حل نمى‏کند اگر شما بخواهید یک جا نماینده اضافه بکنید، کل آنجاهایى که الان دنبالش هستند، باید نماینده اضافه بکنیم و این براى ما مشکل ایجاد مى‏کند.
بعد بالاخره آن چیزى که به نظر رسید که آن سقفى را که در قانون اساسى هست، آن‏که یک چیز مشخصى ما مى‏آوریم و آن براى ما مشکلات زیاد مى‏کند و هم دست دولت از نظر سیاسى جغرافیایى باز باشد براى یک جا بخواهد نماینده بدهد این متن در بین پیشنهادها تصویب شد که: چنان‏چه بر تمام جمعیت کشور، یک میلیون اضافه بشود، یک میلیون که بر تمام جمعیت کشور اضافه شد، دولت، وزارت کشور با توجه به عامل جمعیت، جغرافیا، مسائل سیاسى، مسائل اقتصادى هست که ما گفتیم این‏جورى براى این‏که آن چیزها و نظایر آنها گفتیم براى این‏که مسائل اقتصادى و اینها هم شامل بشود که خلاصه اگر تشخیص دادند، تمام اینها را .. (البته این با قانون‏گذار است این را هم توجه بفرمایید و آقایان توجه دارند که این با قانون‏گذار است اینجا جهاتش راقانون‏گذار تعیین مى‏کند) در آن موقع خودش مى‏گوید که این یک نفر باید کجا اضافه بشود بعد ما حساب کردیم دیدیم که اگر 10 میلیون به جمعیت کشور اضافه بشود، 20 میلیون به جمعیت کشور اضافه بشود، 20 تا نماینده اضافه مى‏شود، آن وقت این 20 تا نماینده را مجلس مى‏آید و یک خطوط کلى مى‏دهد و دست دولت را باز مى‏گذارد، با در نظر گرفتن عوامل انسانى که جمعیت‏ها باشند یا سیاسى و یا جغرافیایى بود، همان جا کاندیدا و همان‏جا حوزه انتخابیه قرار مى‏دهد اگر چنین چیزى باشد، هم مشکل هزینه را در بر ندارد و هم اشکالات از نظر جا به میان نمى‏آید و هم این‏که جاهایى که نیاز دارد و مصلحت کشور است که نماینده داده بشود، نماینده داده مى‏شود حسابش را کردیم که در تمام ابعاد این بهترین طرح و بهترین پیشنهاد است و لذا کمیسیون این پیشنهاد را که خدمت آقایان هست تصویب کرد که در کل کشور که یک میلیون جمعیت اضافه مى‏شود، یک نماینده هم اضافه بشود. و السلام.
منشى (محمد یزدى)- آقاى عمید بفرمایید.
عباسعلى عمید زنجانى- بسم الله الرحمن الرحیم. دلایل توجیهى که براى این مصوب کمیسیون ارائه شده با توجه به توضیحاتى که مخبر محترم جناب آقاى امامى ارائه دادند، به نظر ناکافى مى‏رسد اگر حضرات دلیل اول را ملاحظه بفرمایند، با توجه به توضیحات جناب آقاى امامى، کافى بودن تعداد موجود براى بحث و بررسى لوایح و طرح‏ها و سایر وظایف مجلس دلیل بر این مصوبه ارائه شده است که ملاحظه مى‏کنید مصادره به مطلوب است کافى است به چه دلیل کافى است؟ دلیلى ارائه نشد.
در دلیل دوم گفته شده زیاد شدن اعضاء ممکن است به جاى تأثیر مثبت، در انجام وظایف، مزاحم سرعت کار و حسن انجام امور وکالت شود، باز معیار به دست داده نشد، اگر جمعیت و نمایندگان بیشتر مفید است و ملاک و معیار داشته باشد و مفید باشد، چه اشکالى دارد؟ و خواه ناخواه خود تعداد زیادى نمى‏تواند دلیل بر مزاحم بودن باشد و حضرات توجه‏
Majlis:2 Volume:1 Sessions:1-14 Page:402
دارند که مثلًا در جاهایى که گفته مى‏شود جمعیت زیاد احیاناً مزاحم است این به خاطر این است که زیادى جمعیت غیر مفید است ملاحظه مى‏کنید که گفته شده «ممکن است» امکان نفى ضرورت وجود و عدم است یعنى هم ممکن است مفید باشد هم ممکن است ایجاد مزاحمت بکند، خوب ممکن است که مفید باشد، ایجاد مزاحمت نکند، دلیلى ارائه داده نشده.
در مورد دلیل سوم اصل شصت و چهارم قانون اساسى مستلزم اضافه شدن تعداد نمایندگان مناطق پرجمعیت است این دلیل دیگر خیلى عجیب و غریب به نظر مى‏رسد چرا؟ براى این‏که در مناطق پرجمعیت اگر جمعیت بیشتر است، خوب باید نمایند بیشتر داشته باشد، درست به عکس است معیار اگر جمعیت است، خواه ناخواه تعداد هم بیشتر خواهد بود و چه اشکالى دارد در مناطقى که جمعیت بیشتر دارد، نماینده هم بیشتر باشد، باز به نظر مصادره به مطلوب مى‏رسد.
من در اینجا توجه آقایان رابه یک نکت جالب جلب مى‏کنم در همین قانون موجود در قانون اساسى جمهورى اسلامى ایران شما ملاحظه مى‏کنید در دور سوم نه، ولى در دور دوم انتخابات مجلس از تهران جناب آقاى هاشمى با 2 میلیون رأى (با کمى اختلاف) به مجلس مى‏آیند، از یک شهرستان که اسم نمى‏برم با 9 هزار رأى به مجلس مى‏آیند! این هم نماینده است، آن هم نماینده است، این با هیچ معیارى نمى‏سازد چرا؟ براى این‏که جمعیت تهران که زیاد است سى‏تا نماینده برایش در نظر گرفته شده خواه ناخواه نماینده با یک رأى بالایى به مجلس مى‏آید اما در شهرستان چون مناسبت جمعیت ملاحظه نشده یک نفر با نه هزار رأى مى‏آید و هم آن کسى که با 2 میلیون رأى آمده، حق قانون‏گذارى براى کل کشور دارد، هم آن کسى که با نه هزار رأى به مجلس آمده، هیچ منطقى به نظر نمى‏رسد بنابراین جمعیت زیاد بعضى از مناطق دقیقاً دلیل بر این است که باید نماینده بیشترى داشته باشد.
در مورد دلیل چهارم بالا رفتن عد نمایندگان مستلزم مخارج مى‏شود خوب اگر مفید است، باشد مستلزم مخارج باشد مگر هزینه‏هاى کشور نباید براى کارهاى مفید به حال کشور خرج بشود؟ باید اثبات بشود که غیر مفید یا مضر است، بگوییم اسراف است اما مادامى که مفید است نمى‏شود گفت زیاد است براى کارهاى مفید هزینه کرن یا کارهاى ضرورى هزینه کردن هیچ اشکالى ندارد اجازه بفرمایید من مبنایى مطلب را خدمتتان عرض کنم.
ببینید (با عرض معذرت) انتخابات با شکل فعلى از بیرون آمده، آنها یک شیوه‏ها و تجربه‏هاى چند صد ساله دارند بالاخره باید تجربیات بشرى در این مسائل ملحوظ بشود، این نه التقاط است، نه اقتباس از شرق و غرب است این مستند کردن به تجربیات طولانى بشرى است و ما مى‏بینیم که در تمام دنیا براى تعداد نمایندگان چند معیار ملاحظه مى‏شود.
معیار اول آزادى رأى است. اصل این‏که تعداد نماینده چقدر باشد موکول به این است که ما در چقدر افراد چند نماینده تعیین کنیم آزادى رأى بیشتر است یا نه؟ خواه ناخواه تناسب معکوس مى‏شود یعنى هر قدر جمعیت کمتر برایش نماینده قائل شدید آزادى بیشتر است من با عرض معذرت باز یک آمارى خدمتتان عرض مى‏کنم (آمار ناقص) در آمریکا و شوروى هر 300000 نفر یک نماینده دارد. در انگلستان هر 90000 نفر یک نماینده دارد (این آمار تقریبى است) در فرانسه هر 60000 نفر یک نماینده. آزادى درست معکوس است. یعنى هر
Majlis:2 Volume:1 Sessions:1-14 Page:403
قدر سقف تعداد افراد پایین‏تر آزادى بیشترى ملحوظ شده است این یک معیار شناخته شده براى آن کسانى است که انتخابات را حالا بدعت کرده‏اند بدعت حسنه بوده بدعت سیئه بوده، هر چه بوده این تجربیاتى است که اینها داشته‏اند.
مقیاس و معیار دوم در تعیین تعداد نمایندگان مسأله جغرافیایى سیاسى کشور است کشورهایى که با وسعت سرزمین مواجه هستند اینها به نحوى عمل مى‏کنند کشورهایى که با وسعت کمتر هستند آن سیصد هزار نفر یک نماینده، شصت هزار نفر یک نماینده دقیقاً به لحاظ سرزمین هم هست سرزمین وسیع شوروى و آمریکا را با سرزمین فرانسه مقایسه کنید! بنابراین جغرافیاى سیاسى باید حتماً در کنار جغرافیاى جمعیتى ملاحظه بشود.
و مسأله و معیار سوم نوع رژیم سیاست است در کشورهایى که معمولًا نظام فدرالى دارند به یک نحوه عمل مى‏کنند شوروى 1500 نفر نماینده در مجلس دارد و کشورهاى دیگر که لزومى ندارد ما اسم ببریم با یک وضع دیگرى. کشور ما یک کشور، بسیط است یک کشور (به اصطلاح سیاسى) یک کشور یونیترى است، یک کشور بسیط است یک واحد سیاسى است بنابراین، این چند معیار را اگر ما در نظر بگیریم، و یک معیار چهارم را هم معمولًا منظور مى‏کنند و آن فعال بودن مجلس است اگر مجالس فعال نباشند تعداد نماینده بالا است هرچه مجلس فعال‏تر باشد تعداد نماینده پایین است به عنوان مثال دراتحاد جماهیر شوروى سوئیت عالى یا شوراى عالى آنها درست است 1500 نماینده دارد اما اینها سالى دو سه بار نشست دارند هیأت رئیسه‏شان را انتخاب مى‏کنند و بعد از انتخاب هیأت رئیسه مسائل به هیأت رئیسه تفویض مى‏شود و نمایندگان دنبال کارشان مى‏روند وهر نماینده‏اى شغل اصلى خودش را حفظ مى‏کند این ملاک‏ها را ما باید در نظر بگیریم با توجه به این معیارها کشور ما یک کشور متوسط است، هم از نظر سرزمین و هم از نظر جمعیت جغرافیاى جمعیتى‏اش با جغرافیاى سرزمینى و سیاسى‏اش تقریباً جزو کشورهاى متوسط حساب مى‏شود اگر براى یکصد و پنجاه هزار نفر یک نماینده زیاد است (به لحاظ نماینده عرض مى‏کنم زیاد است) اما از آن طرف هم یک میلیون نفر یک نماینده براى چنین کشورى با توجه به معیارهایى که عرض شد بسیار اندک است (به لحاظ نماینده) یعنى هر یک میلیون نفر یک نماینده. بیشتر است استناد به شلوغى مجلس است، مجلس شلوغ نمى‏تواند فعال باشد من خواهش مى‏کنم عنایت بفرمایید مجلس شلوغ چرا، چه کسى گفته است که نمى‏تواند فعال باشد؟ اگر یک مجلس یکصد نفرى شلوغ را شما در نظر بگیرید فعال نیست، یک مجلس یک هزار نفرى منظم مى‏تواند فعال باشد این مربوط به آیین‏نامه است آیین‏نامه مجلس چگونه باشد تا مجلس فعال باشد تعداد جمعیت، تعداد نمایندگان نقشى در این مسأله نمى‏تواند داشته باشد بنابراین بهتر است به جاى این‏که ما این اشکالات را در نظر بگیریم فکرى براى مثلًا منظم کردن مجلس داشته باشیم، ملاحظه بفرمایید الان بسیارى شکوه مى‏کنند از این‏که موقع مطرح شدن طرح‏ها و لوایح نمایندگان توجه ندارند، دقت ندارند به استدلال‏ها توجه نمى‏کنند قیام و قعودها مستند به ادله نیست این نگرانى‏هایى که اظهار مى‏شود، کسى مى‏آید آنجا استدلال مى‏کند، دیگران گوش نمى‏دهند و موقع رأى دادن احیاناً ملاک‏هاى غیر عقلایى، غیر منطقى حاکم مى‏شود خوب اینها مربوط به شلوغى نیست (منشى- وقتتان تمام است) کم جمعیت بودن و پرجمعیت‏
Majlis:2 Volume:1 Sessions:1-14 Page:404
بودن نیست، (با عرض معذرت یک دقیقه اجازه بدهید) ممکن است در یک مجلس پنجاه نفرى هم همین مسائل باشد و در نتیجه مصوباتش و آرائش چندان مستند و منطقى نباشد.
بنابراین من با کلیات مصوب کمیسیون چهارم در مورد تعداد نمایندگان به این ادله که عرض کردم مخالف هستم و معتقد هستم که اگر یکصد و پنجاه هزار نفر یک نماینده، کمى تند است از آن طرف هم یک میلیون، یک نفر متناسب با کشور ما از نظر جغرافیاى سیاسى از نظر جمعیت، از نظر نوع و رژیم سیاسى‏اش که جمهورى اسلامى ایران هست با معیارهاى اسلامى وفق نمى‏دهد با عرض معذرت.
منشى- آقاى بیات به عنوان موافق بفرمایید.
اسدالله بیات- بسم الله الرحمن الرحیم. من معتقدم که روح اشکال را اگر جناب آقاى عمید عنایت مى‏فرمودند آن نوع استدلال براى مخالفت نمى‏کردند در عین این‏که معیارهایى که نقل فرمودند کاملًا درست است، کسى روى تجربیات بشرى یقیناً علامت سؤال نمى‏گذارد و اعتناى نظام جمهورى اسلامى بر پارلمان و نمایندگى و انتخابات و مسائل گوناگونى که خود شما مى‏دانید دقیقاً نشان این است که به همان تجربیات بشرى تکیه مى‏کند والا پارلمان «بماهو» پارلمان نه سابقه مکتبى دارد، نه سابق اسلامى دارد، نه در دوران صدر اسلام بوده. مسأله‏اى است که چون عملى بوده، کارى بوده روى تجربیات بشرى، افکار بشر شور و مذاکره مفید بوده براى رسیدن به واقعیات خودش دقیقاً شاهد این قضیه است و شاید در میان مجالس دنیا فعال‏ترین مجلس هم مجلس شوراى اسلامى است، انصاف این است که ما این را باید در نظر داشته باشیم یادم هست که در خدمت حاج آقا هاشمى رفسنجانى مالزى رفته بودیم (یادشان هست) که آنجا 252 نفر نماینده دارند و وسعت جلسات‏شان مخصوصاً در محیط قانون‏گذارى 25 نفره است، صحبت شد چرا این‏طورى است؟ بعد بحثى هم که بود این بود که آنها شیوه و مکانیزمى را براى قانون‏گذارى پیش‏بینى کرده‏اند که مشکلى را ایجاد نمى‏کند من دو سه تا ضابطه و مکانیزم را از اصول قانون اساسى مى‏خوانم و الان هم نمى‏توانیم تجدید نظر بکنیم، بعد با توجه به اصل شصت و چهارم ببینید که ما در دوره چهارم و پنجم و ششم با چه گرفتارى رو به رو خواهیم بود.
در اصل شصت و پنجم آمده است که: «پس از برگزارى انتخابات جلسات مجلس شوراى ملى با حضور دو سوم مجموع نمایندگان است» شما این را نمى‏توانید که تغییر بدهید، جزو محدوده اختیارات ما هم نیست. طبق آمار دقیقى که اخیراً داده‏اند تصاعد جمعیت شبیه تصاعد هندسى است که در اقتصاد از مالتس نقل مى‏کنند. تقریباً این دوره نقل کرده‏اند سه و چند دهم درصد افزایش جمعیت داشته‏ایم. ملاحظه بکنید که در سال 1357 ما 32 میلیون جمعیت داشته‏ایم و الان 50 میلیون جمعیت داریم. البته آمار غیر رسمى نشان مى‏دهد که الان 52 میلیون جمعیت داریم نه 50 میلیون. به طور طبیعى با این روند اگر افزایش جمعیت بشود و تشویق‏هایى هم که علماى اعلام، ائمه جمعه براى ازدواج، براى مسائل گوناگون دارند خواهى نخواهى ما 20 سال آینده یقیناً 80 میلیون جمعیت خواهیم داشت، هیچ بروبرگردى ندارد! این 80 میلیون جمعیت با توجه به این مکانیزم اگر بنا بشود هر 150 هزار نفر یک نماینده داشته باشد به طور طبیعى شما آن موقع 1000 نفر نماینده خواهید داشت. باز یک چند سال‏
Majlis:2 Volume:1 Sessions:1-14 Page:405
دیگر 1200 نفر، دیگر بالاخره شما باید کنترل بکنید. شما چه رقم را هر 150 هزار نفر بگیرید و خواهى نخواهى ما باید فکرى براى تعداد نمایندگان مجلس داشته باشیم. حالا چه معیار ما خود جمعیت باشد که معیار کاملًا اصولى و درست است، چه معیار ما جغرافیاى سیاسى باشد درست است، چه معیار ما محرومیت‏ها باشد. شما الان خودتان مى‏دانید که در تهران اکثر موکلین، اکثر نمایندگان را اگر ببینند نمى‏شناسند! الان عده معدودى را، معمولًا به لیست رأى مى‏دهند و در محیط و در داخل تهران شاید ... اما شما اگر در گوشه و کنار کشور مراجعه بکنید ملاحظه خواهید کرد بیچاره نماینده باید سیصد کیلومتر، چهارصد کیلومتر راه را طى بکند، درست است جمعیتش کم است اما جهاتى، چیزهایى، محرومیت‏هایى، معیارهایى وجود دارد که دقیقاً در این رابطه مؤثر هست. علاوه بر این واقع قضیه این است که الان نمایندگان به آن معنا که در قانون اساسى هست در جامعه مطرح نیست. بالحمل الاولى شما نماینده را این‏جورى در نظر مى‏گیرید، الان نماینده کار فرماندار را انجام مى‏دهد. کار بخشدار را انجام مى‏دهد، کار اداره بازرگانى را انجام مى‏دهد. نه این‏که بخواهم بگویم این درست است. عملًا الان بیچاره نماینده شده جبران کننده کمبودها. نقصان‏ها، ضعف‏ها، ناتوانى‏هایى که دیگران دارند چیزى در مرکز تصمیم‏گیرى مى‏شود این بیچاره باید برود در اینجا توجیه سیاسى بند. مشکلات اقتصادى وجود دارد باید برود. تقصیرى هم ندارد مشکل است. بنابراین امروز شرایطى که ما داریم وضعیت‏مان این است! این نماینده است که در بیرون فعال است، در داخل فعال است. کدام مجلس در سراسر دنیا است که هفته‏اى غیر از روزهاى جمعه معمولًا جلسه داشته باشد؟ کدام مجلس دنیا است؟ یا کمیسیون دارد، یا دقیقاً مجلس علنى دارد و یا براى تحقیق به جاهاى دیگر مى‏رود. الان وضع نمایندگان این‏طورى است. من یادم هست که آن موقع که حاج آقا یزدى در مجلس تشریف داشتند و رئیس کمیسیون قضائى هم بودند ایامى که آقایان حج مشرف شده بودند ما تعدادى از قوانین جزایى را در ایام تعطیل رسمى نشستیم در اینجا قبل از ظهر و بعد از ظهر رسیدگى کردیم. پس بنابراین هم فعالیت انصافاً در مجلس زیاد است و هم زمان بیشترى را نمایندگان در مجلس مى‏گذرانند و مسائل دیگرى هم معیار است که همه اینها را من قبول دارم، اما این مکانیزم‏ها را مى‏خواهم عرض بکنم، شما ملاحظه بفرمایید. از آن طرف مى‏گوید که اگر رسمیت پیدا بکند دو سوم باید باشد، از طرف دیگر بنا بشود دو سوم باشد یعنى چه؟ یعنى از 270 نفر باید 180 نفر باشد اگر 320 نفر باشد همین‏طور، دو سوم اضافه مى‏شود. آن یکى همین‏طور آن یکى هم همین‏طور ... علاوه بر آن در همین قانون اساسى تصریح شده است که تصویب قوانین باید چگونه بشود؟ نصف به علاوه یک. اگر یک 1200 نفر نماینده داشته باشیم و همه آنها در یک جا باشند یک ماده واحده را ما چطورى باید تصویب بکنیم؟ 601 نفر باید بلند بشوند. من بیچاره 9 سال است در اینجا منشى هستم که این شمردن خودش یک کار بسیار سختى است. ما باید بنشینیم در اینجا بشماریم تا یکى کم نباشد. یک نفر نشسته یا ایستاده خودش مشکل ایجاد مى‏کند!
خوب، پس شما ملاحظه مى‏کنید که مکانیزمى که در اینجا پیش‏بینى کرده از آن طرف هم در اصل شصت و چهارم آمده است که عده نمایندگان مجلس شوراى اسلامى 270 نفر، البته اینجا من یک حاشیه بزنم: با کمال تأسف خبرگان گذشته با همه ارج و احترامى که برایشان قائلیم‏
Majlis:2 Volume:1 Sessions:1-14 Page:406
این تعداد را از طاغوت گرفته‏اند. چون در دوران گذشته 270 نفر بوده و آن آقایان دیگر جغرافیاى سیاسى را در نظر نگرفته‏اند و این اعتراض را من هم وارد مى‏دانم. اقلًا بروند ببینند این 270 نفر روى چه میزانى است؟ آخر براى تهران چرا 30 تا؟ تبریز جمعیتش کمتر از اصفهان است، تبریز 6 تا نماینده دارد، اصفهان 5 تا نماینده دارد. این طبیعى است که نوعى بى‏ضابطگى وجود دارد و ما این را قبول داریم. منشأ آن این بوده که چون در گذشته چنین مسأله‏اى بوده، آقایان هم نخواسته‏اند روى این قضایا تجدید نظر بکنند آمده‏اند همان رقم را تثبیت کرده‏اند و حفظ کرده‏اند این درست اما اصل این‏که این مقدار نماینده براى جمعیت ما کافى است ما در آن تردید نداریم. شما مى‏فرمایید این استدلال‏ها کافى نیست، بنده حرفم چیز دیگراست اگر چه در این استدلال‏ها شما شبهه بکنید اما یک واقعیت است و آن این است که با این مکانیزمى که آن اصول قانون اساسى براى تشکیل جلسات و براى رسمیت جلسات و براى ادام جلسات پیش‏بینى کرده با 1000 نفر و 1200 نفر نمى‏شود کار کرد با توجه به این قضیه خود شما هم مى‏بینید وقتى که شوراى‏عالى قضائى 5 نفر هستند، عالم هستند، مجتهد هستند به قول حضرت امام روحى له الفدا که اگر هم انبیاء الهى در یک دورانى مبعوث مى‏شدند دعوا نداشتند که انتظار ما از شوراى‏عالى قضائى همین است، 5 نفر نمى‏توانند به یک تصمیم برسند، 1200 نفر چطور مى‏توانند به یک رأى برسند، چطور مى‏توانند به یک تصمیمى برسند؟ آن هم در مواقع دو فوریتى، در مواقع سه فوریتى، در یک کشور انقلابى که باید سریع تصمیم‏گیرى بشود، زود باید تصمیم‏گیرى بشود بنابراین تجدید نظر در این مکانیزم هیچ بروبرگردى ندارد (منشى- وقتتان تمام شده است) عذر مى‏خواهم، یک جمله را هم عرض بکنم منتها بلى، من دوتا اصلاح عبارتى الان پیشنهاد دارم که نوشته‏ایم و تقدیم مى‏کنم که نظر کمیسیون هم به نظر من همین بوده.
نوشته‏اند که اگر یک میلیون اضافه بشود به جمعیت کل کشور، مى‏تواند یک نفر اضافه بشود، کلمه «مى‏تواند» کلم درستى به نظر نمى‏رسد براى این‏که یک نفر یقیناً باید اضافه بشود نه این‏که مى‏تواند اضافه بشود کلم «مى‏تواند» باید در اینجا حذف بشود.
مسأله بعدى هم که داریم این یک نفر که اضافه مى‏شود، کجا؟ ضابطه در اینجا پیش‏بینى نشده است لذا یک عبارتى هم بعد از آن باید اضافه بشود: «ضوابط افزوده شدن نماینده مذکور نسبت به حوزه‏هاى انتخابیه طبق قانون معین مى‏شود» یک چنین چیزى را ما باید در اینجا بیاوریم، به نظر من اصل قابل دفاع است و مکانیزم خوبى هم پیش‏بینى شده و لذا من موافقم.
منشى (محمد یزدى)- مخالف بعد. من نام نوشته‏ام اگر اجازه مى‏فرمایید صحبت کنم.
رئیس- بفرمایید.
محمد یزدى- عرض شود که من در جهت مخالفت صحبت مى‏کنم اما با یک جهت دیگرى که رابط انتخاب نماینده را با فعال بودن یا فعال نبودن مجلس رابطه نماینده را با جمعیت یا رشد جمعیت و اصولًا رابط وکیل و موکل را من فکر مى‏کنم اگر قبلًا یک بررسى بکنیم موضوع بحث کاملًا عوض مى‏شود، و اصلًا تصمیم‏گیرى راحت‏تر مى‏شود اما این‏که با فعال بودن و فعال نبودن مجلس رابطه دارد این رابطه اصلًا صحیح نیست و معلوم است که وقتى نماینده به مجلس آمد در ارتباط با شرایط موجود حالت فعالیت و عدم فعالیت و امثال ذلک مطرح مى‏شود و به اختلاف چگونگى‏هایى که در خود نمایندگان هست یا در شرایط کشور هست این حالات‏
Majlis:2 Volume:1 Sessions:1-14 Page:407
پیش مى‏آید که گاهى فعال‏تر مى‏شود، گاهى ساده‏تر و کمتر عمل مى‏کند بنابراین در تعیین رقم نماینده براى مجلس فعالیت مجلس را به هیچ وجه نمى‏شود یک ضابطه حساب کرد، یعنى یک عامل یا یک دلیل حساب کرد لذا این‏که بگوییم مجلس شوراى اسلامى فعال‏ترین مجلس است پس رقمش مى‏تواند بالاتر برود، یا خداى ناکرده کمتر است پس همین رقم بماند اصلًا این استدلال درست نیست.
مسأله دوم رابط با جمعیت. همین‏طور که اشاره فرمودند معمولًا یک رابط مستقیم با جمعیت برقرار هست و فکر مى‏کنیم که به نسبت جمعیت باید نماینده انتخاب بشود بعد هم بحث مى‏کنیم که مثلًا رشد جمعیت در کشور ما 7/ 3 هست و همین‏طور که اشاره هم فرمودند در آیند نزدیکى آن‏طور که بعضى از مقامات دانشگاهى گفته‏اند در 13 سال آینده جمعیت ما 75 میلیون نفر است، در 20 سال آینده جمعیت ما 100 میلیون است ودر هر 35 سال جمعیت دو برابر مى‏شود و با این آمار مشکل را مجسم مى‏کنند.
بنده مى‏خواهم عرض کنم آن مسأله جمعیت و رشد جمعیت و مشکلات خدماتى و مسائل دیگر ربطى به این بحث ندارد مى‏خواهم بگویم رابط انتخاب نماینده با جمعیت اصولًا بحث صحیحى نیست، چرا؟ براى این‏که این‏طور نیست که ... نه این‏که رابطه‏ها را هم به طور کلى قطع بدانم، یعنى بگویم نماینده با انتخاب کنندگان هیچ رابطه‏اى ندارند، بلکه عرض مى‏کنم این‏جور نیست که افرادى که نماینده انتخاب مى‏کنند نمایندگان وکلاى آنها باشند و اینها موکلین باشند و بحث از باب وکالت باشد و واگذارى اختیارات باشد! این‏طور نیست و لذا ما از نظر حقوقى دقیقاً مى‏بینیم که کمترین آثار باب وکالت در باب رأى دادن به افراد و کسانى که رأى مى‏گیرند و نصاب لازم را مى‏آورند و به مجلس مى‏روند وجود ندارد یعنى مطابق هیچ یک از قواعد حقوقى نمى‏تواند بگوید که نمایند مجلس وکیل است و یا کسى که رأى داده است موکل است با هیچ یک از قواعد تطبیق نمى‏کند.
در عین حال هم مى‏بینیم که علت این‏که انتخاباتى انجام مى‏گیرد این است که هم مردم به اجتماع نمى‏توانند در مسائل خودشان تصمیم بگیرند، ناچار تصمیم‏گیرى را به یک عده کمترى مى‏دهند که بتوانند تصمیم بگیرند پس این رابطه چه نوع رابطه‏اى است؟ این‏طور نیست که هر چه جمعیت بیشتر باشد استحقاق نمایندگان بیشترى پیدا بکند و هر چه جمعیت کمتر باشد استحقاق نمایند کمترى پیدا بکند، بلکه مسأله این است که جمعیت چون نمى‏تواند خود تصمیم بگیرد باید کسى از طرف او تصمیم بگیرد کم و زیادى آن نسبت به رقم کم و زیاد جمعیت نمى‏تواند ارتباط داشته باشد، بحث هم بحث وکالت نیست! ناچار اینجا یک قانون مطرح مى‏شود و این قانون را خود حکومت یا حاکم که از طرف همین جمعیت انتخاب مى‏شود تعیین مى‏کند یعنى شما الان در قانون انتخابات مجلس شوراى اسلامى که تعیین مى‏فرمایید اشخاصى با این شرایط مى‏توانند کاندیدا بشوند، اشخاصى هم با این شرایط مى‏توانند رأى بدهند، رأى دهنده در موقع رأى به هیچ وجه نمى‏داند به نام آن کسى که رأى مى‏دهد آیا واقعاً او نماینده او خواهد شد یا نه؟ فقط او مى‏داند طبق قانون حق رأى دادن دارد، کسى هم که کاندیدا مى‏شود نمى‏داند آیا نصاب لازم را مى‏آورد یا نه؟ فقط مى‏داند که طبق قانون حق کاندیدا شدن و خود را در معرض گذاشتن دارد. یک قانون آمده است اینجا وساطت کرده‏
Majlis:2 Volume:1 Sessions:1-14 Page:408
مى‏گوید کسانى که با این شرایط سنى هستند مى‏توانند رأى بدهند، کسانى هم که این نصاب را آورده‏اند قهراً نماینده خواهند شد و مى‏توانند از طرف رأى دهندگان در مجلس حضور پیدا کنند وقتى این‏جور شد بنابراین رابط کثرت و قلت جمعیت قطع مى‏شود اما رابطه به کلى قطع نمى‏شود به هر حال این مردم هستند که رأى به این نمایندگان دادند، اینها هم نمایندگان این مردم هستند از اینجا مى‏خواهم نتیجه بگیرم که مسأله مصلحت و مسأله تقنین و قانون‏گذارى مطرح مى‏شود و حکومت و قانون‏گذار است که باید مصلحت آن جمعیت را و مصلحت تعداد نماینده را بررسى بکند، نه رشد جمعیت را ملاک بگیرد اگر ملاک این شد (که تصور من این است که ملاک این باید باشد) اصلًا این محاسبات را باید کنار بگذاریم و واقعاً ببینیم در کشور ما با شرایط رشد جمعیتى‏مان، با شرایط اقتصادى‏مان، با شرایط سیاسى‏مان، با شرایط مذهبى‏مان، با شرایط پراکندگى جغرافیایى وضع کشورمان مصلحت چیست؟ من تصور مى‏کنم اصولًا مصلحت این نیست که تعداد نماینده را اضافه بکنیم حتى تصور شخصى خودم این است که رقم موجود را (اگر بشود) حفظ بکنیم و به هیچ وجه حق کسى هم ضایع نشده است یعنى چون این رابطه را با این کیفیتى که توضیح دادم هست این‏جور نیست که حق کسى ضایع شده باشد لذا مخالفت من بر این است این‏که ما یک نصابى را معین کنیم 150 هزار نفر جمعیت یک نماینده تا بفرمایید رشد جمعیت موجب مى‏شود در آیند نزدیکى ما هزارتا نماینده داشته باشیم براى فرار از این مشکل بفرمایید هر یک میلیون در سطح جمعیت یک نماینده تا این اشکال پیش بیاید که مثلًا محل این نماینده کجا خواهد بود؟ چه کسانى انتخاب خواهند کرد؟ آن یک نماینده را که در اثر رشد جمعیت روى کل کشور اجازه مى‏دهید به مجلس بیاید از چه راهى به مجلس مى‏آید و امثال اینها. من مى‏خواهم عرض کنم مصلحت را قانون‏گذار مى‏تواند رعایت کند و اگر مصلحت را رعایت بکنیم لازم نیست اصلًا اضافه بکنیم حتى الامکان همین نصاب را حفظ بکنیم تا سال‏هاى زیادى. اگر مى‏فرمایید این ممکن است مشکلى داشته باشد ومصلحت نباشد باز زمان را فاصل بیشترى بدهیم و رقم را هم کمتر. یعنى 10 سال را مى‏توانیم 20 سال، 30 سال بکنیم، رقم یک میلیون را هم مى‏توانیم پایین‏تر بیاوریم و یا شهرستانى (یعنى همین استانى و شهرستانى) ولى رقم جمعیت را بیشتر بکنیم یعنى 150 هزارتا را بیشتر بکنیم ده سال را هم زیادتر بکنیم به این کیفیت به نظر مى‏رسد که صلاح بیشترى باشد بنابراین مخالفت من با این پیشنهاد از این جهت است، نه این‏که با کلیاتش به آن صورت مخالف باشم.
منشى- جناب آقاى هاشمى به عنوان موافق بفرمایید.
اکبر هاشمى رفسنجانى- بسم الله الرحمن الرحیم. ما تا اینجایى که گوش دادیم یک حرفى که مفیدتر از پیشنهاد کمیسیون باشد در حرف‏ها نیامد حالا من توضیح مى‏دهم ممکن است مخالفین بعدى یک چیزى بگویند که مفید باشد جناب آقاى عمید یک مقدارى هم مغالطه فرمودند و هم در کیفیت نقل استدلال ما و توجیهات کمیسیون کوتاهى کردند (عمید زنجانى- مغالطه سوء نیت مى‏خواهد ولى من سوء نیت نداشتم) نه، عمدى نبوده یعنى بیان این‏جورى بود حالا عرض مى‏کنم مثلًا روى کافى بودن یا نبودن. ما مختصر نوشتیم اما محتواى مطلب فکر مى‏کنم براى آقایانى که اهل نظر خودشان هستند روشن باشد.
Majlis:2 Volume:1 Sessions:1-14 Page:409
اصل استدلال ما بر این است که این تعدادى که الان در مجلس وجود دارند براى مسؤولیت‏هاى مجلس کافى است و ما اگر بخواهیم یک نیرویى اضافه بکنیم یا مخارجى بر بیت المال کشور تحمیل بکنیم احتیاج به یک دلیل دارد یعنى واقعاً باید یک دلیلى پیدا بکنیم که آن ضرورت ما را وادار بکند چیزى را اضافه بکنیم در مجلس الان ما که هشت، نه سال است داریم کار مى‏کنیم این 270 نفر همیشه هم آنها در بحث‏ها، در قانون‏گذارى، حتى در بحث دولت که پیش مى‏آید فعال نیستند نسبت به حوزه‏هاى نمایندگى خودشان هم که خوب هر کسى مى‏رود فعالیت خودش را مى کند و در حد لازم هم آنجا هستند، نماینده کم نیست، بعضى جاها زیادى است که گاهى از این جهت مسأله داریم اصلًا بحث این است، شما که مى‏فرمایید زیاد بکنیم دلیل‏تان را بیاورید که چرا ما باید یک مخارجى را تحمیل بکنیم؟ این‏که شخصى نیست ما که از جیب خودمان نمى‏خواهیم بدهیم، ما مى‏خواهیم از بیت المال مردم برداریم براى این کار خرج بکنیم البته اگر فاید مهمى داشته باشد هر چه خرج بکنیم خوب است ممکن است بگویید چه خرجى؟ من عرض کردم اولین خرجى که ما باید بکنیم باید یک پارلمانى براى جمعیتى بیش از سیصد نفر اگر باشد که الان که خبرگان ما کار کرده‏اند در حدود 2 میلیارد تومان ما باید خرج بکنیم تا این‏که پارلمانى بسازیم که تحمل ادار بیش از سیصد نفر را داشته باشد خوب اگر لازم باشد این کار را مى‏کنیم حالا در این جلسه بحث کنیم ببینیم واقعاً لازم است این کار را بکنیم یا نه؟ و اگر بیش از این آمدند ببینیم اثر بیشتر مى‏گذارند روى تحسین قانون‏گذارى یا نظارت یا نه؟ اصل بحث این است ما این عده را با تجربه‏اى که داریم کافى مى‏دانیم.
محورهایى که جناب آقاى یزدى اشاره کردند، آقاى عمید هم اشاره فرمودند البته معمولًا در بحث‏ها این‏جورى است که دو سه محور هست که اینها ملاک کم و زیادى است.
یکى، بى‏شک جمعیت است ما نمى‏توانیم به محور جمعیت اهمیت ندهیم مثلًا براى تهران پنج، شش میلیونى با یک شهر پنجاه هزار نفرى که به طور مساوى یک نماینده قرار داد! تحقیقاً این باید محاسبه بشود.
محور دوم، مسائل جغرافیایى است. بعضى جاها هست که ممکن است جمعیتش کم باشد، اما به جاى دیگرى نمى‏خورد و اگر بخواهیم نماینده به آنجا ندهیم و مردم بدون نماینده باشند اختلاف قومیت‏ها و مسائلى که در مناطق هست، گاهى نمى‏شود یک نماینده براى یک جا در نظر گرفت، باید دوتا نماینده در نظر بگیریم که این کار را ما در تقسیم نماینده‏ها مى‏بینیم ما مثلًا مثل آستارا داریم با تعداد کمى جمعیت مثلًا زیر پنجاه هزار نفر که الان یک نماینده دارد، بعضى جاها داریم که 250 هزار نفر هم دارند و یک نماینده دارد البته تقسیمات عادلانه نبوده ولى تحمیل شده بر قانون‏گذارهاى قبلى. بنابراین مسائل جغرافیایى هم هست مسائل انسانى هم هست بعضى جاها آدم باید یک نماینده به آنها بدهد که آن برسد زبان داشته باشند، در مجلس، در قانون‏گذارى، در رأس مدیریت کشور که محرومیت‏ها را جبران بکند و مسائل دیگر، هم اینها در محورها هست و اینها باید محاسبه بشود خوب حالا ما چه بکنیم؟ یک بحث دیگرى شاید در اظهارات مخبر محترم کمیسیون روشن نشد آن‏چه که در قانون قبلى بود این بود که براى هر صد و پنجاه نفرى که در هر حوزه اضافه مى‏شوند
Majlis:2 Volume:1 Sessions:1-14 Page:410
نه در کل کشور، من مغالطه‏اى که مى‏گویم اینجا است آقاى عمید فرمودند که ما براى یک میلیون یک نفر اضافه کردیم قانون قبلى هم ممکن بود به 2 میلیون هم یک نفر ندهد یعنى شکل این‏جورى بود براى هر حوزه باید صد و پنجاه هزار نفر اضافه بشوند تا یک نماینده ما اضافه بکنیم، ما مثلًا اگر (195) صد و نود و پنج حوزه در کشور داریم، اگر در صد و هشتاد حوزه‏اش، صد و پنجاه هزار نفر اضافه نشد به آنها نمى‏توانیم نماینده بدهیم در یک حوزه اگر اضافه شد بایست به آنجا ما زیاد نماینده مى‏دادیم مثلًا همین حالا تهران، اگر استان تهران را حساب کنیم، این شهر و اطراف و حومه و اینها حدود هفت میلیون، هفت میلیون و نیم جمعیت ممکن است در آن باشد ما الان باید طبق قانون قبلى به تهران حداقل پنجاه نماینده بدهیم که سى نماینده دارد ولى بسیارى از شهرستان‏ها هستند نزدیک صد و پنجاه هزار نفر رسیده‏اند، دیگر سهم‏شان نمى‏رسد بنابراین بسیارى از جمعیت‏ها اضافه شده‏اند در مقابل خودشان نماینده اضافه نمى‏کنند این شیوه درستى در قانون قبلى نبوده. این شیوه‏اى که ما انتخاب کرده‏ایم یک میلیون را گذاشتیم یک جا دیدیم یعنى قانون‏گذار نگاه مى‏کند مى‏بیند یک میلیون جمعیت اضافه شده از این یک میلیون جمعیت ممکن است ششصد هزار نفر آن در تهران اضافه شده، چهارصد هزار نفر در سایر جاها اضافه شده، این اتفاق افتاده. در گذشته راه درستى براى تعیین نماینده نداشت مى‏گفتند همین تهران را بایستى اضافه بکنیم، ما آمدیم گفتیم یک جا ببینید و نماینده اضافه کنید حالا بعضى از آقایان شبهه داشتند اصلًا چرا نماینده اضافه کنیم، آقاى یزدى مى‏فرمودند همین مقدار کافى است خوب ما یک چیزهاى جدیدى برایمان پیش مى‏آید الان شهرهایى در طول ده سال ساخته مى‏شود، مراکز جمعیتى به وجود مى‏آید کارخانه مى‏سازند یک دشتى آباد مى‏شود آنجا نماینده ندارد اگر ما فیکس بکنیم بگوییم هیچ براى آنجا از کجا مى‏خواهید نماینده بیاورید یا باید از یک جایى کم کنید، کم کردن نماینده از یک شهرى بالاخره اثر سوء در مردم دارد ما یک رقمى در اختیار وزارت کشور گذاشته‏ایم که بتواند از آن رقم بردارد، براى جاهاى جدیدى که به وجود مى‏آید یک جاهایى هست همین حالا ما مسأله داریم مثل گلپایگانى و خوانسار، مثل محلات و دلیجان و خیلى جاها الان در کشور هست که اینها مسأله سیاسى حاد دارند در موقع انتخابات. اگر یک سقفى در اختیار وزارت کشور و مجلس باشد که در یک موقعى که لازم شد از یک ذخیره‏اى بردارد و به آنجا بدهد مشکل سیاسى کشور را درست مى‏کند یا یک جاهایى هست، حساسیت مرزى پیدا مى‏کند مثلًا مثل ابوموسى، الان پیشنهاد وزارت کشور این است که براى جزایر خلیج فارس ما نماینده بگذاریم براى این‏که از آنجا نماینده در مجلس باشد، به کار آنها برسد ممکن است جمعیت هم کم داشته باشد از کجا برداریم بگذاریم، به هر حال ما یک منبعى مى‏خواهیم که در قانون اساسى باشد که اگر یک روزى مجلس و وزارت کشور و دولت صلاح دیدند از آنجا بردارند، یک چیزى اضافه کنند این منبع را ما گذاشتیم، معیار هم «یک میلیون» گذاشتیم که در گذشته «150 هزار نفر» براى همه حوزه‏ها بوده، ما براى کل کشور دیدیم در عمل ما فکر مى‏کنیم این‏جورى مى‏شود در ده سال حدود بیست میلیون به جمعیت کشور اضافه مى‏شود البته حالا یک رقم‏هایى چند وقت قبل گفتند که ما رشد جمعیت‏مان 7/ 3 است این‏جور نیست اخیراً معلوم شده که این رشد جمعیت ... آمار نادرستى داده‏اند یک مقدار شناسنامه‏ها را مردم‏
Majlis:2 Volume:1 Sessions:1-14 Page:411
به خاطر کوپن و این‏طور چیزها باطل نکرده بودند، یک مقدار تقلب‏هاى دیگرى شده بود به خاطر کوپن و اینها، رشد جمعیت را بى‏حساب درست کردند گویا 9/ 2 است یعنى ما زیر 3 الان رشد جمعیت داریم آن‏طورى که به نظر مى‏رسد حدود بیست میلیون نفر در ده سال اضافه مى‏شود ما بیست نماینده اضافه مى‏کنیم این بیست نماینده هم براى جاهاى جدید، یک شبهه‏اى آقاى بیات فرمودند که فرمودند این کلمه «مى‏تواند» چرا آمده کلمه «حتماً» بیاید این را ما در اختیار مجلس گذاشته‏ایم اگر قانون اساسى گفته بود «حتماً» بشود در آینده باید ولو لازم و نباشد یک جایى نماینده اضافه بکنیم حتماً بایستى اضافه مى‏کردند خوب ما گفتیم مجلس در آینده زمان را مى‏بیند، وزارت کشور هم مى‏بیند، بررسى مى‏کنند اگر لازم داشته باشند از این بیست‏تا استفاده مى‏کنند تقسیم حوزه‏ها را هم به عهده آنها گذاشتیم ما الان تقسیم نکرده‏ایم ضابطه‏هایى که ما امروز مى‏دهیم ممکن است ضابطه ده سال آینده یک جور دیگرى باشد چرا ما این مقدار به مجلس اعتماد نکنیم که ده سال دیگر ضوابط آن روز را در نظر بگیرد نیاز آن روز را در نظر بگیرد، اگر بیست نماینده بنا شد اضافه بشود، اضافه بکنیم پس ببینید این چیزهایى که ما اینجا آوردیم گرچه مختصر نوشته شده، همه آنها را ما روى حساب خلاصه کردیم اول این‏که واقعاً کافى است اگر آقایان ادعا دارند که کافى نیست الان. این را اثبات بکنند زیاد شدن اعضاء ممکن است تأثیر منفى داشته باشد همان‏هایى که آقاى بیات فرمودند، من هم قبول دارم الان در شرایط حاضر ما اگر صد نماینده به این مجلس اضافه بکنیم ما سودى نمى‏بریم ضرر هم مى‏بریم در کیفیت اداره مجلس در خیلى چیزها، مخارج و در انتخابات و در مسائل دیگرى که داریم در وضع قبلى فقط اصفهان و تهران و مشهد و تبریز و امثال اینها اضافه مى‏شد، ما به گونه‏اى که گذاشته‏ایم به جاهایى که مجلس لازم بداند، اضافه مى‏شود این‏جورى نخواهد شد مخارج جدید هم که گفتیم ما الان حاضر بودیم که مثلًا سیصد نفر بکنیم وزارت کشور مى‏گفت اگر تعداد کمى الان به ما نماینده بدهید، مى‏خواهم تقسیم بکنم برایمان مشکل مى‏شود الان نظر وزارت کشور بود که یا دست ما را باز بگذارید یا همین جا ببندید که توقعات بى‏خود در مردم اضافه نشود حرف درستى هم هست از لحاظ سیاسى. توضیح یک میلیون را هم دادند و آن مشکل را هم گفتم، «مى‏تواند» را هم باز من توضیح دادم، به نظرم مى‏رسد که آن مخالفت‏هایى که تا به حال شد چیزى را بهتر از آن‏چه که ما اینجا الان نوشتیم ارائه نداد. حالا اگر آقایان چیز دیگرى از استدلالات فهمیده باشند، ممکن است خوب در رأى تأثیر بگذارد یا در شور دوم ما بتوانیم استفاده بکنیم.
نایب رئیس (سیدعلى خامنه‏اى)- جناب آقاى مؤمن، بفرمایید.
محمد دانش‏زاده (مؤمن)- بسم الله الرحمن الرحیم. بنده مخالفتم با این پیشنهاد کمیسیون از این نظر است که راجع به این‏که اصل تعداد نماینده‏ها دویست و هفتاد نفر بوده، این در اصل شصت و چهارم، قبلًا هم ملحوظ بوده. فقط دو کار در این پیشنهاد کمیسیون کرده: یکى راجع به این‏که زرتشتیان و کلیمیان که هر کدام یک نماینده داشتند، اینها هم باز در صورت افزایش جمعیت مى‏توانستند نماینده اضافه داشته باشند این را از آنها گرفته و دیگر این‏که آن مکانیزم کلى را که براى اضافه شدن نماینده‏ها بوده که به نسبت هر صد و پنجاه هزار نفر در هر حوزه انتخابیه یک نفر اضافه مى‏شود، این را تغییر داده. و عمده تغییرى که ارائه شده، همین‏
Majlis:2 Volume:1 Sessions:1-14 Page:412
مطلب است. و من این مکانیزم را که تبدیل کردند به این‏که یک میلیون نفر وقتى به جمعیت اضافه بشود، یک نفر به تعداد نماینده‏ها اضافه مى‏شود، با آن کیفیت توزیع و تقسیمى که در ذیل آمده این را نامناسب مى‏دانم ولو این‏که این مسائل که گفته شده درست است تعداد کافى الان هست و اضافه شدن افراد هم ممکن است، اثر چندان خوبى براى مجلس نداشته باشد، همان‏طورى که خود آقایان بهتر مى‏دانند با توجه به مرخصى‏ها و این‏که بعضى‏ها درست حضور پیدا نمى‏کنند یا مسؤولیت‏هایى به آنها داده مى‏شود معمولًا دویست نفر در مجلس حضور دارند و دویست نفر الان ما خودمان ملاحظه مى‏کنیم که در این کمیسیون‏هایى که خودمان داریم با این‏که شش، هفت نفر هستیم مى‏توانیم مسائل را خوب بررسى کنیم آن وقت اگر کمیسیون‏هاى شش، هفت نفره هم درست بکنند حدود بیست و چند کمیسیون از دویست نفر مى‏شود درست کرد و خیلى خوب مى‏شود و در خود مجلس هم که مسائل بررسى مى‏شود این را من عرضى ندارم فقط این‏که این مکانیزم پس از هر ده سال به نسبت افزایش یک میلیون نفر به جمعیت کل کشور، یک نفر به تعداد اضافه مى‏شود با در نظر گرفتن عوامل انسانى سیاسى، جغرافیایى که قانون معین مى‏کند برگشت این به این مى‏شود که الان مثلًا فرض بفرمایید همان‏طورى که مثال زدید، خوانسار و گلپایگان یک نماینده دارد ممکن است خصوصاً که از این شهرها مهاجرت هم مى‏شود، الان تعداد جمعیت شهرستان گلپایگان و شهرستان خوانسار با ده سال دیگر هیچ تفاوت نکند گرچه زیاد مى‏شود الان این‏که به خاطر مهاجرت‏ها چندان تفاوتى نکند جمعیت که اضافه مى‏شود، به جمعیت تهران و شهرهاى بزرگ اضافه مى‏شود جمعیت اینجا اضافه شده ما نماینده بدهیم به گلپایگان. این تناسبى که ما بیاییم به خاطر اضافه شدن جمعیت به کل کشور نماینده بدهیم به یک محل دیگرى این چندان مناسب نیست مگر این‏که کپى باشد نسبت به آن‏چه که به قول جناب آقاى عمید از خارج آمده که ما در نظربگیریم که جمعیت کل کشور ما که چند میلیون نفر است براى این چند میلیون نفر باید چند صد نماینده هم باشد الان که ما بیاییم به شهرستان پنجاه هزار نفرى اجازه مى‏دهیم که نماینده داشته باشد و جمعیت ده میلیون نفرى، شهرستان ده میلیون نفرى مثلًا به آن هم اجازه مى‏دهیم نماینده داشته باشد خوب ملاک این‏که ما به آن پنجاه هزار نفر اجازه مى‏دهیم جز این است که پنجاه هزار را که ملاک قرار مى‏دهیم براى این‏که مى‏خواهیم مردم همگى در تعیین نماینده براى خودشان و به تعبیر معروف در تعیین سرنوشت‏شان دخالت داشته باشند، این دخالت دادن همه مردم است حتى غیر حوزه پرجمعیت در این جهت. خوب اگر این‏طور است که مثلًا ملاک چند میلیون جمعیت داشتن نیست خوب بیاییم ما یک ملاکى (در مقابل این من عوض مى‏کنم) به لحاظ جمعیت خود محل ما قرار بدهیم یعنى در آن حوزه‏هایى که الان جمعیتش کم است ما اگر بیاییم بگوییم هر وقت شهرستان شما با تقسیم‏بندى‏هایى که مى‏شود به پنجاه هزار نفر رسید شما یک نماینده دارید والا شهرستان ده هزار نفرى الان با توجه به همه مسائل و مصالحى که هست، خود آن مصالح اقتضا ندارد که آن شهر را ما در تعیین نماینده مستقلًا سهیمش بکنیم حالا این جمعیت اگر ده هزار نفر باشد جمعیت تهران فرض کنید که هفت میلیون مى‏شود ده میلیون، ما بیاییم بگوییم شما همان ده هزار نفر هستید احیاناً ممکن است مهاجرت هم کرده باشند، شده باشد نه هزار نفر. ولى حالا یک نماینده به شما مى‏دهیم. بنده بین این اضافه شدن‏
Majlis:2 Volume:1 Sessions:1-14 Page:413
جمعیت با دادن نماینده به آنجا ارتباط مناسبى نمى‏بینم اگر عوامل سیاسى است الان هست، آن وقت هم هست که مى‏فرمایید در جزایر کذا یا در شهرهاى مرزى. اگر عوامل انسانى است باید ملاک را خود آنجا قرار بدهیم اگر عوامل جغرافیایى است، باز عوامل جغرافیایى اضافه شدن جمعیت به شهرستان‏هاى دیگر باعث نمى‏شود ما به شهر دیگرى اجازه بدهیم نماینده داشته باشد ما اگر بیاییم و ملاک را جمعیت خود آنجا قرار بدهیم، این‏که مثلًا باز آقایان مى‏فرمودند که در متن دلایل توجیهى هم آمده که آقاى وزیر کشور گفته‏اند الان بخواهید شما ده نماینده به من بدهید من موافق نیستم بسیار خوب بعد از ده سال دیگر فرض کنید که بیست میلیون به جمعیت ما اضافه مى‏شود خوب با این‏که همین مسأله امروز است، احیاناً با این توضیحاتى که عرض کردم ممکن است بعد هم باشد، آن بیست نفرى را که ما مى‏خواهیم بدهیم باز مى‏خواهد یکى از آن را به خوانسار بدهد، یکى را به الشتر و هکذا شهرهایى مثل آشتیان و تفرش، محلات و دلیجان و اینها یکى، یک نماینده بدهد اگر به تعداد کافى که آقاى وزیر کشور احتیاج دارد به او داده بشود آن وقت است که این مسأله تبعیض و سروصدا در آمدن و نیامدن حل شده است والا اگر کافى نباشد همان‏طورى که در وضعیت موجود اگر به آن داده بشود در تقسیمش دچار اشکال مى‏شود، بعد هم در تقسیم دچار اشکال مى‏شود ما اگر بخواهیم این اشکال را حل بکنیم، به نظر مى‏رسد که قاعده آن این باشد بیاییم در تغییراتى که الان در آن محل یک وضع موجود فعلى هست در هر محلى که با شهر مجاورش مثلًا یک نماینده دارد، ما الان اگر بگوییم که این وضعیت موجودش (منشى «یزدى»- وقت تمام شده است) اگر تا صد سال هم باقى بماند خیلى خوب، ولى اگر آمد و با توجه به تغییراتى که به وجود آمد، آن ملاکى که براى نماینده دادن به آنها لازم است، آن ملاک را پیدا کرد خود آنجا، به خود آن خیلى خوب یک نماینده بدهیم والا شهر دیگر این کشور جمعیت اضافه شده. آنجا احیاناً ممکن است جمعیتش کم شده باشد وضعیت سیاسى هم هیچ فرق نکرده. وضعیت جغرافیایى آن هم هیچ فرق نکرده، ما بیاییم بگوییم بفرمایید حالا. این به نظر مناسب نمى‏رسد و لذا پیشنهاد مشخص بنده این است که با توجه به تغییر اوضاع خود آن حوزه ما بیاییم اضافه را در نظر بگیریم در عین حال با یک حساب معقولى که موجب افزده شدن به تعداد نمایندگان در مجلس به یک نحوى که نشود کنترل کرد و اسباب زحمت بشود، نشود. و السلام.
منشى (محمدیزدى)- آقاى کروبى موافق بفرمایید.
مهدى کروبى- بسم الله الرحمن الرحیم، فلسفه تشکیل و تأسیس مجلس از کارهاى قانون‏گذارى است، براى حضور مردم در صحنه و بها دادن به مردم است براى کنترل کارها است به وسیله مجلس و خلاصه براى کل کارها و مسؤولیت‏هایى که در قانون اساسى براى مجلس تعیین شده. این مسأله با یک مجموعه‏اى تحقق مى‏یابد و کفایت مى‏کند فرض حالا همین رقمى که قبلًا بوده و قانون اساسى هم تأیید کرده و الان کمیسیون هم تأیید کرده، دویست و هفتاد نفر. این یک جمعیت خوبى است و کارهایى که مربوط به مجلس است و مربوط به جامعه است به خوبى مى‏تواند انجام بدهند این اولًا. ثانیاً اگر بخواهیم بر اینها اضافه کنیم یا کم کنیم، این خودش عوارضى دارد کم کردنش که یک سرى آثار بد دارد. اضافه کردن هم به خصوص در این شرایط باز عوارض و آثار بدى دارد. مثلًا ایجاد توقع در خیلى از مناطق‏
Majlis:2 Volume:1 Sessions:1-14 Page:414
بشود در حالى که حالا هیچ اضافه نشود توقعى نیست، همان‏طور که اشاره فرمودید که خود وزارت کشور هم گفته اگر بخواهید اضافه کنید یک رقم زیادى به ما باید بدهید درگیرى دارد مسائل سیاسى دارد، هزینه دارد، اینها همه چیزهایى است که از عوارض این کاراست بنابراین به نظر من این رقم صحیح و خوب است مضافاً این‏که آمده‏ایم یک راهى را هم باز گذاشته‏ایم براى این‏که اگر تعداد جمعیت مثلًا همان هر یک میلیون یک نفر تعیین کنیم این هم باز برکات فراوانى دارد: اول این‏که همان مناطقى که مى‏گوییم تشتت دارند، اختلاف دارند، مثل دلیجان و محلات، مثل اردکان و میبد، مثل خوانسار و گلپایگان. اول این‏که بیاییم این مسأله را حل بکنیم وقتى تعداد زیاد بشود، مى‏رویم سراغ این مناطق این چنینى.
دوم این‏که مرحله بعدش اگر شهرهایى باشد اصلًا نماینده نداشته باشند با یک جمیعتى باشند آنها هم احساس کنند که نماینده دارند به آنها سهمیه را مى‏دهیم.
سوم این‏که مجلس قوى‏تر مى‏شود همان‏طور که فرمودند مدام که جمعیت اضافه مى‏شود مجلس هم فرض بکنیم نیرومندتر مى‏شود، قوى‏تر مى‏شود، به تناسب تعداد و افزایش جمعیت و هیچ اثرى هم براى آن شهرهایى که نماینده دارند، ندارد حالا مثلًا تبریز اگر فرض جمعیتش دو برابر بشود، شش نماینده با دوازده برایش اثرى دارد؟ اگر تهران مثلًا جمعیتش دو برابر حالا بشود، حالا ما سى نفر چه گلى به سر مردم ریخته‏ایم که مثلًا شصت‏تا بشوند چه کار مى‏کنند؟ خوب بنابراین همین اندازه که مردم تهران سى نماینده دارند و حضور دارند اما آن شهرى که نماینده ندارد یا مسائل درگیرى با هم دارند، این، این قدر برکت دارد که این مسأله حل مى‏شود، من اضافه کنم، ما مى‏خواهیم مجلس آن مسؤولیت‏ها و رسالت‏هایى که بر عهده‏اش است انجام بدهد، نه یک کارهاى انحرافى که خودمان هم بحث داریم همین که آقاى بیات گفتند عمران و آبادى و کار فرماندارى و اینها که کار مجلس نیست و تازه آقاى بیات فرمودند که کارهاى آنها را انجام بده. من عرض مى‏کنم مجلس مزاحم آنها است، گاهى مثلًا موجب برخورد هم مى‏شود البته بعضى از نماینده‏ها، نه همه. والا آنها کار خودشان را انجام مى‏دهند و تذکرات هم از طریق مجلس به آن نحوى که قانون مجاز دانسته باید داده بشود و هیچ بارى هم به دوش نماینده به این معنا نیست اما وقتى یک سلسله بحث‏هاى دیگر مى‏شود، تازه اصطکاک هم، به وجود مى‏آید خلاصه سخن من که مهم است، این است که من یا خیلى بادقت گوش ندادم یا گفته نشده آن‏که مهم است، این است که در مجلس ما الان که این دویست و هفتاد نفر هست آینده هم انتخابات مى‏شود، بالنسبه به هر یک میلیون جمعیت، اضافه مى‏کنیم، آن‏که مهم است و خود نماینده هم انتظار دارد، از اول مجلس تا حالا ما در مجلس بوده‏ایم این است که یک کارى بکنیم کیفیت مجلس بالا برود مثلًا شرایطى براى نمایندگان گذاشته بشود از نظر سواد و جهات دیگر و به خصوص از نظر تحصیل. اول مشروطه شرط خواندن و نوشتن براى مجلس گذاشتند الان هم همین شرط وجود دارد. حالا با این اوضاع و احوالى که اگر یک کارمند ساده، ساده بخواهد یک جا استخدام بشود، حتماً باید دیپلم داشته باشد در این صورت به عنوان کارمند مى‏شود، دیگر حالا در این نظام، در این اوضاع در این دنیا در این جمهورى اسلامى، در این مسؤولیت ما بیاییم بگوییم نماینده همان خواندن و نوشتن را بلد است، این برایش‏
Majlis:2 Volume:1 Sessions:1-14 Page:415
کفایت مى‏کند و حالتى پیدا مى‏کند که گاهى افراد در کمیسیون‏ها هم شوخى مى‏کنند، مى‏گویند هر کسى، هر کجا که او را استخدام نمى‏کنند چون هیچ کجا تقریباً شرط خواندن و نوشتن نیست تنها مجلس است که شرط خواندن و نوشتن است بیاید مجلس. بنابراین من فکر کنم این تعداد بسیار خوب است آن راه را هم باز گذاشته که به کلى بسته نباشد و مشکلاتى را هم حل مى‏کند تعداد مجلس را هم اضافه مى‏کند این نکته آخرى هم که عرض کردم شاید یک جمله‏اى از آن را من به عنوان شوخى عرض کردم ولى جدى است و خود آقایان نمایندگان روى این عنایت دارند و توجه دارند که کیفیت مجلس را یک جورى کنیم که نماینده‏هاى خوبى بیایند که الحمد لله حالا هم بسیار خوب است ولى بهتر هم بشود و همان که از نظر سواد و تحصیلات یا حوزوى‏اش فرضاً سطح را خوانده باشد یا تحصیلات دانشگاهى یا حداقل دیپلم و فوق دیپلم داشته باشد مجلس بنابراین یک جمعیت محدودترى باشد من هم حرفم این است آن کارش را با هزینه کمترى مى‏تواند انجام بدهد، در حالى که تعدادشان خیلى زیاد بشود، اتفاقاً معلوم نیست کار هم پخته‏تر و بهتر انجام بشود آن‏چه مى‏توانیم به کیفیت کار بیفزاییم به تعداد و رقم اضافه کردن معلوم نیست مشکلى را حل کند نه مشکل کل کشور، نه مشکل انقلاب، نه مشکل یک شهرى. همان‏طور که عرض کردم حالا فرض تهران چهل نماینده داشت، چه کار مى‏کردیم، حالا بر فرض تهران بیست نماینده داشت، چه نقصى داشت اگر تهران بیست نفر نماینده داشت؟ چیزى نمى‏شد. و السلام.
منشى (یزدى)- جناب آقاى طاهرى بفرمایید.
سید حسن طاهرى خرم‏آبادى- بسم الله الرحمن الرحیم، فلسفه این‏که از ازدیاد تعداد نمایندگان جلوگیرى بشود کم و بیش در بحث‏ها گفته شد منتها حالا در این رابطه پیشنهادهایى هست که یکى از پیشنهادها مسأله استانى شدن نماینده‏ها است که جناب آقاى امامى اشاره به اشکالاتش کردند، اما به نقطه‏هاى قوت و فوایدش نفرمودند و من هم براى خاطر این‏که ایشان نفرمودند اگر فرموده بودند در آن صورت من صحبت نمى‏کردم اما چون اشاره به فواید استانى شدن نمایندگان نشد، ناچار لازم دیدم که چند نکته را عرض کنم مهم‏ترین فایده‏اى که دارد که براساس استان‏ها حالا معیار جمعیت، سقف جمعیت را پانصد هزار بگیریم در هر استان، یک میلیون بگیریم، این یک بحث دیگرى است که باید رویش تصمیم گرفته بشود فوایدى که دارد: عمده فایده‏اش این است که بسیارى از کشمکش‏ها و اختلافاتى که در جاهاى کوچک هست در شهرها هست و گاهى اختلاف از یک دوره انتخابات مى‏ماند و به دوره دیگر مى‏رسد و گاهى اصلًا تمام نمى‏شود، بسیارى از این اختلافات و کشمکش‏ها برداشته مى‏شود البته نمى‏خواهم بگویم به طور کلى اختلاف و کشمکش است ولى بسیارى در این جاهاى کوچک مسأله‏شان حل مى‏شود فایده دیگر این است که معمولًا اگر انتخاب در سطح استان آمد، آدم‏هاى ورزیده‏تر و نخبه و خلاصه آدم‏هایى که بیشتر بتوانند در مسأله قانون‏گذارى و تصمیم‏گیرى صاحب رأى و نظر باشند، معمولًا اینها بیشتر انتخاب مى‏شوند.
فایده سوم این است که تصمیم‏گیرى و سرعت عمل در مجلسى که عده‏اش کمتر باشد خواه ناخواه بیشتر است، یعنى زودتر مى‏توانند تصمیم بگیرند و سرعت عمل بیشتر خواهد داشت. فایده چهارم این است که این بى‏ضابطگى که گاهى در صحبت‏ها مطرح شد که یک جایى‏
Majlis:2 Volume:1 Sessions:1-14 Page:416
مثلًا فرض کنید سى هزار جمعیت دارد یک نماینده دارد یک جایى هم ششصد هزار جمعیت دارد یک نماینده دارد، بى‏ضابطگى‏ها هم از نظر رابطه جمعیت و نماینده این هم برطرف مى‏شود چون روى حساب سطح استان است دیگر حساب این شهر یا آن شهر مطرح نیست مسأله دیگر این است که این موضوعى که باز اشاره به آن شد که نماینده‏ها معمولًا خواه ناخواه براساس مراجعه مردم کشیده مى‏شوند به مسائل اجرایى و احیاناً موجب مى‏شود که برخوردهایى بین آنها و بین مدیران اجرایى و مسؤولین اجرایى پیش بیاید و از کار اصلى‏شان باز بمانند چون کار اصلى و اساسى نماینده مسأله قانون‏گذارى است و تصمیم‏گیرى در سطح کل کشور نه این‏که آنجا مثلًا چطور مسأله‏اى پیش آمده این هم خود به خود حل مى‏شود چون یک نماینده دیگر ارتباط با یک شهر ندارد، ارتباط با یک استان دارد و مشکل موارد تازه هم حل مى‏شود یعنى این‏که فرض کنید یک شهرى درست شد و جمعیتى پیدا کرد و حالا هم نماینده براى این چه جور پیدا کنیم این هم حل مى‏شود چون وقتى که مسأله، رفت در سطح استان، این مشکل هم حل مى‏شود مشکل اختلاف بین دو شهر مثل گلپایگان و نمى‏دانم کجا و کجا این هم حل مى‏شود چون دیگر نماینده، نماینده شهر نیست. نماینده، نماینده استان است این هم در واقع فوایدى است که این مسأله دارد البته یک آثار سوء و نواقصى هم دارد و هر کارى را که شما حساب کنید کامل و تام نیست هر چیزى بالاخره یک نقصى دارد، یک فایده‏اى دارد ما باید حساب کنیم، سبک، سنگین کنیم کسر و انکسار کنیم و ببینیم که فواید بیشتر است یا نواقص آن؟ البته یک سلسله مسائلى را جناب آقاى امامى اشاره کردند ولى به نظر من عمده مسأله‏اى که در اینجا هست، همین مسأله است که ما اگر الان بیاییم و وضع موجود را مثلًا به هم بزنیم و بخواهیم بگوییم فلان شهر تو نماینده نداشته باشد و ممکن است مردم یک مقدارى ناراحت بشوند البته این مسأله را با توجه به این‏که ملت ما یک ملت رشید و متوجه به مصالح و مفاسد کشور هست مى‏شود برایشان تبیین کرد روشن کرد و برایشان توضیح داد و مسلم اگر این مسائل تبیین بشود توضیح داده بشود آنها هم خواهند پذیرفت و قبول خواهند کرد و شاید خودشان هم با یک سلسله از این مشکلات و مسائلى که گفته شد درگیر باشند و خودشان از نزدیک مسأله اختلاف‏ها و ناراحتى‏ها و پیامدها و کشمکش‏هاى شهرى را خودشان لمس کرده باشند و وقتى برایشان توضیح داده بشود این مطلب خواه ناخواه حل مى‏شود البته بله یک سلسله چیزهایى هم که جناب آقاى امامى فرمودند، ممکن است که نماینده‏اى که در یک شهرى باشد به خاطر جمعیت کمش، آدم خیلى نخبه‏اى هم باشد، رأى نیاورد، نماینده‏اى که در محل استان و در سطح استان است این رأى نیاورد اینها ممکن است باشد، ولى فکر مى‏کنم این اشکالات خلاصه در برابر این فواید خیلى چیز مهمى نباشد. السلام علیکم.
منشى (یزدى)- موافق، آقاى نجفقلى حبیبى بفرمایید.
نجفقلى حبیبى- بسم الله الرحمن الرحیم، دلایلى که سروران فرمودند و توضیحات کافى به قضیه داده شد و براى همین یکى دو نکته را مى‏خواستم عرض بکنم و به هر حال نظر خودم را بر این‏که این طرح خوب است اعلام مى‏کنم مسأله این است که ما نگاه مى‏کنیم ببینیم مجلس براى چه چیزى تشکیل مى‏شود و هدف و وظیفه مجلس چه بوده. آن اختیارات یا وظایفى را که‏
Majlis:2 Volume:1 Sessions:1-14 Page:417
براى مجلس گذاشته‏اند در حقیقت هرچه جمعیت پخته‏تر، قوى‏تر، محدودتر باشد، خوب بهتر مى‏تواند به آن کارهابرسد در عین حال یکى از مبانى تشکیل مجلس بر این‏که نمایندگان مردم از سراسر کشور بیایند هست که با آن قضیه یک مقدارى تداخل مى‏کند آن این است که ظاهراً یکى از فلسفه‏اى نظام‏هاى پارلمانى این بوده که حاکمیت گسترش پیدا بکند در میان همه افراد مردم و همه مردم خودشان را حاضر در حاکمیت کشورشان بدانند از طریق انتخاب نماینده‏شان بعدها معلوم نیست به چه جهاتى در ابران که حالا این‏طور شد نماینده‏اى که انتخاب مى‏شده از شهر خودشان مى‏آمده یا از حوز خودشان، به جاى این‏که به آن وظایف اصلى بپردازد بیشتر خطش را منحرف کرده‏اند یا به صورت الزامى و اجبارى به هر حال چیزى که حالا واقعیت دارد کشاندنش براى کارهاى اجرایى محل و رفع مشکلات سرورانى که آن مسائل را مطرح مى‏فرمایند مى‏شود گفت که خوب با توجه به مسأله شوراها که در همین قانون اساسى ما هست بسیارى از مشکلات مردم در محل‏ها از طریق نمایندگان مردم در بخش‏ها، شهرها و استان‏ها که ان شاء الله اینها راه خواهد افتاد از آن طریق مى‏تواند پیگیرى بشود که هم تا حدودى کمک مى‏کند به گسترش حاکمیت مردم و حضورشان از طریق نمایندگانى که در شوراها انتخاب خواهند کرد و هم بسیارى از مسائل محلى که مشکلات دارند و مى‏خواهند نماینده‏شان در مجلس شوراى اسلامى آنها را منعکس بکند او قادر خواهد بود از طریق شوراهاى محلى و شهرى و استانى آنها را دریافت بکند در مجلس منعکس بکند.
بنابراین از این به بعد ان شاء الله اگر آن شوراها فعال بشود قاعدتاً وظیفه مجلس بیشتر متمرکز مى‏شود به قانون‏گذارى و آن وظایف اصلى مجلس، در این صورت همان 270 نفر کافى خواهد بود و این شرایطى هم که براى موارد اضطرارى تنظیم شده مى‏تواند راه گشا باشد فقط من یکى دوتا شبهه در ذهنم بود که مى‏خواستم عرض بکنم: یکى این‏که آقایان فکر نمى‏کنند که یک سقف معینى باز هم براى همین مقدار لازم است؟ مثلًا بگوییم فعلًا 270 نفر نماینده کافى است، در برابر هر یک میلیون نفرى هم که به جمعیت اضافه مى‏شود یکى دو نفر نماینده جدید به این تعداد اضافه مى‏شود تا سقف معینى مثلًا حداکثر 300 نفر با این‏که آقایان این محدودیت را لازم نمى‏دانند؟
من فکر مى‏کنم مشخص کردن سقف افزایش لازم است که از تعداد معینى بیشتر نشود تا مرتب دردسر ایجاد نکند.
دیگر این‏که دوباره در این متمم اصلاحى گفته شده در قبال افزایش هر یک میلیون نفر به جمعیت کشور هر ده سال، اول انقلاب هم که قانون اساسى تصویب شده گفته‏اند هر ده سال ... خوب الان شاید مردمانى باشند که ده سال انتظار کشیده‏اند و حالا ده سالشان تمام شده و مى‏توانند نمایندگانى داشته باشند.
قید زمانى اجرایى را هم نمى‏دانم باز لازم است بیاوریم یعنى ده سال دوم مبنا باشد؟ و آن ده سال اول را بگوییم هیچ! حقتان از بین رفته یا یک توجهى هم به این مسأله مى‏شود؟
شرایط انتخاب نمایندگان را هم که جناب آقاى کروبى فرمودند مطلب بسیار مهمى است که ان شاء الله مجلس در قوانین عادى پیگیرى بکند، خیلى متشکرم.
منشى (یزدى)- جناب آقاى موسوى اردبیلى بفرمایید.
Majlis:2 Volume:1 Sessions:1-14 Page:418
سید عبدالکریم موسوى اردبیلى- فکر مى‏کنم در این باره به قدر کافى صحبت شد، من شاید اگر مى‏دانستم این قدر صحبت مى‏شود اسم نویسى نمى‏کردم و مزاحم آقایان نمى‏شدم ولى حالا نمى‏گویم حرف‏ها گفته شد، اسم مرا قلم بگیرید! بنابراین چند جمله‏اى هم من مزاحم آقایان مى‏شوم:
فکر مى‏کنم امروز فرمایشات موافقین و مخالفین را من به دقت گوش دادم و استفاده‏هایى هم از فرمایشات موافقین و مخالفین کردم، بعد از هم این حرف‏ها مى‏خواهم یکى دو چیزى را که براى من حل نشده عرض کنم:
راجع به نمایندگان و تعداد آنها و افزایش و کاهش این تعداد و این‏که کافى است یا نه، ما دو رقم مسائل داریم، یکى مسائل اساسى و ضابطه‏اى که با چه ضابطه‏اى نماینده را انتخاب مى‏کنند، در کجا افزایش مى‏دهند، در کجا کاهش مى‏دهند، اگر این ضابطه براى ما خوب روشن بود مسأله زودتر به نتیجه مى‏رسد یک وقتى هم مسائل جنبى هست ما مى‏گوییم بلى خوب است این‏طور باشد منتها مجلس ما جا ندارد، وزیر کشور ما قبول ندارد، پول ما نمى‏رسد و امثال اینها در این بحث و استدلال‏ها این حرف‏ها به نظر من توى هم رفت و اگر جدا بشود بهتر است 270 نفر کافى است چرا؟ برادرمان جناب آقاى هاشمى فرمودند اگر کسى مى‏گوید کافى نیست خوب دلیل بیاورد من دیدم که ایشان خبره‏تر از بنده است و ایشان باید دلیل بیاورد کافى است براى این‏که مثبت است بنده نافى هستم و در هیچ کجاى دنیا از نفى دلیل نمى‏خواهند حالا ایشان فرمود شما دلیل بیاورید من دلیل کافى ندارم توجه فرمودید؟ ولى ایشان اگر بفرماید من استفاده مى‏کنم و اما هر چه بخواهیم (این‏طور فکر کردم) ارتباط نسبت تعداد نمایندگان را از آمار جمعیت و زیادى و کمى آن قطع کنیم که من از فرمایشات جناب آقاى یزدى این‏طور استفاده کردم که ما مصلحت اندیشى کنیم، کارى به افزایش و رشد جمعیت نداشته باشیم (اصلًا نمى‏توانیم) چون اگر مصلحت این است که قانون‏گذارى کنیم چرا انتخابات کنیم؟ خوب مى‏رویم یک مقدار اساتید دانشگاه و قانون‏دان‏ها و امثال آنها را جمع مى‏کنیم مى‏آوریم اینجا اگر مسأله حاکمیت ملى در میان نیست و اگر مسأله نمایندگى در میان نیست اگر شرکت مردم در سرنوشت خودشان در میان نیست مسأله فقط این است ما قانون‏گذارى کنیم، راهى بهتر از این دارد هم کم مؤونه‏تر هم با جمعیت کمتر، هم با قانون حساب شده‏تر.
البته من در مجلس خصوصاً جرأت نمى‏کردم این حرف را بزنم، جناب آقاى کروبى با آن شهامتى که داشت گفت من هم کمى جرأت پیدا کردم! یک آدمى که سواد خواندن و نوشتن را در حد کلاس 1 و 2 دارد مثلًا ایشان چطور در قانون‏گذارى رأى مى‏دهد (اگر مسأله فقط قانون‏گذارى باشد مصالح دیگرى در کنارش نباشد) فرمایشات جناب آقاى هاشمى خصوصاً در آنجا که یک میلیون نفر است ایشان فرمود این یک میلیون در تهران 600 هزار نفر اضافه بشود در جاهاى دیگر 400 هزار نفر اختیار آن یک نفر را بدهیم به مجلس، شهرک‏هایى که بعد ایجاد مى‏شود خوب آن هم یک نماینده داشته باشد اگر این است دیگر یک میلیون ظاهراً هیچ ضابطه ندارد.
این را با یک جمله مى‏توانیم بگوییم جاهایى که نماینده دارد نمى‏خواهد افزایش پیدا کند چون براى مسؤولیت مجلس کافى است بلى اگر جاهاى جدیدى به وجود آمد یا آنها افزایش جمعیت پیدا کردند تا کجا؟ یک نماینده‏اى براى آنها ... این هم ضابطه‏اش درست‏تر
Majlis:2 Volume:1 Sessions:1-14 Page:419
است، صحیح‏تر است، اینها همه از اینجا آمده ما نمى‏دانیم یعنى بنده خودم راعرض مى‏کنم والا جسارت به آقایان از مخیله‏ام هم خطور نمى‏کند بنده نمى‏دانم ضابطه اصلى این‏که نمانده کجا باید اضافه بشود من مى‏خواهم بگویم که این را نمى‏توانم از جمعیت و آمار جمعیت قطع کنیم والا چرا تهران 30 تا دارد؟ کدام درست محاسبه کرده‏اند، غلط محاسبه کرده‏اند مثلًا عکس مى‏توانستند بکنند نکردند؟ مى‏گفتند فلان منطقه چون سواد در آنجا عمومى‏تر است و فرهنگ بالاتر است آنجا 30 نفر، اما تهران چون جمعیتى چه دارد، چه دارد، چه دارد 2 نفر خوب، این طبع قبول نمى‏کرد ما اگر آمدیم اصل را حاکمیت ملى گرفتیم اگر گفتیم من نمى‏دانم اصلًا این پذیرفته بشود یا نشود و آمدیم این ارتباط مستقیم را مابین جمعیت و افزایش و کاهش را نسبت به آمار جمعیت اگر ما در نظر گرفتیم آن وقت چرا یک میلیون؟ بشود 2 میلیون، بشود 900 تا، یعنى واقعاً محاسبه شده یک میلیون کافى است؟ بیشتر یا کمتر نمى‏شود، اصلًا چرا در افزایش ما فکر مى‏کنیم در کاهش فکر نمى‏کنیم؟ شاید 270 نفر، خدمت برادران استفاده کردم فرمودند که 270 نفر کافى است یعنى واقعاً 250 نفر کافى نیست؟ این علتش این است: ضوابط درست به دست داده نشده. بنابراین بنده که به عنوان یک فرد در خدمت آقایان هستم مادامى که این ضوابط براى من روشن نشده اگر بگویید این حرف‏ها همه‏اش درست چه کنیم جا نداریم چه کنیم وزیر کشور قبول نمى‏کند؟ ضوابط را به طور قابل دفاع روشن کنید بسیار خوب براى بنده هم قابل قبول است آن وقت مى‏توانم رأى بدهم والا با این وضع بنده از رأى دادن معذورم و السلام علیکم و رحمة الله.
منشى (یزدى)- در موافقت کسى دیگر اسم ننوشته ولى جناب آقاى آذرى به عنوان مخالف نام نوشته‏اند حالا اگر صحبتى دارید بفرمایید.
احمد آذرى قمى- بسم الله الرحمن الرحیم. عمده عرایضى را که من مى‏خواستم بکنم جناب آقاى موسوى اردبیلى فرمودند ولى خوب ما به عنوان این‏که اگر بتوانیم یک توضیح بیشترى بدهیم این است که صحبت مى‏کنیم اگر ما حساب بکنیم از دو طرف ببینیم که زیاد بودن تعداد چه فوایدى و چه مضارى دارد آن وقت شاید بتوانیم یک محاسبه دقیقى کرده باشیم آن‏که به نظر آدم مى‏رسد همین‏طور که جناب آقاى اردبیلى اشاره فرمودند اصلًا فلسفه مجلس شوراى ملى و اسلامى داشتن چیست؟ این را حساب بکنیم و منشأ این عنایت کشورهاى دموکرات دنیا و دموکراسى به مسأله مجلس چیست؟ آن وقت ببینیم آن براى ما چقدر ارزش دارد تا ببینیم که زیادى نسبت به آن فلسفه مفید است یا مضر است؟
همین‏طور که اشاره کردند مسأله مجلس و دمکراسى و انتخابات روى این مسأله دور مى‏زند که حمایت مردم و اتکاء حکومت را به مردم که هر چه بیشتر آنها را مشارکت بدهند در کار سیاسى مملکت مسلماً این حکومت بیشتر مى‏تواند دوام پیدا بکند حالا اگر بنا بشود که ما بتوانیم براى هر 100 نفرى مثلًا از جمعیت‏مان (حالا البته این فرض خیلى بعید و غیر واقعى است ولى اگر این فرض غیر واقع و بعید یا غیر ممکن مثلًا) ما براى هر کدام از اینها یک نفر نماینده انتخاب بکنیم این پشتیبانى و حمایت مردم را بهتر مى‏توانیم جلب بکنیم.
این حکومت مردمى‏تراست یا این‏که نه از 50 میلیون فرض بفرمایید 50 نفر یا 270 نفر
Majlis:2 Volume:1 Sessions:1-14 Page:420
این طبیعى است که هر چه بیشتر مردم با انتخاب خودشان، با مشارکت در انتخابات نماینده بفرستند که مشارکت غیر مستقیم داشته باشند در همه جهات کشور این یک فایده‏اى است که نمى‏شود در مقابل او مسائل دیگر را مانع قرار داد و این‏که گفته شده که این مضر است آن‏که اینجا مانع شمرده‏اند براى «زیادى» مى‏گویند به جاى تأثیر مثبت در انجام وظایف مزاحم سرعت کار و حسن انجام امور وکالت مى‏شود.
بنده مى‏خواهم عرض کنم که این به عکس است اگر شما براى مشورت ارزشى قائل باشید (که هستید) هر چه اطراف مشورت بیشتر باشند و آراء مختلفه را انسان بتواند در یک مسأله‏اى بگیرد این طبیعى است که این کار محکم‏تر مى‏شود و به قول ایشان نغزش این است خوب اگر تعداد مثلًا 500 نفر زیادند خوب ما اصلًا 270 نفر نماینده نمى‏خواهیم، تعداد آنها را 5 نفر مى‏کنیم! 10 نفر! چرا مى‏گوییم 270 نفر؟ براى این‏که الان مدیر محترم مجلس فرمودند که البته من ریز فرمایشات ایشان را نتوانستم بفهمم (چون در اطاق دیگر بودم) ولى الان تعداد افرادى که یک کمیسیون را در مجلس تشکیل مى‏دهند در حدود 9 تا 13 نفر است و اینها زحمت مى‏کشند شور اول، شور دوم خوب با این همه اوضاع وقتى مى‏آید در مجلس علنى که تعداد بیشترى است مى‏بینید اصلًا ماهیت عوض مى‏شود (یا رد مى‏شود یا ماهیت عوض مى‏شود) پس معلوم است که وقتى تعداد بیشترى باشند آن دست پخت‏شان بالاخره بهتر است و محکم‏تر است و قوى‏تر است.
پس لاشک و لاشبهة در این‏که زیادى اطراف مشورت کار را محکم‏تر مى‏کند حال ممکن است البته کسى بگوید که نه جلو سرعت را مى‏گیرد این را هم بنده مخالفم که جلو سرعت کار را بگیرد چون اگر شکل حمام زنانه داشته باشد خوب بلى، زیادى جمعیت این به جایى نمى‏رسد اما اگر بنا بشود هزار نفر باشند یک آیین‏نامه خوب و یک مدیر قوى (مثل مدیر قوى مجلس ما) خوب این هزار نفر هم باشند اداره مى‏شوند اگر نماینده‏هاى مردم زیادتر باشند و ملاک زیادى جمعیت باشد خوب این اگر چه بعضى از آقایان فرمودند که وظیفه نمایندگان فقط قانون‏گذارى است نه حل مشکلات مردم، خوب در قانون اساسى یک همچو مسأله‏اى را اشاره کرده‏اند درست ولى نمایندگان انجام مى‏دهند و چقدر هم خوب است که این کار را انجام مى‏دهند که به حوائج مردم برسند.
آقاى کروبى و هر مسؤول دیگرى که دست مردم به او نمى‏رسد ما اینجا در مجلس براى این‏که نماینده بودیم مى‏توانستیم کار خانواده شهدا را انجام بدهیم، پس این خودش یک فایده زیادى است، هر چه نماینده بیشتر داشته باشند آنها را بیشتر به کار مى‏گیرند و استفاده مى‏کنند و رضایت مردم بیشتر جلب مى‏شود اما این اشکالاتى که شده که «کافى بودن تعداد موجود براى بحث و بررسى لوایح و طرح‏ها و سایر وظایف مجلس» خوب، حالا این تعداد کافى است چطور؟ مجلس شیره جان اینها را مى‏کشد! یکى از این افراد خود من هستم با این‏که از افراد کم کار بودم در مجلس ولى خوب نزدیک بود که به رحمت خدا بروم! حالا اگر بنا باشد این آقایان نماینده‏ها هزارتا باشند ولى همین‏طور که ظاهراً جناب آقاى بیات اشاره کردند خوب نصاب رسمیت جلسه را تعداد کمترى قرار مى‏دهند نماینده‏ها یک قدرى آزادتر باشند، مرخصى مى‏خواهد
Majlis:2 Volume:1 Sessions:1-14 Page:421
بگیرد آن‏طور نگویند که مجلس از نصاب مى‏افتد بنابراین دیگر اجازه مرخصى ندارند، حالا کار لازم دارد، کار ضرورى دارد سرکشى به حوزه انتخابیه دارد و امثال اینها.
پس اگر تعداد زیاد باشد و یک قدرى راحت‏تر بگیرند یعنى نصاب را پایین بیاورند خوب مشکلى ایجاد نمى‏کند «ان کان» زیادى جمعیت مانع سرعت کار مى‏شود والا که عرض کردیم مانعى نمى‏شود متأسفانه نمى‏دانم ریشه مطلب روى مسأله کمى پول است هر اشکالى و چیزى هست این به نظرم منشأ عمده‏اى شده براى این‏که خرج زیادتر مى‏شود یا یک جایى که بتواند اینها را اداره کند که جلسات مجلس تشکیل بشود و مسائل دیگر به نظر من در این اشکالات این وارد است و قوى هم هست اما انصافاً با حاکمیت مردم، با جلب حمایت مردم در اثر این‏که براى هر 150 هزار نفرى ما یک نماینده‏اى معین بکنیم آن فواید و منافعى که دارد این در جنب او خیلى ناچیز است.
کشورهاى زیادى هستند که در فشار اقتصادى هستند ولى نماینده‏هاى مجلس‏شان خیلى زیاد است، صرف این مطلب واقعاً نمى‏شود جلو یک همچو فواید و منافع مهمى را به وسیله او گرفت.
بعد مطلب دیگرى که اینجا گفته‏اند که اصل 64 قانون اساسى مستلزم اضافه شدن تعداد نمایندگان مناطق پرجمعیت مثل تهران و اصفهان مى‏شود و معمولًا مناطق محروم و داراى جمعیت غیر متراکم به همین وضع باقى مى‏ماند خوب بشود چه اشکالى دارد حالا چون تهران ملاک و معیار را حاکمیت مردم، مشارکت بیشتر مردم در حکومت قرار مى‏دهد خیلى خوب باشد فرض کنید 30 نفر نماینده تهران در اثر این‏که جمعیت تهران زیاد مى‏شود مى‏شود 50 تا ولى جاى دیگرى وقتى جمعیتش زیادتر نشده یک وجه وجیه موجهى براى این‏که اگر آنها توقعى داشته باشند خوب در ...
منشى (یزدى)- وقت تمام شده است جناب آقاى هاشمیان بفرمایید.
حسین هاشمیان- بسم الله الرحمن الرحیم. بنده به عنوان موافق صحبت مى‏کنم یعنى موافق تغییر اصل 64 راجع به اصلى که کمیسیون تنظیم کرده ممکن است من پیشنهاد داشته باشم و حرف داشته باشم و بعضى از برادران صحبت‏هایشان راجع به خود این اصل بود که پیشنهادهایى جزئى داشتند در این‏که در شور دوم باید مطرح بشود و دلیل بنده و یا دلایل بنده هم این است که ما باید ببینیم که فلسفه انتخاب نماینده چیست آیا تنها این‏که جمعیت در نظام مشارکت داشته باشد تأسیس نظام و خودش را شریک بداند از این طریق نظام تکیه‏گاهش مردم باشد تنها این است که جناب آقاى آذرى گفتند این هست ولى تنها این نیست که ما اگر این را تنها ملاک قرار بدهیم ایشان مى‏گویند ما باید پس نماینده را زیاد کنیم که حالا عرض مى‏کنم اشکالاتش چیست بعداً. بنابراین، این وجود دارد اما نه علت کامل نه شرط کافى بلکه شرط لازم و یا برادرمان آقاى طاهرى که خودشان در کمیسیون نسبت به این اصل رأى دادند، الان مطرح کردند که ما مجلس را استانى بکنیم و استانى ضد مشارکت مردم است چون شما اگر از یک شهرى نماینده انتخاب بکنید مشارکت مردم به گونه‏اى است یا این‏که یک نفر از استان انتخاب بشود این هم به گونه‏اى است قطعاً مشارکت مصداق اول بیشتر است.
این‏که گفتند با صلاحیت بیشترى در مجلس مى‏آید این مربوط به قانون عادى‏
Majlis:2 Volume:1 Sessions:1-14 Page:422
است که مى‏شود شرایط را عوض کرد که آقاى کروبى گفتند شرایط نماینده چه باشد مربوط به قانون عادى است مربوط به اینجا نیست که اگر آنجا شرایط عوض بشود و شرایط بهتر بشود از یک شهرستان هم نماینده خوب ممکن است انتخاب بشود دلیل ندارد که اگر از یک استان دو نفر انتخاب بشوند یا یک نفر یا 5 نفر نماینده در شرایط، بالاتر است.
بنابراین یکى از ملاک مشارکت مردم است، یکى محرومیت مردم است و یکى سیاست است یک نقطه‏اى است که نصاب جمعیت هم ندارد شما باید نماینده بدهید یا جایى نزاع وجود دارد شما باید قلع ماده نزاع بکنید همه اینها طریق قانون‏گذارى است یعنى فلسفه اصلى و ملاک اصلى یک نماینده قانون‏گذارى او است آیا اگر کسى قانون‏گذار باشد از مصالح مردمش برکنار است؟ نه، نماینده با آگاهى که از مردمش دارد از وضع مردمش دارد این مى‏تواند در قانون‏گذارى در مجلس مؤثر باشد، در قوانین مختلف اقتصادى، سیاسى، فرهنگى که در مجلس وضع مى‏شود نماینده چون آگاه به آن منطقه است این مى‏تواند قانون‏گذارى براى این‏که قانون کامل‏تر بشود نقش اساسى‏ترى را داشته باشد و عمد مسأله اینجا است که مردم به نماینده، نمایندگى مى‏دهند که از طرف آنها بیاید در یک نقطه‏اى قانون‏گذارى بکند براساس مصالح آن منطقه و کل کشور و از آنجایى که جمعیت هر شهرستانى خودش را مرتبط با جمعیت شهرستان‏هاى دیگر مى‏داند جزو پیکر یک است مى‏داند به نماینده نمایندگى مى‏دهد وکالت مى‏دهد که تو برو براساس آگاهى که از منطقه دارى، از کشور دارى در قانون‏گذارى نقش داشته باشد. پس براساس مطلب قانون‏گذارى است، مشارکت مردم شرط لازم است اما کافى نیست حالا وقتى که ملاک قانون‏گذارى باشد ما باید نگاه بکنیم ببینیم که قانون‏گذارى در چه شرایطى سریع‏تر انجام مى‏گیرد البته نه با عجله، با سرعت انجام مى‏گیرد که منافات با حسن وضع قانون ندارد. موقعى است که تعدادى که براى قانون‏گذارى وجود دارند معقول باشد، اگر آن‏طورى که جناب آقاى آذرى مى‏گویند که چون مى‏خواهیم مردم مشارکت بکنند، اولًا مردم در شهر تهران اگر بیست‏تا نماینده دارند مردم مشارکت دارند براى این‏که رأى به این بیست نفر مى‏دهند، به هر حال رأى مى‏دهند، اگر چهل‏تا نماینده هم بگذاریم باز رأى مى‏دهند، آنجا که نصاب جمعیت را دارد شما نماینده نمى‏دهید آنها ممکن است رأى ندهند که باید فکرى براى آنها بکنید.
خوب، یک جمعى جمع مى‏شوند اینجا، چه جورى اینها قانون‏گذارى بکنند؟ بعضى از بندهایى را که مخبر محترم کمیسیون جناب آقاى امامى کاشانى اینجا گفتند جناب آقاى عمید گفتند مصادره به مطلوب است ببینید! دلیل بعضى از بندها بند دوم است، وقتى مى‏گوییم «کافى بودن تعداد موجود براى بحث و بررسى ... تا آخر» تکیه این دو دلیل چیست؟
تکى این دو دلیل این است که در بند دوم زیاد شدن اعضاء ممکن است البته من تعبیر «ممکن است» را اینجا اشتباه مى‏دانم بلکه قطعاً این‏طور است، تأثیر منفى دارد، وقتى زیاد شدن نماینده تأثیر منفى داشته باشد پیدا است که هزینه کردن شما در این باره غیر معقول و غیر مشروع است، پیدا است بند اول که مى‏گوید این تعداد کافى است آن هم مدلل مى‏شود. حالا چرا وقتى که تعداد نماینده زیاد بشود نمى‏شود تصمیم‏گیرى و قانون‏گذارى کرد؟ تجربه گذشته‏
Majlis:2 Volume:1 Sessions:1-14 Page:423
نشان داده است، ببینید تعداد مصوبات شوراى انقلاب چقدر بوده و با مصوبات مجلس شوراى اسلامى با توجه به زمان هر کدام مقایسه بکنید.
نمى‏گوییم نمایندگان مجلس شوراى اسلامى زحمت نکشیده‏اند، بلکه چون اعضاى شوراى انقلاب سرکشى به حوز انتخابیه و پى‏گیرى براى رفع مشکلات حوز انتخابیه و موکلین خود را نداشته‏اند، مراجعه مردم را نداشته‏اند کمیسیون فرعى نداشته‏اند و وقت‏شان فقط صرف قانون‏گذارى مى‏شده است کیفیت و کمیت کارشان به آن ترتیب بوده است اما نمایندگان محترم مجلس شوراى اسلامى شب و روز قانون‏گذارى را دارند، کمیسیون را دارند، رسیدگى به مشکلات مردم را هم دارند و به دلیل این‏که براى هر طرحى و براى هر بندى از هر ماده‏اى نماینده مى‏تواند پیشنهاد بدهد و از نظر آیین‏نامه هم نمى‏شود به هیچ کدام بگویید تو پیشنهاد نده در نتیجه شما یک ماده‏اى دارید، یک بندى دارید که این ایجاب مى‏کند اگر هزار نماینده در مجلس باشند اقلًا پانصد پیشنهاد براى آن بند یا ماده داده شود اگر پیشنهاد دهنده براى توجیه پیشنهادش پنج دقیقه صحبت بکند، مخالف پیشنهاد پنج دقیقه صحبت بکند، موافق پیشنهاد پنج دقیقه صحبت بکند، مخبر کمیسیون، نمایند دولت هر کدام راجع به آن پنج دقیقه صحبت کنند چه جورى به تصمیم مى‏رسند؟ چه جورى مى‏شود قانون‏گذارى کرد؟
بنابراین وقتى تعداد زیاد مى‏شود به دلیل این‏که افکار زیاد است و همه جا هم زیادى افکار دلیل کامل بودن آن قانون نیست، نماینده هم حق دارد پیشنهادش را بدهد بنابراین مکانیزم کار طورى است که معطلى مى‏آورد، کندى کار دارد.
شما ببینید بعضى از طرح‏ها و لوایح را که از دور اول در مجلس بلاتکلیف مانده است چقدر شوراى عالى قضائى بگوید که ما قانون نداریم؟ لایحه‏اش را به مجلس مى‏آورد ولى تصویب نمى‏شود، دلیلش چیست؟ یا خیلى از طرح‏هاى نمایندگان مجلس و لوایح دستگاه‏هاى مختلف چرا یا دیر تصویب مى‏شود یا اصلًا تصویب نمى‏شود؟!
براى این‏که فرمول به گونه‏اى است که وقت مى‏گیرد.
منشى (یزدى)- وقت‏تان تمام است.
هاشمیان- بنابراین مصلحت این است که تعداد نماینده را کم کنیم، البته کمتر از 270 نفر فعلى عوارض سیاسى دارد، آقاى موسوى اردبیلى فرمودند ممکن است 250 نفر هم کافى باشد، ولو ممکن است کافى باشد، دویست نفر هم کافى باشد ولى الان مطرح نیست از این کمتر باشد ولى به گونه‏اى افزایش پیدا نکند که تصمیم‏گیرى هم عملى نباشد. از طرفى آقاى آذرى فرمودند افکار بگذارید زیاد بشود، پیشنهاد بیشتر داده بشود، در «شورى» را نبندید ...
منشى (یزدى)- وقت شما تمام شده است.
هاشمیان- ... شما در سراسر کشور شوراهاى زیادى دارید: شوراهاى روستایى را دارید، شوراهاى شهرستان را دارید، شوراهاى استان را دارید که شوراى استان مى‏تواند مستقیماً خودش به مجلس لایحه بفرستد به هر حال بدنه کشور شما بدنه استشهادى است بدنه مشاورتى است، دلیل ندارد همه بیایند توى مجلس پیشنهاد بدهند و طرف مشورت قرار بگیرند، و السلام.
منشى (یزدى)- آقاى امینى مخالف و آقاى حبیبى موافق هستند، جناب آقاى امامى‏
Majlis:2 Volume:1 Sessions:1-14 Page:424
کاشانى هم به عنوان مخبر مطالبى مى‏خواهند بفرمایند نمى‏دانم در این جلسه باشد یا جلس فردا.
نایب رئیس (خامنه‏اى)- البته امروز دیرتر از ساعت چهار شروع کردیم و حداقل بیست دقیقه دیگر مى‏توانیم جلسه داشته باشیم.
آذرى قمى- امروز تنفس نداشتیم و حالا هم غروب و وقت نماز است.
هاشمیان- ما اول وقت حاضر بودیم، اگر جلسه دیرتر شروع شده گناه ما چیست؟!
منشى (یزدى)- آقاى امینى بفرمایید.
نایب رئیس (خامنه‏اى)- اگر مخالف محترم از بیانات خودشان صرف نظر کنند، موافق هم صرف نظر خواهد کرد، آقاى امینى مذاکرات را تا اینجا کافى نمى‏دانید؟
ابراهیم امینى- به هر حال مخبر هم فرمایشاتى دارند، اجازه بفرمایید من هم نظرم را مختصراً عرض خواهم کرد (نایب رئیس- بفرمایید) بسم الله الرحمن الرحیم. من مخالف با محدودیت تعداد نمایندگان مجلس نیستم، موافقم که تعداد آنها محدود باشد و البته آقایان خودشان جواب خودشان را دادند من دیگر تکرار نمى‏کنم ...
منشى (یزدى)- عذر مى‏خواهم چون قرار است که رأى بگیریم آقایان با توجه به نصاب براى رأى‏گیرى جلسه را ترک نفرمایند.
امینى- ... بله، من مخالف اصل محدودیت نیستم و تأیید مى‏کنم که باید محدود باشد اما دوتا اشکال جناب آقاى مؤمن داشتند که هیچ کدام از آقایان راه حلى ارائه ندادند، یکى ایشان فرمودند که طبق این برنامه، مادامى که بعد از ده سال اضافه نشده است، یک میلیون نفر که به جمعیت اضافه شد یک نماینده مى‏توانند انتخاب بکنند (هر یک میلیون، یک نماینده) اما کجا این یک نفر را انتخاب مى‏کنند؟ هر جایى که صلاح دیدند و به قول ایشان جمعیت به تهران یا اصفهان اضافه مى‏شود اما در یک شهرک جدید الاحداث انتخابات به عمل مى‏آید و براى آنها نماینده در نظر مى‏گیرند، ظاهراً به این صورت این کار درست نیست و باید همین جورى که آقایان هم تأیید مى‏کردند جمعیت مشارکت داشته باشد، افراد در سرنوشت خودشان دخالت داشته باشند، حکومتى است که به هر حال مردم خودشان انتخاب مى‏کنند و باید طبق نفرات و تعداد افراد حق انتخاب وکیل داشته باشند.
اشکال دوم آقاى مؤمن در مورد زرتشتیان و کلیمیان بود که هیچ پیش‏بینى نشده که اگر آنها هم اضافه‏اى پیدا کنند یعنى اگر به جمعیت‏شان یک میلیون اضافه شد، مثلًا دویست هزار نفر اضافه شد، صد هزار نفر اضافه شد، هیچ چیز نداشته باشند که درست نیست به هر حال یک سقفى باید براى آن معلوم بشود ولو آن‏که دیر به آن سقف برسند.
در نهایت پیشنهاد من، پیشنهاد آقاى طاهرى خرم‏آبادى است با یک اصلاحاتى، به نظرم مى‏آید اگر انتخابات استانى بشود با این توضیح، نه این‏که بگوییم هر استانى این مقدار وکیل داشته باشد، بگوییم مثلًا هر استان پنچ نفر، دو نفر یا چند نفر. این‏جور، نه. جمعیت استان‏ها معلوم است چقدر است، همین تعداد 270 نفر را بر طبق سرشمارى که استان‏ها دارند، تقسیم به آنها بکنید یک استان ممکن است ده‏تا داشته باشد، یک استان پنج‏تا، یک استان دوتا و مختلف به این صورت که در واقع هم هم مردم و آنهایى که مى‏خواهند رأى بدهند استفاده‏
Majlis:2 Volume:1 Sessions:1-14 Page:425
کرده‏اند از این جهت که حقشان از بین نرفته و ناراحت هم نمى‏شوند و هم این مشکل نیست که حسابى نداشته باشد، گاهى حساب روشنى است.
یک اشکال این بود که اگر این استانى باشد یعنى مثلًا از مرکز استان پنج نفر کاندیدا مى‏شوند، این مجموعه که مى‏خواهند رأى بدهند به کاندیداى استان ممکن است کسانى که از شهرهاى اطراف و بخش‏ها کاندیدا هستند رأى نیاورند، این را اگر وزارت کشور بخواهد حل بکند قابل حل است، به یک استان به نسبت جمعیتش، به مرکز استان یک حقى مى‏دهد، بخش‏ها و دهات را تقسیم مى‏کند و حقى به آنها مى‏دهد، البته این هست که این را حتى که الان وزارت کشور دارد و مى‏گوید این را دست نزنید یک مقدارى دچار دشوارى خواهد شد ولى قابل حل است اگر استانى بکنند به این صورت که براى بخش‏ها و دهات هم یک سهمى بدهند، مرکز استان هم قرار بدهند و تقسیم هم بشود این مشکل به این صورت حل مى‏شود، آن وقت بعد از آن البته همین 270 نفر مى‏ماند بعد هم قرار مى‏شود جمعیت هر استانى اگر مقدار معینى اضافه شد، فرض بفرمایید پانصد هزار نفر به جمعیت یک استان اضافه بشود یک وکیل دیگر به آن استان داده مى‏شود آن وقت آن اشکال آقاى مؤمن که اگر جمعیت یک‏جا اضافه بشود ما وکیل را به جاى دیگرى مى‏دهیم هم حل مى‏شود و السلام.
نایب رئیس (خامنه‏اى)- فکر مى‏کنم غالب فرمایشات جناب آقاى امینى مربوط به شور دوم بود، مربوط به کلیات نبود. آقاى حبیبى بفرمایید.
حسن ابراهیم حبیبى- بسم الله الرحمن الرحیم. به نظر مى‏رسد که کلى مسأله یا کلیات این گزارش این است که تعداد نمایندگان مجلس محدود بشود یا این‏که در 270 نفر تثبیت بشود، از این بحث به آن طرف‏تر که مى‏رویم در خصوص این‏که استانى بشود یا این‏که این یک میلیون نفر را که مى‏خواهیم یک نفر اضافه بکنیم به کجا اضافه بکنیم اینها، برخى از آنها مربوط به شور دوم مى‏شود و برخى از آنها به نظر مى‏رسد که نباید در قانون اساسى بیاید فى المثل اگر استانى شدن را ما در قانون اساسى آوردیم بعد با تجربه دیدیم که دعواهاى محلى اضافه مى‏شود، خوب بایستى که آن را عوض کنیم، خوب نمى‏توانیم که جا به جا بکنیم بنابراین آن پیشنهادى که، جمله‏اى که در پایان این قسمت آمده «محدود حوزه‏هاى انتخابیه را قانون معین مى‏کند» این را اگر بگذاریم بر عهد قانون عادى خیلى بهتر خواهد بود و با طبع نوشتن و تحریر قانون اساسى مناسب‏تر است.
برخى از مسائل هست، جناب آقاى آذرى فرمودند اگر صد نفر، البته خودشان هم بعید دانستند و استبعاد کردند اما این‏که پنجاه نفر صد نفر یا دویست نفر اگر باشند بهتر است، بله این بحثى است در دموکراسى که دموکراسى مستقیم داریم، مراجعه به آراء عمومى ... به جاى این‏که ما هر صد نفر را یک نماینده بیاوریم در یک صحن وسیع خوب به طور مستقیم در مورد هر قانونى به مردم رجوع مى‏کنیم این را مى‏گویند دمکراسى مستقیم، از آن طرف هم که یک نفر قلدر مآب همه چیزها را تصمیم بگیرد این هم یک طرف قضیه است، حد وسطى دارد، حالا این حد وسط 270 تا باشد، 250 نفر باشد هر جایى که ما رقم تعیین بکنیم سؤال مى‏شود که چرا این کافى است و رقم بالاتر یا پایین‏تر کافى نیست؟
حالا باید ببینیم که در عمل این 270 یا 250 نفر بهتر است یا 450 نفر؟ اگر در حال‏
Majlis:2 Volume:1 Sessions:1-14 Page:426
حاضر که تقریباً 450 نفر مى‏شود با توجه به جمعیت فعلى بخواهیم در نظر بگیریم حد نصاب تشکیل جلسات مى‏شود سیصد نفر آن وقت با آن نظرى که جناب آقاى آذرى قمى دارند که نباید خشن بود! بایستى مرخصى داد الى آخر خوب این واقعاً تطبیق نمى‏کند و اصلًا جلسه هیچ وقت تشکیل نمى‏شود این را به عنوان یک تجربه عملى ما دیده‏ایم و در عمل باید ببینیم که رقم را در چه حد نگه داریم که قابل استفاده باشد.
در مورد آن گروه از کشورهایى که مجالس سه هزار نفره دارند آنجا براى این است که بیایند بایستند و فقط کف بزنند! و مطالبى را تصویب کنند، سالى، ماهى، دو بار، سه بار، چند بار تشکیل مى‏شود و نمى‏شود آن را بگوییم «مجلس» است، ظاهراً «مشیر» است ولى بیشتر از آن نیست.
اما در کشورهایى که دموکراسى دارند و 400 نفر، 450 نفر نماینده دارند من مجلسى را دیده‏ام که پانزده نفر، شانزده نفر، در آن بوده‏اند ساعت یازده شب بوده است، سخنران سخنرانى مى‏کرده، خیلى هم با حرارت در مورد بودجه بوده، حضرات که آنجا بودند چند نفرشان خواب بودند چون میکرفون که به طرف‏شان مى‏رفت داشتند خر، خر مى‏کردند بعد در آخر بحث موقع رأى دادن مى‏آمدند و رأى مى‏دادند، یک تعدادى در اطاق‏هاى توى مجلس با تلویزیون نگاه مى‏کردند، بقیه هم دنبال کارهایشان بودند، علتش هم این است که در آنجا گروه پارلمانى هست یعنى هر سى نفر یک کرسى خاص دارد، در هیأت رئیسه عضویت دارد به عنوان این‏که گروه پارلمانى هست و در کمیسیون‏ها به تعدادى که هر گروه پارلمانى فى المثل سى نفر باشند اگر یک گروه نود نفرباشند سه نفر حتماً در هر کمیسیونى دارد، این سه نفرها هستند که فعال هستند، رأى هم دربست است یعنى تصمیم را حزب «الف»، حزب «ب»، حزب «ج» مى‏گیرد این نیست که افراد یکى یکى دست بلند کنند یک هفت هشت ده نفر هم هستند که عضو گروه پارلمانى مشخصى نیستند به عنوان افرادى هستند که در یک گروه ثبت نام نکرده‏اند، خوب آنها رأى‏هایشان هست، مهم است و تمام کوشش گروه‏هاى مختلف پارلمانى در این است این هفت، هشت‏تا رأى را به اصطلاح بقاپند و رأى خودشان را اضافه یا کم بکنند والا رأى‏ها روشن است که این‏طورى است آن وقت اگر آنجا 480 نفر هستند روى 20 نفر و 25 نفر و 30 نفر باید حساب کرد که فعال هستند به عنوان رؤساى گروه‏هاى پارلمانى یا متولیان قوى ...
یک نکته دیگر این است که در بسیارى از این کشورها که استناد مى‏شود به آن مجالس آنها دوره‏هاى بهاره و پاییزه دارد یعنى یک دور 90 روزه بهاره دارد یک دوره 80 روزه پاییزه دارد تابستان و زمستان هم آنها در حوزه‏هاى انتخابیه‏شان هستند و یا کارهاى خودشان را انجام مى‏دهند این نیست که هفته‏اى سه جلسه، چهار جلسه داشته باشند و اقلًا 150 جلسه در سال داشته باشند.
حالا با توجه به این نکات، به هر حال نیروى متخصص و فعال و کارشناس ما در حال حاضر و در بیست سال آینده چقدر است؟ آیا مصلحت هست که دو برابر ... فرض این است، یکى از این دو فرض است، یا این‏که همه نمایندگان مجلس ما نیروى کارشناس و متخصصند یا نیستند اگر نیستند تکثیر غیر متخصص چه فایده‏اى دارد؟ عین تکثیر اشکال مى‏ماند که دردى را دوا نمى‏کند، اگر 250 نفر متخصصى که الان در مجلس هستند براى مجلس نگه داریم آن‏
Majlis:2 Volume:1 Sessions:1-14 Page:427
250 نفر دیگر را بفرستیم براى کارهاى اجرایى و ادارى، این به مصلحت نزدیک‏تر است یا 500 نفر را در مجلس نگه داریم و به اصطلاح پا سوخته‏شان بکنیم که در مجلس بمانند این هم با مصلحت کدام یکى نزدیک‏تراست؟ اینها به نظر مى‏رسد دلایل این باشد که اگر ما در حدود 270 نفر نگه داریم، خوب است، به مصلحت است، پیشنهادى که شده هر یک میلیون نفر یک نفر اضافه بشود این را مى‏شود در شور دوم کم و زیادش بکنیم و از هر یک میلیون نفر سهمى را که مى‏توان داشت تعیین کرد که در کدام شهر باشد و اصلًا هر پنج سال، ده سال یک بار قانون عادى بیاید و بگوید، این 270 نفر، 280 نفر را چه جور باید توزیع کرد و السلام.
منشى (یزدى)- مخبر کمیسیون اگر توضیحى دارند بفرمایند.
محمد امامى کاشانى- (مخبر کمیسیون 4- تمرکز در مدیریت صدا و سیما تعداد نمایندگان مجلس و ...)- من خیلى حرف دارم، طول مى‏کشد، بگذارید براى جلسه بعد، شبهات زیاد ایجاد شده است.
نایب رئیس (هاشمى رفسنجانى)- باشد براى جلسه بعد، اسامى غایبان جلسه را بخوانید.
منشى (حسن ابراهیم حبیبى)- غایب با اجازه جلسه جناب آقاى مهدوى‏کنى هستند و جناب آقاى موسوى نخست وزیر که در مسافرت خرمشهر هستند. آقاى دکتر نجفقلى حبیبى هم 45 دقیقه تأخیر داشتند.
 5- پایان جلسه و تاریخ تشکیل جلسه آینده‏

رئیس- ختم جلسه را اعلام مى‏کنیم جلسه بعد فردا ان شاء الله ساعت 4 بعد از ظهر خواهد بود.
 (جلسه ساعت 15/ 19 پایان یافت)
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:429
 جلسه دوازدهم‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت شانزده و پانزده دقیقه روز چهارشنبه سوم خرداد ماه 1368 هجرى شمسى مطابق با هجدهم شوال المکرم 1409 هجرى قمرى به ریاست آیت الله على مشکینى تشکیل شد.
فهرست مطالب:
1- اعلام رسمیت جلسه و تلاوت آیاتى از کلام الله مجید
2- تصویب گزارش شور اول کمیسیون چهارم در خصوص تعداد نمایندگان مجلس شوراى اسلامى‏
3- بحث پیرامون کلیات مسائل مربوط به تمرکز در مدیریت قو مجریه‏
4- پایان جلسه و تاریخ تشکیل جلسه آینده‏
Majlis:2 Volume:1 Sessions:1-14 Page:430
 1- اعلام رسمیت جلسه و تلاوت آیاتى از کلام الله مجید

رئیس- بسم الله الرحمن الرحیم. با حضور 18 نفر جلسه رسمى است، دستور جلسه را اعلام کنید.
منشى (حسن ابراهیم حبیبى)- بسم الله الرحمن الرحیم. دستور دوازدهمین جلسه عمومى شوراى بازنگرى قانون اساسى بعد از ظهر چهارشنبه سوم خرداد ماه 1368 هجرى شمسى مطابق با 18 شوال 1409 هجرى قمرى:
1- دنباله رسیدگى به گزارش شور اول کمیسیون چهارم در خصوص تعداد نمایندگان مجلس شوراى اسلامى‏
2- گزارش از کمیسیون شمار 2 در خصوص مدیریت قو مجریه‏
3- گزارش شور اول کمیسیون چهارم در خصوص تمرکز در مدیریت صدا و سیما
4- گزارش شور اول کمیسیون چهارم در خصوص راه بازنگرى قانون اساسى جمهورى اسلامى ایران‏
رئیس- قرآن را تلاوت بفرمایید.
 اللهم صل على محمد و آل محمد

 اعوذ بالله من الشیطان الرجیم‏

 بسم الله الرحمن الرحیم‏

 وَسِیقَ الَّذِینَ اتَّقَوْا رَبَّهُمْ إِلَى الْجَنَّةِ زُمَرًا حَتَّى إِذَا جَاءُوهَا وَفُتِحَتْ أَبْوَابُهَا وَقَالَ لَهُمْ خَزَنَتُهَا سَلَامٌ عَلَیکُمْ طِبْتُمْ فَادْخُلُوهَا خَالِدِینَ* وَقَالُوا الْحَمْدُ لِلَّهِ الَّذِى صَدَقَنَا وَعْدَهُ وَأَوْرَثَنَا الْأَرْضَ نَتَبَوَّأُ مِنَ الْجَنَّةِ حَیثُ نَشَاءُ فَنِعْمَ أَجْرُ الْعَامِلِینَ* وَتَرَى الْمَلَائِکَةَ حَافِّینَ مِنْ حَوْلِ الْعَرْشِ یسَبِّحُونَ بِحَمْدِ رَبِّهِمْ وَقُضِى بَینَهُمْ بِالْحَقِّ وَقِیلَ الْحَمْدُ لِلَّهِ رَبِّ الْعَالَمِینَ‏

 (صدق الله العلى العظیم)

 «از آیه 73 تا آخر سورة الزمر»

 2- تصویب گزارش شور اول کمیسیون چهارم در خصوص تعداد نمایندگان مجلس شوراى اسلامى‏

منشى (یزدى)- جناب آقاى امامى مخبر محترم کمیسیون دفاع‏شان را بفرمایند.
امامى کاشانى (مخبر کمیسیون)- بسم الله الرحمن الرحیم. درباره تجدید نظر نسبت به اصل 64 آقایان محترم مخالفت‏هایى داشتند که این مخالفت‏ها توسط آقایان محترمى که به عنوان موافق صحبت کردند تقریباً شاید بتوانم عرض کنم هشتاد درصدش جواب داده شد ولى من یک خلاصه‏اى مى‏کنم در شبهات و بعد یک جمع‏بندى مى‏کنم راجع به این‏که چرا کمیسیون ما این‏جور طرح داد و این‏جور مصوبه‏اش است؟
خلاصه شبهات بر مى‏گردد به چند مطلب. یک مطلب این‏که ما به افزایش نمایندگان و حاکمیت ملت را باید اهتمام بدهیم هر چه نماینده بیشتر مجلس غنى‏تر و قوى‏تر و حضور مردم در صحنه بیشتر. این یک محور شبهات آقایان بود محور دوم این‏که ما در دنیا همچنین مى‏بینیم مثلًا در آمریکا مى‏بینیم در برابر سیصد هزار نفر یک نماینده یا در بعضى از نقاط مثلًا شوروى مى‏بینیم پارلمان با 1500 نماینده در دنیا هم نگاه کنیم مى‏بینیم که این‏جور بسته راجع به نمایندگان فکر نمى‏کنند، تقریباً این هم محور دوم بود. محور سومى که ما
Majlis:2 Volume:1 Sessions:1-14 Page:431
بیاییم براساس عدالت نماینده‏ها را براى هر جایى تعیین کنیم چه جور است، ببینیم عدل چه اقتضاء مى‏کند؟ حالا آن زمان، زمان شاه آمده‏اند همین جور هر کجا خواستند نماینده‏اى درست کردند ما بیاییم یک چنین کارى بکنیم.
محور چهارم این‏که بیاییم استانى‏اش کنیم و به فرمایش آقاى امینى براى این‏که اشکال این‏که ما مطرح کردیم اول که شهرها و بخش‏هاى غیر مرکز استان محروم مى‏مانند ایشان گفتند که براى بخش‏ها و شهرها هم سهمیه قرار بدهیم، یک همچو چیزى، این هم تقریباً محور چهارم.
بالاخره آن چیزى که پنجمین نکته بود که به نظرم جناب آقاى موسوى اردبیلى فرمودند که بالاخره کمیسیون بر چه معیارى یک میلیون داده، این چیست، اصلًا معیار این چیست؟ به فرمایش ایشان اگر ما معیار را بدانیم چیست خوب رأى مى‏دهیم، ولى وقتى ندانیم چه معیارى است خوب چطور رأى بدهیم؟ این تقریباً آخرین مطلبى بود که به عنوان محور در شبهات عزیران مطرح بود یک چیز کوچکى هم باز یکى از دوستان فرمودند در خلال بحث‏شان که شما در این کارى که کردید در کمیسیون 4 آن اقلیت‏هاى مذهبى هم دیگر برایشان اضافه‏اى قرار نداده‏اید، این کار را هم کرده‏اید که چرا مثلًا گرفتید، یک چنین حالتى یا چرا نه؟ بالاخره این به صورت یک اشکال بود حالا من پنج‏تا محور را یک خلاصه‏اى عرض مى‏کنم و بعد یک نکته‏اى مى‏خواهم عرض کنم که خوب پس باید چکار کرد؟ حالا در آن‏که باید چکار کرد بعد عرض مى‏کنم اصل شصت و چهارم قانون اساسى که خاطر شریف آقایان استحضار دارد ولى باز بنده قرائت مى‏کنم.
عده نمایندگان مجلس شوراى ملى 270 نفر است و پس از هر ده سال در صورت زیاد شدن جمعیت کشور در هر حوزه انتخابى به نسبت هر 150 هزار نفر یک نماینده اضافه مى‏شود زرتشتیان و کلیمیان هر کدام یک نماینده و مسیحیان آشورى و کلدانى مجموعاً یک نماینده و مسیحیان ارمنى جنوب و شمال هر کدام یک نماینده انتخاب مى‏کنند و در صورت افزایش جمعیت هر یک از اقلیت‏ها پس از هر ده سال به ازاء هر 150 هزار نفر اضافى یک نماینده اضافى خواهند داشت مقررات مربوطه به انتخابات را قانون معین مى‏کند.
این اصل 64 دوتا اشکال دارد اصلًا سر این‏که شوراى بازنگرى به قانون اساسى وارد این بحث شد و حضرت امام دام ظله این مسأله را رویش تکیه فرموده بودند سرش این است که دوتا اشکال دارد اشکال اولش این است که به نقاط محروم یا نقاطى که از نظر سیاسى مهم است این اصل 64 نماینده نمى‏دهد یک جایى پنج هزار نفر جمعیت دارد ما مى‏خواهیم نماینده بگذاریم این مى‏گوید نه، این یک اشکال. اشکال دوم این است که یک افزایش بى‏رویه در پارلمان به وجود مى‏آید هر 150 هزار نفر اضافه، اضافه، به کجا سر در مى‏آورد؟ این دوتا اشکال اساسى این اصل. خوب حالا که این دوتا اشکال هست البته مسأله هزینه و جاى پارلمان و اینها که من دیروز عرض کردم، کل مطالبى که در کمیسیون مطرح شده گفتیم اینجا ولى معنى‏اش این نبود که حالا بخواهیم بیاییم به یک خرج تمسک کنیم بگوییم به خاطر هزینه ما این کار را کردیم که بعضى دوستان روى هزینه تکیه مى‏فرمودند نه این نیست، این است که این افزون بى‏رویه است یعنى دلیل ندارد که یک دفعه یک پارلمانى 500 نفر
Majlis:2 Volume:1 Sessions:1-14 Page:432
600 نفر اضافه داشته باشد و این محورى که بعضى از دوستان رویش تکیه داشتند که در آمریکا مثلًا هر سیصد هزار نفر یک نفر یا در کشورهایى مثل شوروى 1500 نفر پارلمانش دارد ما الان در مجلس شوراى اسلامى با همین حسابى که داریم که اگر این تصویب بشود بگوییم پس از این‏که یک میلیون جمعیت اضافه شد یک نماینده، خوب اگر چنین شد پس بنابراین وقتى بیست میلیون به جمعیت اضافه شد یعنى شد 70 میلیون ایران 70 میلیون مى‏شود 290 نفر نماینده آن وقت شما 70 میلیون را تقسیم بفرمایید به 290 نفر نماینده تقریباً 240 هزار و خرده‏اى مى‏شود یعنى تازه همان حضور ملى و حاکمیت ملى که مى‏گوییم آمریکا و فلان جا و فلان جا این بیشتر است یعنى این حدود 240 و خرده‏اى هزار ... حالا من یک حساب سریع کردم، با یک خرده کم و زیاد همین حدودها است یا فرض کیند پارلمان مثلًا شوروى همان‏طور که دیروز هم آقاى دکتر حبیبى به آن اشاره فرمودند این پارلمانى‏هایئ که آن جمعیت‏هاى کذایى را دارد اینها کار مجلس ندارند در سال دو مرتبه مى‏آیند یک مانور پارلمانى و نمایندگى مى‏دهند این غیر از این است که در سال بخواهند مرتب کار بکنند این است که ما نباید مقایسه با آنها بکنیم و اگر هم مقایسه مى‏کنیم حساب بکنیم ببینیم کشور خودمان چقدر است، اینجا حضور جمعیت چقدر است، اینجا حاکمیت ملى‏اش است، اینجا افزایش نمایندگانش چقدر است؟ اگر حساب کنیم مى‏بینیم اینجا قوى‏تر است نکته دیگر این‏که ما استانى را مطرح بکنیم و به فرمایش یکى از دوستان مى‏گفتند مثل کشمکش بین خوانسار و گلپایگان و امثال اینها را هم برداریم بشود استان. خوب چون ایشان مثال خوانسار و گلپایگان را زدند من همان را مثال مى‏زنم من عرض مى‏کنم اگر شما استانى کردید تا حالا خوانسار با گلپایگان دعوا دارند از این به بعد گلپایگان با اصفهان دعوا دارد، خوانسار با اصفهان دعوا دارد، کاشان با اصفهان دعوا دارد، نائین با اصفهان دعوا دارد، تمام استان با اصفهان دعوا دارند اگر نه ببینید هست یا نه؟ براى این‏که همه نماینده‏ها از اصفهان انتخاب مى‏شوند مطلبى که براى تصحیح مسأله آقاى امینى مى‏فرمودند که تشریف هم ندارند ایشان، مى‏فرمودند شما براى بخش‏ها و شهرها سهمیه قرار بدهید این سهمیه غیر از این است که بگویید مثلًا براى خوانسار اصفهان هم یک نماینده براى فلان جا یک نماینده؟ غیر از این نیست اگر ما آمدیم و سهمیه براى نقاط مختلف قرار دادیم این سهمیه بر مى‏گردد به غیر استانى بودن. پس این استانى بودن چه مى‏شود؟ این اصلًا با طرح سهمیه که مثلًا وزارت کشور اهتمام بکند، سهمیه‏بندى بکند، چنین و چنان کند این خودش نقض استانى بودن است این هم این مسأله و این‏که بعضى از دوستان مى‏فرمودند که این را شما مى‏آیید با این معیار حساب مى‏کنید خوب مى‏گویید یک میلیون جمعیت در همه کشور این موجب مى‏شود که یک جاهایى که جمعیتش مثلًا جمعیت بیشترى دارد و باید به آن اهتمام بشود به آن اهتمام نشود و به آنجا نماینده داده نشود با این حساب‏هاى سیاسى و جغرافیایى و اینهایى که مى‏کنید اینها تقریباً کل این محورهایى بود که آقایان بحث کرده بودند و دوستان موافق هم تقریباً پاسخ داده بودند و یک نکته‏اى که من اینجا در آخر باید عرض کنم، بالاخره معیار یک میلیون چیست؟ حالا من براى این‏که عرض کنم معیار یک میلیون چیست مى‏آیم سراغ این بحث که ما چه بکنیم؟ بالاخره یک خطى را ما باید دنبال کنیم حالا آن خط را اینجا تصویب کنیم در این‏که این خط و این جاده را تند برویم، کند برویم، چه جورى حرکت کنیم این را بالاخره ما با پیشنهادات‏مان باید درست بکنیم که آن‏چه باشد یک مطلب این‏که اولًا مى‏خواهد این قانون اساسى رویش تجدید نظر بشود
Majlis:2 Volume:1 Sessions:1-14 Page:433
یعنى این دوتا اشکال قانون در اصل 64 که ما در نقاط محروم نمى‏توانیم نماینده داشته باشیم با اصل 64 و افزایش بى‏رویه پارلمان ما خواهد بود این اگر قبول است پس دست از این اصل 64 برداریم حالا که مى‏خواهیم دست برداریم چکار کنیم؟ اصلًا اضافه نکنیم؟ این یک مطلب بفرمایید اصلًا اضافه نکنیم اگر اصلًا اضافه نکنیم آنجایى که از نظر سیاسى براى ما اهمیت دارد و مى‏خواهیم نماینده بدهیم چطور مى‏توانیم نماینده بدهیم؟ پس نمى‏توانیم بگوییم اصلًا اضافه نکنیم باید بگوییم اضافه کنیم، به چه اساسى اضافى کنیم؟ ممکن است بفرمایید که اضافه کنیم به این تعبیر.
1- بگوییم هر کجا مجلس ضرورتش را تشخیص داد، ممکن است این‏جورى بگویید اضافه کنید.
2- ممکن است بگوییم که به حوزه انتخابیه در این شرایط جمعیت اضافه مى‏کنیم.
3- به استان در این شرایط اضافه مى‏کنیم.
4- به حجم کشور اگر جمعیت چنین اضافه شد اضافه مى‏کنیم. این چهار صورت هست. اگر اولش را مى‏فرمایید یعنى معیار را این‏جورى بدهیم بگوییم که سقف همین 270 اضافه هم اصلًا نمى‏خواهد بشود. اگر مجلس یک جاهایى را مصلحت دید برایش نماینده، قانون تصویب مى‏کند خوب شما چیزى دست مجلس نداده‏اید قانون اساسى دست قانون‏گذار چیزى نداد در دنیا قانون اساسى به قانون‏گذار یک معیار مى‏دهد مى‏گوید با این معیار باید بروى جلو «هر جا مصلحت دیدى» که معیار نیست باید یک معیارى بدهید. حالا که مى‏خواهید ملاک بدهید حوزه انتخابیه را ملاک مى‏دهید؟ و بى‏ثبات‏ترین عامل در بررسى نماینده عامل جمعیت است هیچ به عامل جمعیت نمى‏شود تکیه کرد براى این‏که مى‏گوییم در فلان جا این قدر نفر بعد هجرت مى‏کنند مى‏روند نقطه دیگر، اصلًا به طور کلى از بین مى‏رود ما روى جمعیت یک حوزه نمى‏توانیم حساب کنیم، روى جمعیت استان هم بخواهیم برایتان حساب کنیم مشکل ما را حل نمى‏کند همان اشکالات استان پیدا مى‏شود و مشکل استان مشکل ما را حل نمى‏کند ولى ما فکر کردیم که بیاییم یک ملاک بدهیم به عنوان جمعیت کل کشور، بعد به جمعیت کل کشور اگر یک میلیون اضافه شد بگوییم یک نماینده بعد عوامل انسانى و سیاسى و جغرافیایى و اقتصادى و همه را بگوییم دست قانون‏گذار است خوب هر جا مى‏خواهد دست مى‏دهد هر جا نمى‏خواهد نمى‏دهد بعضى دوستان مى‏گفتند چرا «مى‏تواند» کمیسیون تصویب کرد؟ باید بگوید «باید» من عرض مى‏کنم که جواب ایشان که باید بگوید «باید» این بود که یکى از مخالفین دیگر که صحبت کردند گفتند اصلًا چرا اضافه؟ پس بنابراین، این دو مطلب است یکى مى‏گوید اصلًا اضافه نه، یکى مى‏گوید حتماً اضافه. این نشان مى‏دهد که باید مصلحت را دید اصلًا اضافه بشود یا نشود؟ چه بسا ممکن است مجلس به اینجا برسد ده سال دیگر بگوید لازم نیست فلان جا اضافه بشود. اگر شما اینجا تصویب کنیم که یک میلیون جمعیت اگر اضافه شده مجبور مى‏شود قانون‏گذار نماینده را اضافه کند اگر نماینده اضافه کند ممکن است فکر کند یک نماینده دوتا نماینده اضافه کرد محظور را زیادتر مى‏کند آنجا توقع پیدا مى‏کند مى‏گوید بابا از خیرش بگذریم و اضافه‏اش هم نکنیم مصلحت ممکن است آن اضافه را نکند نباید در قانون اساسى یک جورى باشد که اصلًا دست مجلس را ببندد یک جورى باید باشد که مجلس دستش باز باشد هر کارى بخواهد
Majlis:2 Volume:1 Sessions:1-14 Page:434
بکند بتواند بکند. چون قانون‏گذار مصلحت‏بینى مى‏کند روى یک محور و باید چارچوب را یک جورى دست قانون‏گذار داد که تمام این صور بتواند همه با هم در آن بازى کند و همه بتواند جریان داشته باشد و دست قانون‏گذار باشد هر کارى مى‏خواهد بتواند براساس مصالح و ضرورت‏ها انجام بدهد خوب ما این کار را کردیم، ما گفتیم معیار یک میلیون حضرت عالى مى‏فرمایید چه؟ مى‏فرمایید یک میلیون ندهیم بگوییم چه؟ بگوییم هم حوزه؟ اشکال دارد، هر استان؟ اشکال دارد، جمعیت اضافه نشود؟ اشکال دارد، در اساس ضرورت‏ها و مصلحت‏ها ملاک دست مجلس نداده‏ام لذا ما خط را این‏جورى فکر کردیم البته آقایان بعضى اشکالات‏شان که مى‏فرمودند این بود که مى‏فرمودند چرا یک میلیون؟ خوب بگویید نیم میلیون. آن همان خط است، آن معنایش این است که همین مسأله کمیسیون را با مخالفتى که مى‏فرمایید قبول کرده‏اید، گیرم مى‏گویید این راه را شما چرا دارید کند مى‏روید؟ تند بروید. خوب وقتى که جناب‏عالى پیشنهاد دادید و شورا هم تصویب کرد همان جور مى‏رویم دیگر. اصلًا شور دوم را براى همین حرف‏ها گذاشته‏اند پس بنابراین من خواستم خلاصه کنم و عرض کنم که معیار یک میلیون این است ما غیر از اضافه شدن راه نداریم و اگر بخواهیم اضافه بکنیم یک ملاکى مى‏خواهد ملاک را نمى‏توانیم غیر از این قرار بدهیم یک میلیون را هم فقط قرار ندادیم، مسائل سیاسى را مطرح کردیم، اقتصادى را مطرح کردیم، جغرافیایى را مطرح کردیم، همه را دست قانون‏گذار گذاشتیم و دست قانون‏گذار را کاملًا براساس مصالح کشور باز کردیم من عرض دیگرى ندارم و السلام علیکم.
نایب رئیس (هاشمى رفسنجانى)- الان باید رأى بگیریم دوتا تذکر هست که عرض مى‏کنم یکى این‏که بعضى از آقایان سؤال کرده‏اند من جمله جناب آقاى یزدى که این یک میلیون و این ده سالى که مى‏گوییم یعنى از حالا به بعد ده سال یا این‏که ده سال گذشته را هم حساب مى‏کنیم؟ نظر کمیسیون این بوده از حالا به بعد. یعنى ماده سال دیگر اولین بارى است که مى‏توانیم اضافه کنیم البته این در شور دوم قابل اصلاح است یعنى اگر آقایان نظرشان این باشد از دور بعد مى‏توانند پیشنهاد بدهند ولى نظر کمیسیون از ده سال دیگر است یعنى یک دهه آمارى را وزارت کشور پیشنهاد مى‏کرد ما هم همان را قبول کردیم که ده سال دیگر از این به بعد. یک تذکرى هم جناب آقاى یزدى داشتند.
منشى (یزدى)- در کلمات جناب آقاى موسوى اردبیلى بود که من که صحبت مى‏کرده‏ام عرض کرده‏ام که رابطه جمعیت نیست من عرض نکردم رابطه جمعیت با تعداد نمایندگان اصولًا نیست من عرض مى‏کنم تنها رابطه نیست یعنى در این مسأله با هم اختلافى نداریم تنها رابطه نمى‏دانستم نه این‏که اصلًا هیچ رابطه‏اى وجود نداشته باشد ایشان فرمودند که من گفتم هیچ رابطه‏اى وجود ندارد.
نایب رئیس (هاشمى رفسنجانى)- ما الان کلیات را رأى مى‏گیریم معناى کلیات این است که همه این چیزهایى که آقایان ایراد داشتند در شور دوم قابل طرح است یعنى مى‏تواند به جاى یک میلیون بگویید 500 هزار و هم مى‏توانید بگویید دو میلیون. مى‏توانید به جاى ده سال بگویید پنج سال هر دوره، مى‏توانید به جاى 270 تا بگویید 300 تا هم مى‏توانید بگویید 250 تا تمام این چیزهایى که رویش بحث بود مى‏شود در شور دوم آقایان پیشنهاد بدهند اینجا
Majlis:2 Volume:1 Sessions:1-14 Page:435
بحث بکنیم. همه چیز قابل بحث است قابل حذف هم هست یعنى این رأى تقریباً براى وارد شدن در شور دوم است.
21 نفر حضور دارند آقایانى که با کلیات این گزارش موافق هستند رأى بدهند (اکثر دست بلند کردند) با اکثریت قوى تصویب شد دستور بعدى را بفرمایید.
 3- بحث پیرامون کلیات مسائل مربوط به تمرکز در مدیریت قوه مجریه‏

منشى (حبیبى)- دستور بعدى گزارش کمیسیون دوم در مورد تمرکز قوا. آقاى موسوى بفرمایید.
میرحسین موسوى (مخبر کمیسیون)- بسم الله الرحمن الرحیم. گزارش از کمیسیون بررسى مسائل مربوط به تمرکز در مدیریت قوه مجریه به شوراى بازنگرى قانون اساسى.
کمیسیون بررسى مسائل مربوط به موضوع تمرکز در مدیریت قوه مجریه را با بررسى وضعیت مدیریت قوه مجریه در قانون اساسى چند کشور، استماع نظرات صاحب نظران، تحلیل فرض‏هاى گوناگون نقد طرح‏هاى پیشنهاد شده در شش جلسه مورد بحث قرار داد و اصل زیر را با اکثریت به تصویب رسانید.
 «مدیریت قوه مجریه و مسؤولیت‏هاى ناشى از آن در یک شخص متمرکز مى‏شود».
البته نظر اقلیت این است که تمرکز مدیریت با تقسیم وظایف و اختیارات و تعیین دقیق حدود آنها امکان‏پذیر مى‏شود اینک گزارش آن تقدیم مى‏شود.
رئیس کمیسیون- سید على خامنه‏اى‏
دلایل توجیهى:
1- قوه مجریه یک مجموعه به هم پیوسته است و تعدد مراکز تصمیم‏گیرى و تقسیم اختیارات موجب تعارض و اصطکاک نیروها خواهد شد.
2- مستفاد از کلام حضرت امام مدّ ظله العالى نسبت به تمرکز مدیریت در قوه مجریه.
کمیسیون بنا به جهات فوق دو طرح را که عمده‏ترین طرح‏ها است مورد بحث قرار داد که هیچ یک رأى لازم را نیاورد.
اول- طرح نظام ریاستى.
اصول کلى و حاکم در این طرح عبارتند از:
1- رئیس جمهور رئیس قوه مجریه است.
2- رئیس جمهور کلیه اختیارات مجریه را دارد.
3- رئیس جمهور با رأى مستقیم مردم انتخاب مى‏شود.
4- رئیس جمهور وزراء را براى گرفتن رأى اعتماد به مجلس معرفى مى‏کند.
5- وزراء در برابر رئیس جمهور و مجلس مسؤولیت دارند.
6- رئیس جمهور حق عزل هر یک از وزیران را دارد و در صورت تغییر نیمى را وزراء باید براى هیأت وزیران مجدداً رأى اعتماد بگیرد.
دوم- طرح تلفیقى از نظام ریاستى و پارلمانى.
اصول کلى و حاکم در این طرح عبارتند از:
1- رئیس جمهور با آراء مردم انتخاب مى‏شود.
2- رئیس جمهور پس از انتخاب فردى را به عنوان نخست وزیر براى گرفتن رأى اعتماد به مجلس شوراى اسلامى معرفى مى‏کند.
3- رئیس جمهور مى‏تواند پیشنهاد عزل نخست وزیر را به مجلس بدهد.
4- نخست وزیر پس از گرفتن رأى اعتماد وزراء را براى گرفتن رأى اعتماد به مجلس معرفى کند.
5- نخست وزیر رئیس قوه مجریه و در برابر مجلس مسؤول است.
6- نخست وزیر حق عزل وزیران را دارد و در صورت تغییر نیمى از وزراء نخست وزیر باید مجدداً براى هیأت وزیران رأى اعتماد بگیرد.
دوم- طرح تلفیقى از نظام ریاستى و پارلمانى.
اصول کلى و حاکم در این طرح عبارتند از:
1- رئیس جمهور با آراء مردم انتخاب مى‏شود.
Majlis:2 Volume:1 Sessions:1-14 Page:436
2- رئیس جمهور پس از انتخاب فردى را به عنوان نخست وزیر براى گرفتن رأى اعتماد به مجلس شوراى اسلامى معرفى مى‏کند.
3- رئیس جمهور مى‏تواند پیشنهاد عزل نخست وزیر را به مجلس بدهد.
4- نخست وزیر پس از گرفتن رأى اعتماد وزراء را براى گرفتن رأى اعتماد به مجلس معرفى کند.
5- نخست وزیر رئیس قوه مجریه و در برابر مجلس مسؤول است.
6- نخست وزیر حق عزل وزیران را دارد و در صورت تغییر نیمى از وزراء نخست وزیر باید مجدداً براى هیأت وزیران رأى اعتماد بگیرد.
7- سایر اختیارات و وظایف رئیس جمهور که در قانون اساسى فعلى بیان شده است از قبیل مسؤولیت اجراى قانون اساسى، تنظیم قواى سه‏گانه، اعطاى نشان‏هاى دولتى، نظارت بر آیین‏نامه‏ها و مصوبات دولت از لحاظ انطباق با قوانین به قوت خود باقى است.
این مجموع مصوبات شورا است همان‏طور که برادران ملاحظه فرمودند جلسه به یک نتیجه روشن و یک نظر واحد نرسید در بحث این‏که کار باید تمرکز داشته باشد و الان وضعیتى که داریم وضعیت مطلوبى نیست، با تعابیرى که همه برادران در جلسه داشتند با این مسأله همه مخالف بودند ما ایرادات زیادى در وضعیت فعلى و مشکلاتى در اجرا داریم البته در خود این‏که این مشکلات ناشى از چه چیزهایى هست یک مقدار تفاسیر ممکن بود مختلف باشد ولى در اصل قضیه حرفى نبود که الان دولت که هست، نهاد ریاست جمهورى که هست وظایف وزراء، وظایف دولت، وظایف نهاد ریاست جمهورى در هم تداخل‏هایى دارد و جلو تمرکز امور را براى تصمیم‏گیرى‏هاى قطعى و فورى و جامع مى‏گیرد و عملًا مرکز سیاست‏گذارى و تصمیم‏گیرى تفکیک شده در جاهاى مختلف. براى همین وقتى این بحث‏ها شد عملًا با اکثریت آراء این‏که تمرکز در یک نفر باشد در داخل کمیسیون رأى آورد بعد هم بحث‏ها ادامه پیدا کرد، همان بحثى که قبلًا هم در اینجا طرح شده بود طرح ریاستى یا طرح اصالت دادن به مسأله کابینه (دولت) و در کنار آن نخست وزیر در جلسه مطرح شد و دلایل گوناگونى براى خوب بودن و مناسب بودن تک تک اینها در جلسات آورده شد که مهم‏ترین آنها که بنده مى‏توانم اینجا مطرح کنم در طرح ریاستى بحث بود براى این‏که عملًا رئیس جمهور تکیه بر آراء مردم دارد و با انتخاب مستقیم مردم انتخاب مى‏شود و از قدرت و قوت و ثباتى برخودار هست و عملًا در فراز و نشیب کشور که اتفاق مى‏افتد و طبیعتاً در مجلس اثر مى‏گذارد در جامعه اثر مى‏گذارد، ثبات و بودن او که با رأى مستقیم مردم ایجاد شده مى‏تواند کمک بکند به ثبات کشور و ثبات دولت، اینها دلایلى بود که براى این تمرکز آورده مى‏شد و شکل کار هم این حداقل‏هایى است که هم براى آن طرح تلفیقى یا طرح کابینه‏اى یا آن اولى آورده شده و براى نخست وزیر بحث بود که برادرانى که با این مسأله موافق بودند مى‏گفتند که طرح ریاستى در دراز مدت مى‏تواند منجر به ایجاد حکومت خودکامه بشود به خاطر این‏که رئیس جمهور در مقابل مجلس مسؤول نیست، اقتدار بسیار بالایى دارد و نمى‏شود او را دائم به مجلس آورد و برد و در نتیجه او در این راستا مى‏تواند قرار بگیرد و در این چارچوب مى‏تواند قرار بگیرد که احیاناً به سمت اعمال سلیقه‏هاى خودش کشیده بشود یا خودکامگى و دیکتاتورى که این روزها بحث آن هست.
Majlis:2 Volume:1 Sessions:1-14 Page:437
در مجموع وقتى گفت و گوها انجام شد هر کدام از دو فکر برایشان دلایلى ذکر شد، فراتر از این چیزهایى که بنده اینجا عرض کردم قرار شد که موضوع در شوراى بازنگرى مطرح بشود، طبیعتاً در این جلسه همه استدلال‏هایى که پشت این دوتا نظر هست به طور مفصل مى‏تواند مورد بحث و گفت و گو قرار بگیرد و عملًا با رهنمودى که خود شورا مى‏تواند بدهد، مى‏تواند جلس کمیسیون ادامه پیدا کند و ما راه حل‏هایى پیدا کنیم الان کمیسیون در رابطه با این دوتا راه در وسط هست و به هیچ وجه آن آرایى که در اساسنامه مطرح شده هیچ کدام از این رأى‏ها را نمى‏آورند، هر کدام از طرفین هم دلایلى براى کار خودشان دارند و بحث‏ها هم تکرارى شده. بحث‏هایى که الان در جلسه هست؛ بحث‏هایى است که مى‏گردد و ما امیدوار هستیم که خود شورا گفت و گوهایى که خواهد کرد و بحث خواهد کرد ان شاء الله به یک نتیجه روشنى برسد البته در نهایت بحث شورا باز هم بنده اگر لازم بود و نیازى بود توضیحاتى از نظرات مختلف که در کمیسیون داده شده و استدلال‏هایى که شده مى‏توانم اینجا خدمت برادران عرض بکنم. و السلام علیکم و رحمة الله.
حسین هاشمیان- اخطار آیین‏نامه‏اى دارم.
منشى (یزدى)- اگر اجازه بدهید من قبلًا اینجا نوبت گرفته‏ام عرض مى‏کنم اگر شما فرمایشى دارید بعداً بفرمایید سؤال من این است که چون گزارش این کمیسیون در مقدمه‏اش تصریح شده که بنا به جهات فوق طرح را که عمده‏ترین طرح‏ها است مورد بحث قرار داد که هیچ یک رأى لازم نیاورد، فقط دوتا طرح همین‏طورى ذکر شده است الان مخالفین و موافقین هم که مى‏خواهند صحبت بکنند صحبت از چه مى‏خواهند بکنند؟ کدام یک را مى‏خواهند دفاع بکنند؟ من اول سؤالم این بود که جناب آقاى موسوى (نخست وزیر) که به عنوان مخبر مى‏خواهند دفاع بفرمایند، خوب دفاع از چه مى‏کنند؟ بعد روشن شد که ایشان فقط دو طرف را ذکر کردند و دفاع از هیچ کدام ندارند بعد الان مخالفت و موافقت روى کدام یک از اینها مى‏خواهد باشد؟ در آیین‏نامه هم چیزى به این عنوان که اگر کمیسیون به نظرى نرسید بتواند گزارش بدهد که به نظرى من نرسیدم شما خودتان مى‏توانید تصمیم بگیرید به این صورت نیست مگر استنباطى داشته باشیم از این جهت به نظر مى‏رسد که بررسى این طرح با این کیفیت بى‏اشکال نمى‏تواند باشد این شبه من بود، اگر شبه جناب‏عالى غیر از این است بفرمایید.
حسین هاشمیان- بسم الله الرحمن الرحیم. من عین ماد 15 را خدمت آقایان قرائت مى‏کنم:
 «پس از بحث و بررسى مسائل کمیسیون‏ها گزارش مباحث در محدود وظیف هر کمیسیون در دو قسمت، دلایل توجیهى به طور مشروح و پیش‏نویس اصول پیشنهادى حداکثر 10 روز پس از تشکیل تا آخر ...» من تکیه‏ام روى این نقطه است که «پیش‏نویس اصول پیشنهادى» یعنى کمیسیون باید اصلى، اصولى را پیشنهاد بکند بعد مخالف و موافق روى آن صحبت کنند کمیسیون وقتى به هیچ نتیجه‏اى نرسیده و به عنوان هیچ اصلى این مسائل را مطرح نکرده اصلًا در جلسه قابل بحث نیست در آیین‏نامه هم پیش‏بینى نشده که اگر ما به بن‏بست رسیدیم چه بکنیم؟ ولى قاعدتاً سیر طبیعى کار این است که وقتى در جلسه قابل بحث نبود کمیسیون‏
Majlis:2 Volume:1 Sessions:1-14 Page:438
دو مرتبه کارش را شروع کند یعنى یک استمهالى (چون ظرف 10 روز باید این کاررا انجام بدهد) بکند 10 روز دیگر فرصت بگیرد تا یک طرح بهتر و جامعى را بیاورد و اصل یا اصولى را پیشنهاد کند.
نایب رئیس (هاشمى رفسنجانى)- اجازه بدهید من یک توضیحى بدهم بعد آقایانى که مى‏خواهند باز اخطار بدهند با توجه به این بدهند.
درست است، ما در این آیین‏نامه پیش‏بینى نکرده‏ایم که اگر کمیسیون نتوانست یک نظرى تهیه بکند چه بکنیم؟ این پیش‏بینى نشده، فقط یک راهنماى ضعیفى داریم که اگر مجلس (یعنى اینجا) در بحث‏هایش یک چیزهایى را معلوم شد که موضع مجلس این است، کمیسیون باید برود براساس این آنجا اصول را روى معیار رأى مجلس درست کند البته آن زمینه‏اش آنجا است که کمیسیون گزارشى داده باشد، مجلس رد کرده باشد شکل دیگرى را از بحث‏هاى مجلس بفهمیم این یک مقدار با آن چیزى که ما الان در آن هستیم فرق دارد این اشکال را ما داریم.
آقاى موسوى خوئینى‏ها آن روز از من پرسیدند گفتند ما به جایى نرسیدیم، ما چه بکنیم؟ ما فکر کردیم که با آمدن جناب آقاى خامنه‏اى از مسافرت ممکن است کمیسیون به رأى برسد، آقایان هم صبر کردند، ایشان هم آمدند باز کمیسیون به رأى نرسید اولًا کمیسیون در بن‏بست است یعنى باز هم ما به کمیسیون برگردانیم باز همین خواهد شد این‏که آقاى هاشمیان گفتند باید به آنجا برگردانیم، اگر مجلس چیزى راهنمایى نکند برود به کمیسیون دوباره همین بر مى‏گردد خوب، ما که اینجا نباید بنشینیم در یک تسلسل ناجورى خودمان را گیر بیاندازیم باید حل کنیم دو راه حل دارد به اندازه قو قضائیه اینجا مخالف دارد چون کمیسیون اصل تمرکز را تصویب کرده حالا فرض کنیم کمیسیون گفته بود این نظام یا آن نظام. باز ما اینجا بحث مى‏کردیم در دو بخش موافق و مخالف صحبت مى‏کردیم یکى در اصل تمرکز، یکى هم در این‏که تمرکز از طریق نخست وزیر باشد یا از طریق رئیس جمهور باشد؟ پس راه بحث ما عملًا باز هست یعنى مى‏توانیم بگوییم البته من قبول دارم آیین‏نامه این را صریح ندارد پس ما یکى از دو راه را باید انتخاب کنیم یا باید بپذیرم که به همین مقدار کلیتى که کمیسیون تصویب کرده محل بحث قرار بدهیم آقایان نظرشان را در دو طرح بدهند و بعد براى یکى از آنها رأى بگیریم، همان به کمیسیون برود بقیه را اصلاح کنند البته این یک مسامحه‏اى در آیین‏نامه است، یا باید آیین‏نامه را اصلاح کنیم یعنى اگر مى‏بینید اینجا گیر هستید و مى‏خواهید خیلى به آقایان سخت‏گیرى کنید همین جا یک ماده به آیین‏نامه اضافه بکنیم که اگر چنین فرضى پیش آمد مجلس مى‏تواند بحث بکند یعنى در صورتى که کمیسیون به نتیجه نرسید در جلسه مى‏تواند بحث بشود یک شکلى در کلیاتش رأى بیاورد و بر آن اساس به کمیسیون برود یکى از این دو راه است و حالا آقایان وقت زیاد نگیرند یعنى اگر مى‏خواهید اخطار بدهید راه حل دیگرى غیر از این دو راهى که من عرض مى‏کنم دارید در اخطارتان بفرمایید، آقاى عمید بفرمایید.
عباسعلى عمید زنجانى- بسم الله الرحمن الرحیم. اخطارهایى که ذکر شد من وارد نمى‏دانم براى این‏که همان‏طور که آقاى هاشمى فرمودند کمیسیون 2 مصوبه دارد، مصوب مشخصى به شورا آورده شده ... (هاشمیان- اخطار را رئیس باید جواب بدهد) اجازه بفرمایید نه‏
Majlis:2 Volume:1 Sessions:1-14 Page:439
حالا من مقدمه است دارم عرض مى‏کنم که اخطارى که من مى‏خواهم عرض کنم این است که مخبر محترم کمیسیون دلایل توجیهى مصوبه را ذکر نکردند، در مورد طرح صحبت کردند طرح اول، طرح دوم. اما خود مصوبه که مدیریت قو مجریه و مسؤولیت‏هاى ناشى از آن در یک شخص متمرکز مى‏شود که مصوبه است دلایل توجیهى این را ذکر نکردند و السلام.
نایب رئیس (سید على خامنه‏اى)- اجازه بدهید من این مطلب را عرض کنم ما قبول باید بکنیم که آیین‏نامه ناقص است یعنى بحثى نداریم که باید آیین‏نامه را تکمیل بکنیم چون این شق که کمیسیون به رأى واحدى نرسد یک شقى است که همیشه متصور است ما در تدوین آیین‏نامه از این غفلت کردیم باید این را اضافه مى‏کردیم که هرگاه کمیسیون به نظر واحدى نرسد نظرات عمد موجود در کمیسیون در جلس عمومى مطرح خواهد شد و اصل قضیه آنجا به بحث گذاشته مى‏شود این به نظر من خیلى مشکلى ندارد. البته اگر ما این را اضافه نکنیم اشکال آقاى هاشمیان وارد است منهاى آن مصوب اول ما که حق با آقاى عمید است ما به هر حال یک مصوبه از کمیسیون آورده‏ایم (یعنى اصل تمرکز) لکن در مورد این دو طرح این فرض همیشه در هر کمیسیونى ممکن است بشود، به خصوص کمیسیونى که تعداد اکثریت، اقلیت برایش آسان نیست، در کمیسیون 6 نفره اکثریتش 4 نفر است غیر از 7 نفره که بالاخره 4 و 3 یک مقدار به رأى‏گیرى نزدیک‏تر است این ممکن است بنابراین یک ماده‏اى را الان باید تصویب و به آیین‏نامه اضافه کرد در صورتى که کمیسیون به نظر واحدى نرسد هر دو نظر موجود در کمیسیون در جلسه مطرح خواهد شد و دربار آنها بحث خواهد شد و روى نظرات رأى‏گیرى مى‏شود هر نظر رأى بیشترى آورد، آن طبعاً مصوب خواهد بود.
نایب رئیس (هاشمى رفسنحانى)- شما آن عبارت را تهیه کنید تا آقایان صحبت مى‏کنند.
مهدى کروبى- غیر از این نیست مثل تمام طرح‏ها و لوایحى که در کمیسیون رد مى‏شود.
هاشمى رفسنجانى- این‏که آقاى کروبى مى‏فرمایند ما در مجلس داریم در مجلس اگر کمیسیون رد کرد، یعنى در هر فرض ما در مجلس داریم و گیر نمى‏کنیم.
سید على خامنه‏اى- این احتیاج به ذکر اشباه و نظایر ندارد این چیز واضحى است.
هاشمى رفسنجانى- ما به وضوح آن هم واگذار کرده بودیم.
نایب رئیس (سید على خامنه‏اى)- آقاى سید هادى خامنه‏اى در همین مورد مى‏خواهند بحث کنند.
سید هادى خامنه‏اى- بسم الله الرحمن الرحیم، عرض بنده این است که الان کمیسیون در واقع مصوبه‏اى ندارد براى این‏که تمرکز را که معنى کرده‏اند در یک فرد مشخصى باشد، مصداق معینش یا تمرکز در شخص رئیس جمهور است که رأى نیاورده، یا در نخست وزیر است که باز رأى نیاورده. آیا مصداق دیگرى هم پیدا مى‏کنیم که در این کلیتى که هیچ مصداقى در خارج ندارد یعنى مصداق مصوب ندارد بحث بکنیم؟ بنابراین، این احتمالًا یک تسامح در رأى‏گیرى بوده که حالا مواردش گاهى ممکن است در مجلس هم اتفاق بیفتد که به لحاظ ذهنیت و کلیت قبل از بحث دربار مصادیق و جزئیات قضیه رأى گرفته مى‏شود و به اجمال تمرکز رأى مثبت داده مى‏شود، بعد که مصادیقش بررسى مى‏شودخوب رأى نمى‏آورد طبعاً دیگر موضوع خود به خود منتفى مى‏شود. بنابراین، الان با توجه به این‏که مصوبه‏اى وجود ندارد
Majlis:2 Volume:1 Sessions:1-14 Page:440
با این مقدمه البته حالا یک آیین‏نام جدیدى را اینجا آوردن ممکن است مسأله‏اى باشد اما اگر بخواهیم تحفظ کنیم به آن‏چه که در آیین‏نام اینجا و مجلس شوراى اسلامى تصویب شده، مقایسه کنیم قاعدتاً اینجا به اصل بازگشت مى‏کند. چون این عقیده وجود دارد که معناى تمرکز که در دستور حضرت امام آمده الزاماً بى‏معنا نیست که در یک شخص باشد معنایش مشخص کردن مسؤولیت‏ها در اشخاص است اگر معنایش این باشد خود به خود معنایش این است که ما آن‏چه را که در قانون اساسى هست تغییراتى در جاهاى دیگرش بدهیم که آن مى‏شود در واقع یک مصوب سوم، یعنى شق سوم.
نایب رئیس (سید على خامنه‏اى)- خوب این مصوب اول براى همین بود که شما این حرف را نزنید وقتى تصویب کردند که در یک شخص متمرکز بشود این جواب اشکال آخرى شما است آقاى خوئینى‏ها بفرمایید.
سید محمد خوئینى‏ها- عرض بنده این است که معمولًا در آیین‏نامه که یک امر شکلى است، موقعى خیلى دقت مى‏شود و تمام خصوصیات آیین‏نامه را مى‏گویند باید رعایت کنیم که یک تغییر محتوایى هم ایجاد بکند اما حالا در آیین‏نامه‏ها و مسائل شکلى که قابل اغماض هست من تصور مى‏کنم که این جلسه مى‏تواند چشم‏پوشى کند به خصوص که اگر ما تمام این خصوصیات و ریزه‏کارى‏هاى آیین‏نامه‏اى را در این جلسه به تصویب مى‏رساندیم جلسات متعددى از این مدت و از این مجالس را باید صرف آیین‏نامه مى‏کردیم و آقایان نظر مبارک‏تان هست که همان روزهاى اول یکى دو سه جلسه که ادامه پیدا کرد گفتیم که با این وقت محدود ما چقدر جلسات را مى‏خواهیم صرف آیین‏نامه بکنیم؟ در همین مسأله هم بنده الان خیال مى‏کنم هیچ اشکالى براى شروع بحث وجود ندارد، به جهت این‏که فرض بفرمایید اگر کمیسیون ما طرح ریاستى را تصویب مى‏کرد و اینجا مى‏آورد و این جلسه آن را رد مى‏کرد، خوب مى‏بایست به کمیسیون مى‏بردیم معنى رد طرح ریاستى هم این نیست که یعنى التزاماً پس طرح کابینه‏اى را جلسه تصویب کرده. هیچ وقت این‏طورى نیست این دو طرح و طرح‏هاى دیگرى که در این مقوله هست باید خود آن در جلسه رأى بیاورد به طورى که اگر هر یک رأى نیاورد دلیل نمى‏توانیم بگیریم پس آن طرح دیگر مورد تصویب است خوب حالا اگر کمیسیون مثلًا طرح ریاستى یا طرح کابینه‏اى را تصویب مى‏کرد مى‏آوردیم اینجا و آن رد مى‏شد، مى‏خواستم چکار بکنیم؟ یعنى باید به کمیسیون بر مى‏گرداندیم، کمیسیون چه مى‏کرد؟ آن طرح دیگر را که کمیسیون رأى نمى‏دهد چون فرض بر این است که آنها هم در رأى دادن آزاد هستند و آن را قبول ندارند پس باز هم در آن صورت این جلس علنى بود که مى‏بایست اگر مصوب کمیسیون را رد مى‏کرد چیز دیگرى را در اینجا اصلش را به تصویب برسانند بعد به کمیسیون بگویند حالا براساس این مصوبه برو آن اصول را تنظیم کن، جزئیاتش را هم بنویس و احیاناً اعضاى جلس علنى هم پیشنهادات خودشان را بدهند به این ترتیب بنده فکر مى‏کنم الان بحث مى‏تواند شروع بشود و این توضیح فى الجمل جناب آقاى موسوى هم بر این مبنا بود که دیده شد مشکل است کسى که خودش اعتقاد به یک طرح دیگرى دارد بتواند دقیقاً و به یک شکل منصفانه، عادلانه به طورى که هیچ محل سوء تفاهمى نشود از هر دو طرح دفاع بکند یا هر دو را رد کند قرار شد، این را هم کمیسیون خودش قبول کرد که در اینجا وقتى اصل قضیه مطرح شد طرفداران طرح ریاستى‏
Majlis:2 Volume:1 Sessions:1-14 Page:441
خودشان مى‏توانند از این طرح مستوفى دفاع کنند و همچنین طرفداران طرح کابینه‏اى، و این جلسه باید یکى از این دو طرح یا یک طرح سومى را بالاخره رأى بدهد وقتى که رأى داد آن‏گاه کمیسیون مجبور خواهد بود براساس مصوب اینجا برود اصولش را تنظیم بکند پس تقاضاى من این است که این خرده‏کارى‏ها و اشکالات ریز قابل اغماض را چشم‏پوشى بفرمایید و بحث شروع بشود ان شاء الله به یک جایى برسیم.
هاشمى رفسنجانى- بسیار خوب دیگر کافى است حالا یک راهى را باید انتخاب کنید دیگر!
نایب رئیس (سید على خامنه‏اى)- راه همین است، عبارت پیشنهاد اضافه شدن یک ماده یا یک تبصره‏اى به آیین‏نامه را من مى‏خوانم آقایان اگر موافقت کردند بحث را بى‏اشکال شروع مى‏کنیم چون همان‏طور که آقاى موسوى خوئینى‏ها گفتند همین‏طور مى‏شود فرض کرد منتها تا آخر بحث این شبهه وجود خواهد داشت و دائماً ممکن است افرادى نظر بدهند عبارت این است: «در صورتى که کمیسیون به نظر واحدى نرسد هر دو نظر موجود در کمیسیون در جلس عمومى مطرح و دوبار آن بحث و رأى‏گیرى مى‏شود».
رئیس- ى ک کلمه «یا بیشتر» چون ممکن است دو نظر نباشد.
سید على خامنه‏اى- بلى، «نظرهاى موجود در کمیسیون».
منشى (یزدى)- ى ک چیزى نوشته‏ام شاید نظر آقایان رعایت بشود «در صورتى که کمیسیون به نظر واحدى نرسید مى‏تواند هر چند نظر را به مجلس عمومى بیاورد تا جلسه تصمیم بگیرد»
نایب رئیس (هاشمى رفسنجانى)- من یک متن کاملى نوشته‏ام که آخرش را هم نوشته‏ام ببینید آقاى خامنه‏اى! (سید على خامنه‏اى- بفرمایید) «هرگاه در گزارش شور اول کمیسیون (چون این بیشتر در شور اول مطرح است، شور دوم مشکلى ندارد) در یک یا چند مورد نظر مشخصى نیامده باشد در جلس عمومى شورا به بحث گذاشته مى‏شود، در صورتى که شورا جهت خاصى را تصویب کرد مصوبه شورا به عنوان مصوب شور اول محسوب مى‏شود و کمیسیون موظف است براساس آن اصول مورد نظر را اصلاح نماید»
احمد جنتى- ى ک چیز دیگرى هم اضافه بشود که یا در کمیسیون رد شد.
هاشمى رفسنجانى- آن را در گذشته داریم.
سید هادى خامنه‏اى- آن وقت مى‏رود براى شور دوم؟ به عنوان شور اول است یا شور دوم؟
نایب رئیس (هاشمى رفسنجانى)- نه، شور دوم است یعنى مثلًا اگر ما یکى از این دو شق را تصویب کردیم مى‏شود شور اول تصویب شده، شور دوم آن‏جور اصلاح مى‏شود اگر با این عبارت آقایان مخالفتى ندارند برایش رأى بگیریم.
سید على خامنه‏اى- مى خواهید یک بار دیگر بخوانید تا روشن شود.
سید هادى خامنه‏اى- پس الان بیش از دو شق را اینجا تصویب مى‏کنید؟
هاشمى رفسنجانى- من آرام مى‏خوانم آقایان توجه بفرمایند: «هرگاه در گزارش شور اول کمیسیون در یک یا چند مورد نظر مشخصى نیامده باشد ...
Majlis:2 Volume:1 Sessions:1-14 Page:442
سید على خامنه‏اى- در یک یا چند مورد یعنى چه؟ کلیات‏شان.
هاشمى رفسنجانى- الان در کلیات است ما براى شور اول داریم مى‏گوییم.
سید على خامنه‏اى- «یک یا چند مورد» دیگر نمى‏خواهد، «نظر مشخصى نیامده باشد»
هاشمى رفسنجانى- ... نظر مشخصى نیامده باشد در جلسه عمومى شورا به بحث گذاشته مى‏شود ...
سید على خامنه‏اى- چه چیز؟
هاشمى رفسنجانى- همان گزارش کمیسیون.
سید على خامنه‏اى- خوب بنویسید گزارش.
هاشمى رفسنجانى- خوب از اول گزارش بود ... در صورتى که شورا جهت خاصى را تصویب کرد مصوبه شورا به عنوان مصوبه شور اول محسوب مى‏شود و کمیسیون موظف است براساس آن اصول مورد نظر را اصلاح نماید اگر به الفاظ بپردازیم مدتى بحث مى‏خواهد.
منشى (یزدى)- بله بحث زیادى نفرمایید، همان یک یا چند مورد را چون مورد جزئى مى‏شود بفرمایید به نظر واحد نرسد، مثلًا هر چند نظر را بیاورند.
سید على خامنه‏اى- نه عبارات را نمى‏پردازیم مضمون را که حالا هم آقایان توجه کردند، لکن چون مى‏خواهیم در آیین‏نامه بگذاریم بعد عبارات را خودمان اصلاح مى‏کنیم.
نجفقلى حبیبى- اگر آن‏چه که حاج آقا قرائت فرمودند کمى اصلاح عبارتى بشود که با بخشى از ماد آیین‏نامه قبلى تعارض پیدا نکند خوب است چون مى‏فرمایند که موظف است براساس آن‏چه که اینجا آمده رأى‏گیرى کند در ماد 17 آیین‏نامه نوشته شده که «کمیسیون موظف است با توجه به مذاکرات جلس عمومى موضوع را مجدداً بررسى کند».
سید على خامنه‏اى- این در صورت رد است.
نجفقلى حبیبى- براساس را اگر اینجا بیاوریم باز یک مقدار ممکن است مشکل ایجاد کند.
هاشمى رفسنجانى- نه مشکل که نمى‏کند یعنى مصوبه است و ما راه باز کرده‏ایم.
سید على خامنه‏اى- ى عنى شما اصلًا گفته‏اید مسأله رد است، اینجا جلسّ عمومى مصوبه دارد، کمیسیون ناچار براساس آن باید بحث بکند.
نجفقلى حبیبى- به هر حال. آن با این تعارض دارد.
سید على خامنه‏اى- خیر، ندارد.
محمد مؤمن- ى ک شبهه‏اى دارم اجازه بدهید عرض کنم.
هاشمى رفسنجانى- تشریف بیاورید صحبت کنید.
محمد مؤمن- بسم الله الرحمن الرحیم، عرض کنم که این متنى را که جناب آقاى هاشمى تهیه فرموده‏اند و قرائت کردند که به عنوان شور اول محسوب مى‏شود آن وقت نتیجه‏اش این مى‏شود مخصوصاً در این موضوعى که الان مورد بحث ما است که هیچ چیز را کمیسیون نیاورده، جز این‏که تمرکز در شخص واحد پیدا بکند بعد اصل دیگرى را قهراً فرض یک طرف که رأى آورد خود کمیسیون مى‏رود اصول دیگرى را تنظیم مى‏کند این مرتبه بعد که مى‏آید اگر شور دوم محسوب‏
Majlis:2 Volume:1 Sessions:1-14 Page:443
بشود آن اصول دیگر که وارد جزئیات شده خیلى نپخته خواهد بود من مى‏خواهم عرض کنم یا در مورد اینجا ... چون در آنجایى که کلیات رأى بیاورد نسبت به جزئیات شما فرموده‏اید که مى‏تواند در موقعى که کلیات مطرح است یا در ظرف 48 ساعت نظرات خودشان را به هیأت رئیسه یا به کمیسیون بدهند ولى در این صورتى است که یک جزئیاتى را هم مطرح کرده باشد، وقتى کمیسیون مى‏آورد تا براى آقایانى که استماع مى‏کنند توجهى به جزئیات هم پیدا بشود و نظراتى بدهند اما این‏که هیچ چیزى نیامده، الان آقایان نمى‏دانند که آن‏چه که مطرح خواهد شد و در کمیسیون نسبت به تنظیم اصول مورد بحث قرار خواهد گرفت چه خواهد بود؟ اگر شما این را شور اول هم حساب نکنید حالا که بنا است یک اصلاحى در آیین‏نامه بشود، بلکه اینها موظفند براساس آن رویه و راهى که خود شورا نظر مى‏دهد بروند اصول را تنظیم بکنند و آن‏چه مى‏آورند به عنوان شور اول باشد تا بتوانند برادرها بعداً با بحث دیگرى که انجام مى‏شود با دقت نسبت به این اصول نظر بدهند یا این کار، یا لااقل نسبت به این‏که قبل از تشکیل کمیسیون حتماً باید نظرات داده بشود این اجازه داده بشود که پیشنهادها حتى در جلسه‏اى که براى جزئیات شور دوم مطرح مى‏شود بتوانند نظرات‏شان را ابراز کنند که یک مقدار پخته‏تر بشود، این خلاص عرضم بود.
منشى (یزدى)- جناب آقاى خامنه‏اى اجازه مى‏فرمایید؟ من فکر مى‏کنم وقت را زیاد نباید بگیریم مسأله این است بهترین مثال هم همین موردى است که الان ما به الابتلاء ما هم هست کمیسیون دو نظر، سه نظر در یک مسأله داشته استولى نتوانسته است یکى از این انظار رأى کافى را بیاورد مى‏آید اینجا آن نظرى که در اینجا رأى کافى را مى‏آورد به عنوان شور اول تلقى مى‏شود (پیشنهاد جناب آقاى هاشمى این است) به عنوان شور اول تلقى مى‏شود، براى تکمیل آن به کمیسیون داده مى‏شود دنبال مى‏کنند شما مى‏فرمایید این به مقدار لازم پخته نیست فرض این است که در این جلسه رویش بحث مى‏شود و بین این چند نظر یکى از آنها انتخاب مى‏شود و استدلال براى ترجیح یکى از این چند نظر نسبت به سایر نظرات انجام مى‏گیرد بنابراین، این پیشنهاد درست است که آن چیزى را که اینها انتخاب مى‏کنند شور اول تلقى بشود و به عنوان شور اول دیگر روى آن کاملًا بحث بشود بعد هم تکمیل آن به کمیسیون برود.
نایب رئیس (سید على خامنه‏اى)- ى عنى الان اگر ما یکى از این دو طرح را آورده بودیم جناب آقاى مؤمن! با حالا هیچ فرقى نمى‏کرد این دوتا طرحى که شما مى‏فرمایید رویش بحث نشده، پخته نشده به همان اندازه‏اى رویش بحث شده که اگر ما به یک رأیى رسیده بودیم بحث مى‏شد تصادفاً نظرات اعضائ کمیسیون در این زمینه با هم منطبق نیست، موافق نیست والا بحث کافى شده، حالا در زمین بحث هم ملاحظه خواهید کرد افرادى که در کمیسیون بودند و همچنین آقایان دیگر قاعدتاً درباره‏اش بحث‏هاى زیادى خواهند داشت یکى از این دوتا یعنى یا طرح ریاست جمهورى یا طرح نخست وزیرى. یکى از این دوتا تصویب خواهد شد دیگر، و این شور اول مى‏شود، ما حصل شور اول است این مى‏رود به کمیسیون براساس آن اصول و تصویبات بعدى منظم مى‏شود.
هاشمى رفسنجانى- و ضمناً نظر ایشان هم تأمین است و هم پیشنهادها هم قابل طرح است (سید على خامنه‏اى- بلى هم پیشنهادها هم قابل طرح است) شما هر پیشنهادى داشته‏
Majlis:2 Volume:1 Sessions:1-14 Page:444
باشید باید برود در کمیسیون بحث بشود بعد هم دوباره به جلس علنى مى‏آید.
سید على خامنه‏اى- این جلسه ممکن است به شق سوم هم برسد هیچ اشکالى ندارد.
هاشمى رفسنجانى- همان هم باز پیشنهادات قابل طرح دارد.
نایب رئیس (سید على خامنه‏اى)- پس بگذارید پیشنهاد آقاى هاشمى را من به رأى بگذارم، آن عبارتى را که آقاى هاشمى خواندند البته ممکن است ...
حسین هاشمیان- ى ک سؤالى دارم.
سید على خامنه‏اى- دیگر چقدر در یک جمله بحث کنیم؟
حسین هاشمیان- این کار مهمى است بگذارید بحث بشود، این اتلاف وقت نیست.
سید على خامنه‏اى- بسیار خوب بفرمایید.
حسین هاشمیان- ببینید اولًا رویه، یعنى مصوب آیین‏نامه‏تان است که اول کلیاتش از کمیسیون مى‏آید در جلسه در اینجا به یک جایى مى‏رسانند و کلیاتش تصویب مى‏شود (سید على خامنه‏اى- اگر نرسید چه؟) مى‏دانم شما چه مى‏فرمایید مى‏آورند در جلسه و کلیات را تصویب مى‏کنند آن وقت کمیسیون از محدود کلیات دیگر نباید در شور دوم خارج بشود اینجا شما وقتى تصویب مى‏کنید کمیسیون حق دارد چون شما در سایر جاها حق دادید که کمیسیون خودش رأسا رد کند یک طرحى را یا قبول کند شما از اینجا مى‏خواهید وظیفه مشخص کنید که کمیسیون حق نداشته باشد ... شما اینجا تأیید کرده‏اید اصلًا عدول بکند اگر حق بدهید که عدول بکند مى‏شود شور سوم یعنى باز بیاورد توى مجلس و دوباره کلیاتش طرح مى‏شود ...
هاشمى رفسنجانى- مثل هم شور اول‏ها است اگر شما تصویب کرده بودید آن شکل نخست وزیرى را و اینجا آورده بودید و اینجا رأى مى‏آورد، بر مى‏گشت چگونه بود؟ هر کارى که آن موقع مى‏توانستید بکنید ...
نایب رئیس (سید على خامنه‏اى)- این لزومى ندارد الان هم مى‏توانیم اضافه کنیم حالا اجازه بدهید این را به رأى بگذاریم آقایانى که با نظر آقاى هاشمى موافق هستند، حالا ممکن است بعضى از عبارات‏شان را یک قدرى تغییر بدهیم، مضمون مشخص است (موسوى اردبیلى- یک بار دیگر خوانده بشود) آقاى هاشمى یک بار دیگر بخوانید.
هاشمى رفسنجانى- «هرگاه در گزارش شور اول کمیسیون در یک یا چند مورد نظر مشخصى نیامده باشد در جلس عمومى شورا به بحث گذاشته مى‏شود در صورتى که شورا جهت خاصى را تصویب کرد مصوب شورا به عنوان مصوب شور اول محسوب مى‏شود (یعنى قابل پیشنهاد است، قابل بحث است) و کمیسیون موظف است براساس (مثل شور اول) اصول مورد نظر را اصلاح نماید».
نایب رئیس (سید على خامنه‏اى)- آقایان در عبارتش خدشه نکنند، مضمون را به رأى مى‏گذاریم آقایانى که موافق‏اند دستشان را بلند کنند (اکثر دستشان را بلند کردند) با اکثریت قاطع تصویب شد.
بنابراین مسأله قابل بحث است مصوب اول ما یعنى مسال تمرکز یک مصوبه است، بعد اصل قضیه یعنى طرح ریاست جمهورى و نخست وزیرى هم بحث دوم خواهد بود.
منشى (یزدى)- ى عنى اگر مخالفین و موافقین مى‏خواهند صحبت بفرمایند باید روى بحث اول بحث کنند جناب آقاى امینى بفرمایید.
Majlis:2 Volume:1 Sessions:1-14 Page:445
عمید زنجانى- بنده مخالف اصل مصوبه هستم.
هاشمى رفسنجانى- ى عنى با تمرکز مخالفید؟
عمید زنجانى- خیر تمرکز در شخص واحد تنها راه مشخصى نیست.
هاشمى رفسنجانى- بسیار خوب، بیایید صحبت کنید.
سید هادى خامنه‏اى- آقایان بیایند یکایک صحبت کنند اینجا الان مخالف و موافقى نداریم.
نایب رئیس (سید على خامنه‏اى)- آن در بحث دوم است، در بحث بعدى است. بحث اول نه. بحث اول مصوبه کمیسیون است.
نایب رئیس (هاشمى رفسنجانى)- هر دو را با هم صحبت کنند آقاى عمید نظرشان را به دو طرف هم بگویند که ما در نهایت بتوانیم رأى بگیریم و دو بار کلیات بحث نشود.
نایب رئیس (سید على خامنه‏اى)- مصوبه اول، یک مصوبه است باید رویش رأى‏گیرى بشود.
عباسعلى عمید زنجانى- بسم الله الرحمن الرحیم. من چون به عنوان مخالف صحبت مى‏کنم قبلًا لازم است که این تذکر را عرض کنم، اگر تصمیم در مورد تمرکز در قوه مجریه به عنوان شخصى که کاندیداى آینده ما براى ریاست جمهورى بود یعنى جناب آقاى هاشمى هیچ بحثى ما نداشتیم ولى ایشان اجازه مى‏فرمایند که چون بحث کلى هست راضى هستند به عنوان مخالف ما صحبت بکنیم بنابراین اگر شخص ایشان هست کمال اعتماد براى تفویض کلیه اختیارات هست اما چون بحث کلى است من به عنوان مخالف با مصوبه کمیسیون دو که تمرکز را این‏جور معنا کرده‏اند «تمرکز یعنى کلیه مسؤولیت‏هاى ناشى از قوه مجریه در یک شخص متمرکز بشود» من با این مخالفم به این دلایلى که عرض مى‏کنم: دلایل توجیهى که در این مصوبه آمده دو دلیل بیشتر نیست من هر دو دلیل را نقل مى‏کنم خواهش مى‏کنم عنایت بفرمایید که دلایلى که ارائه مى‏شود حداقل یک یادداشتى بشود، بعد که نقل مى‏کنیم جواب بدهیم، زیر و رو نشود، تحریف نشود، عوض و بدل نشود، چون من دلایلى را که در مخالفتم قبلًا عرض کردم جناب آقاى امامى هیچ کدام را جواب ندادند پاسخ به دلایل توجیهى: اولین دلیل در مورد توجیه این نظریه، من از متن مى‏خوانم «قوه مجریه یک مجموعه به هم پیوسته است و تعدد مراکز تصمیم‏گیرى و تقسیم اختیارات موجب تعارض و اصطلاک نیروها خواهد بود» این شماره یک در حقیقت دو دلیل دارد: دلیل اول این است که قوه مجریه یک مجموعه به هم پیوسته است هم صغرایش اشکال دارد، هم کبراى آن. صغرى این است که قوه مجریه یک مجموعه به هم پیوسته است، چه کسى گفته؟ این اصل مسلم پیش فرض از کجاست؟ من به یک مثال اکتفا مى‏کنم، صنایع سنگین، کارخانه ذوب آهن با بهداشت و نظافت شهر یکى است؟ یک مجموعه است؟ یکى از مسؤولیت‏هاى قوه مجریه مربوط به وزارت کشور و شهردارى پاکیزه کردن شهر است و یکى از مسائل قوه مجریه هم کارخانه ذوب آهن است، صنایع سنگین، اینها چه ربطى با هم دارد؟ اصلًا این فرض که به هم پیوسته و یک مجموعه هست هیچ دلیلى ندارد صغرى مخدودش است اما کبرى، تازه اگر مجموعه مسؤولیت‏هاى ناشى از قوه مجریه یک مجموعه به هم پیوسته باشد مفروض بگیریم این مسأله را باز در صورتى این کبرى‏
Majlis:2 Volume:1 Sessions:1-14 Page:446
را ما مى‏توانیم بپذیریم که به عهده یک نفر بگذاریم که قابل تحمیل بر عهده یک شخص باشد. یعنى مفاسدى از آن ناشى نشده باشد والا اگر تحمیل کلیه این مسؤولیت‏ها بر عهده یک فرد از آن مفسده ناشى بشود یا خلاف مصحلت باشد یا مسائل دیگرى باشد این کبرى هم مخدوش هست. بنابراین کبرى به عنوان کلیت مخدوش است. صغرى هم مخدوش است پس دلیل اول توجیهى غیر قابل قبول است. دلیل دوم این است که تقسیم اختیارات موجب تعارض و اصطکاک نیروها خواهد بود. این هم یک اصلى است که هیچ کلیتش نه قابل اثبات است و نه دلیلى برایش ارائه شده است. شما قواى سه‏گانه را با وجود این‏که تقسیم شده چگونه اصطکاکش را از بین بردید؟ سه قوه از هم جدا شده اصطکاک هم ندارد و شما اصطکاک آن را حل کردید، با اصل تفکیک قوا و استقلال قوا پس مى‏شود مسؤولیت‏هاى به هم مربوط را از هم جدا کرد، و هیچ اصطکاکى هم به وجود نیاید همان کارى که در قواى سه‏گانه ما کرده‏ایم، اگر توانستیم حوزه مسؤولیت‏ها را در قوه مجریه به نحوى درست تفکیک کنیم هیچ اصطکاکى به وجود نمى‏آید، عین آن کارى که در تفکیک قواى سه‏گانه به وجود آمده. وانگهى بالاتر از همه اینها اصل تقسیم مسؤولیت یک ارزش است مانند ارزش تمرکز. چرا ما تقسیم مسؤولیت را فداى تمرکز مى‏کنیم؟ چرا عکسش را نکنیم؟ تمرکز را فداى تقسیم مسؤولیت بکنیم تقسیم مسؤولیت یک اصل پذیرفته شده‏اى است که حتى در کلمات و در برنامه‏هاى حضرت امام هم به آن تأکید شده. چرا ما اینجا تقسیم مسؤولیت را کم‏رنگ مى‏کنیم، فداى تمرکز مى‏کنیم. دلیل دیگرى که در اینجا ارائه شده دو مستفاد از کلام حضرت امام مدّ ظله العالى نسبت به تمرکز مدیریت در قوه مجریه ما عرض داریم فرمایش امام معنایش این نیست امام فرموده‏اند تمرکز در مدیریت قوه مجریه و این تمرکز با تقسیم مسؤولیت هم امکان دارد به این صورت ما اگر بتوانیم حوزه مسؤولیت‏ها را جدا کنیم مرزبندى دقیقى داشته باشیم و کلیه مسؤولیت‏هاى قوه مجریه را به دو حوزه کاملًا متمایز تقسیم بکنیم و هر کدام از این مسؤولیت‏ها را به عهده یک نفر و متمرکز در یک نفر بکنیم، فرمایش امام عملى شده و تمرکز در قوه مجریه انجام گرفته است.
نکته دیگر این است که در این دو طرحى که ارائه شده اصطلاح ملحوظ نشده، آقایان آمده‏اند گفته‏اند اولى ریاستى، دومى تلفیقى، هر دو تلفیقى است (سید على خامنه‏اى- وارد بحث دومى نشوید) نه آقاى هاشمى گفتند اشکالى ندارد.
نایب رئیس (خامنه‏اى)- نه، به قدر کافى بحث شد الان دو سه نفر موافق مخالف اسم نوشته‏اند، بگذارید همان بحث اول را تمام کنیم بعد وارد بحث دوم بشویم.
عباسعلى عمید زنجانى- نمى دانم، اگر بنا است بحث بشود من ...
نایب رئیس (خامنه‏اى)- بحث مفصلى دارد، جناب‏عالى لابد در آن زمینه هم مطالبى دارید که خواهید فرمود.
عمید زنجانى- در هر حال پس آن قسمت‏هایى را مى‏فرمایید حق با شما است، هیأت رئیسه هر چه امر بفرمایند پس من همان مسأله اول را دنبال مى‏کنم و آن این است که به جاى این مصوبه ما مى‏توانیم یعنى من با این مصوبه مخالف هستم و اصل تمرکز را منهاى در یک شخص اگر این مصوبه باشد این اصلًا احتیاج به تصویب ندارد، چون در کلام حضرت امام هم آمده، «تمرکز» مورد توافق همه است آن‏که امتیاز این مصوبه هست، این کلمه در یک‏
Majlis:2 Volume:1 Sessions:1-14 Page:447
شخص است که آن‏که ما از تمرکز مى‏فهمیم هیچ ضرورتى ندارد در یک شخص باشد، تازه تمرکز در یک شخص کلیه اشکالات آتى را در مورد نظام ریاستى، در مورد نظام کابینه‏اى پیش خواهد آورد و آخرین جمله‏اى که من عرض مى‏کنم این است که آقایان با دو طرح‏شان، مصوبه‏شان را نقض کرده‏اند، هر دو طرح با این مصوبه مخالف است براى این‏که از این طرف فرمودند در یک شخص از این طرف مصوبه هم اولى و هم دومى هیچ کدام در یک شخص نیست براى این‏که در اولى بند «5» را ملاحظه کنید وزراء در برابر رئیس جمهور و مجلس مسؤولیت دارد پاى مجلس را که به میان کشیدند، پس متمرکز در یک شخص نشده در دومى هم که تلفیقى است که الى ماشاء الله روشن است که متمرکز در یک شخص نیست هر دو طرح با اصل مصوبه کمیسیون مخالف است. و السلام علیکم و رحمة الله.
منشى (یزدى)- جناب آقاى خوئینى‏ها بفرمایید.
سید محمد موسوى خوئینى‏ها- بسم الله الرحمن الرحیم. من در این قسمت اول مصوبه کمیسیون که اصل تمرکز را کمیسیون پذیرفت، موقعى که این مسأله را در کمیسیون مى‏خواستیم به رأى بگذاریم، خود بنده هم عبارتش را پیشنهاد دادم و کمیسیون هم کلمات را اصلاح کردند فى الجمله بعد به رأى گذاشته شد، همان جا این بحث شد که آیا این‏که الان ما مى‏خواهیم بگوییم اصل تمرکز مورد تصویب هست، این مشخص است که ما در شکلش هم، چه شکل خاصى را در نظر داریم؟ ریاستى است، کابینه‏اى است، یک چیز دیگرى است، این‏که حالا اینجا تلفیقى گفته شده یک شق سومى دارد که در واقع آن را شق سوم نباید بگوییم این شق دوم است یعنى طرح اول ریاستى است طرح دوم کابینه‏اى محض، که اصلًا ریاست جمهورى در آنجا تقریباً هیچ مسؤولیتى ندارد و این حالتى هم که ما طرح تلفیقى گفتیم یک چیزى بینابین است در آنجا این بحث بود که در حقیقت ما با این مصوبه اول که اصل تمرکز با این عمدتاً آن جنبه سلبى این مصوبه را در نظر داریم یعنى کمیسیون به این نتیجه رسید که این وضع موجود در قانون اساسى وضع مطلوبى نیست ما این را تقریباً یا تحقیقاً با بحث‏هایى که شد به خصوص که ما در بین اعضاء کمیسیون دو نفر داریم که دقیقاً آن دو نفر در ظرف هشت سال درگیر عمل به قانون اساسى در این بخش بودند و دقیقاً مشکلات کار را لمس کرده بودند و توضیحاتى که هر دو نفر یعنى هم جناب آقاى خامنه‏اى و هم جناب آقاى موسوى مى‏فرمودند، البته این را هم بگویم آقاى موسوى خودشان به این اصل تمرکز در مدیریت، قسمت اول رأى ندادند که من آنجا عرض کردم شما با توضیحاتى که دادید، در واقع رأى دادید براى این‏که شما هم قبول داشتید که این وضع موجود در قانون اساسى وضع مطلوبى نیست، ما هم در حقیقت همین را الان مى‏خواهیم رأى بگیریم، منتها نمى‏خواستیم بگوییم این ... چون این خودش نمى‏توانست یک اصل باشد آن چیزى که فعلًا در قانون اساسى هست، این صحیح نیست ما این‏طورى نمى‏خواستیم رأى‏گیرى کنیم بالاخره مى‏خواستیم این معنا را و این چیزى را که به آن رسیده بودیم، این را در قالب یک لفظى مى‏آوردیم و در قالب این لفظ آوردیم و بعداً هم که هر یک از این طرح در کمیسیون رأى کافى را نیاورد، در عین حال کمیسیون از آن عقیده اولى‏اش برنگشت، این‏که آقاى عمید مى‏فرمایند رد این هر دو طرح نقض مصوبه اول است، نه باز هم همچنان ما معتقدیم وضعیت موجود، وضعیت مطلوب نیست تمرکز در مدیریت باید
Majlis:2 Volume:1 Sessions:1-14 Page:448
باشد منتها این دو شکل را در کمیسیون به اکثریت لازم نرسیدیم، حالا ممکن است مثلًا یک شکل دیگرى پیدا بشود همچنان که در همین دو شکل در یک صورتش که مثلًا بنده خودم رأى ندادم، اگر یک قیودى بر آن اضافه بشود، چه بسا من رأى مى‏دهم به این شکلى که حداقل‏هایى بوده که در اینجا نوشته شده، مثلًا بنده به یکى از آن نتوانستم رأى بدهم برادر دیگرى هم به آن شکل دیگرى رأى نداده. اما آن چیزى که در قانون اساسى است، مطلوب نیست هم تجربه این ده ساله نشان مى‏دهد که هم در بار اول که در مجلس دوره اول خود بنده هم بودم و بعد از انتخابات ریاست جمهورى قرار شد رئیس جمهور نخست وزیر به مجلس معرفى کند و بعد هم وزراء را با تأیید رئیس جمهور نخست وزیر به مجلس معرفى کند، چه گرفتارى‏هایى داشتیم که خوب آن موقع شاید فکر مى‏کردیم این ناشى از این است که رئیس جمهور، رئیس جمهورى ناجورى است با مجلس راه نمى‏آید، با نخست وزیر حزب اللهى راه نمى‏آید و هم در معرفى نخست وزیر با مشکلاتى مواجه شدیم که چقدر در جامعه مسائل سیاسى ایجاد کرد و هم بعدش بعد از این‏که نخست وزیر انتخاب شد با همان جریانى که تاریخش را مى‏دانید بعد نخست وزیر در معرفى وزرائش چه گرفتارى‏هایى داشت با رئیس جمهور. اما بعد آن مشکل که برطرف شد در دوره دوم ریاست جمهورى و دوره سوم عملًا این مشکل بود که معلوم شد در آن دور اول تنها اشکال البته آن دوره اول بله اشکال ناشى از این بود که آن رئیس که آن رئیس جمهور اساساً اعتقاد به آن مجموعه ارزش‏هاى انقلاب و معیارهاى انقلاب ما نداشت با هر اهرمى که به دستش مى‏افتاد مى‏خواست کارشکنى کند اما در دوره دوم و سوم که دیگر این مشکل نبود، لکن به هر حال هر کسى که مسؤولیتى بر عهده‏اش گذاشته مى‏شود طبق آن اعتقاداتى که دارد، تجربیاتى که دارد و تدبیرى که او مى‏پسندد، تمشیت امورى را که او مفید مى‏داند خوب براى خودش احساس تکلیف مى‏کند و چیزى را قبول ندارد و چیزى را قبول دارد خوب فرد دوم هم که همین احساس مسؤولیت و همین جهات در او هست او هم همین‏طور. خود به خود دو نفر وقتى در یک امر باید دخالت کنند و کارى را انجام بدهند، هر دو هم به نحوى به آنها گفته شده است شما مسؤول هستید که انجام وظایف خودش را در رابطه با مسؤولیت در اصطکاک مى‏بیند با مسؤولیت آن فرد دیگر. کاملًا به نحوى تفکیک از همدیگر نیست که هم او بتواند بین خود و خداى خودش وظیفه‏اى را انجام بدهد و در قبال ملت که مسؤول است، بگوید من به مسؤولیت خودم عمل کرده‏ام، مدیر دوم و نفر دوم هم بین خود و خداى خودش انجام وظیفه کند و در قبال کسى که مسؤول است، در مقابل مسؤولیت پاسخگو باشد و اصطکاکى هم پیش نیاید این وضعیت موجود قانون اساسى نمى‏تواند این معنا را تأمین کند، حالا ما در وضعیت موجود قانون اساسى، اشکالات دیگرى هم احساس مى‏کردیم اما آنها فعلًا در اینجا محل بحث نیست در همین بخش قوه مجریه، اما آن چیزى که حالا حداقل بنده در ذهنم هست به دلیل این‏که وضعیت موجود قانون اساسى را مطلوب نمى‏دانند این بود که بعد از آن‏که نخست وزیر با پیشنهاد رئیس جمهور به مجلس معرفى مى‏شود، حالا نوبت تعیین وزراء است، نخست وزیر در مقابل مجلس مسؤول است، رئیس دولت است، رئیس هیأت وزراء است و برحسب برخى از اصول قانون اساسى خودش از مسؤول مسائل اجرایى کشور مى‏داند قهراً مى‏گوید من با این مجموعه همکارانم مى‏توانم تکلیف خودم‏
Majlis:2 Volume:1 Sessions:1-14 Page:449
را اداء کنم از آن طرف رئیس جمهور هم چون به او حق داده شده است که وزراء را تأیید کند، مى‏گوید نه این فرد را من صالح نمى‏دانم این فرد را لایق نمى‏دانم این ناتوان است این چنین است، آن چنان است، به هر حال به هیچ کدام هم نمى‏شود گفت چرا این حرف را مى‏زنید؟ به خصوص که وقتى ما آنها را متعهد و متشرع مى‏دانیم خوب باید اجازه بدهیم آن‏طور که مى‏فهمند عمل بکنند پس همین قدم اولى است که وقتى رئیس جمهور با نخست وزیر بنا است هر دو یک نفر را تأیید کنند و به مجلس معرفى بکنند، اختلاف پیش مى‏آید وقتى که بنا مى‏شود براساس این‏که اختلاف طول مى‏کشد به هر حال مجلس فشار مى‏آورد که وزراء را معرفى کنید، جامعه انتظار دارد باید وزارتخانه مسؤول پیدا کند خوب یکى از حرفش مثلًا باید پایین بیاید تا بالاخره حل بشود کدام باید از حرف‏شان صرف نظر کنند؟ اگر به نوعى یک معامله‏اى (حالا تعبیرات اگر گاهى تعبیرات خوبى نباشد، عذر مى‏خواهم، چون مى‏خواهم درست آن‏چه که مى‏فهمم بگویم، ممکن است حالا نتوانم کلمات و تعبیرات را آنچنان که باید رعایت کنم) خوب حالا اگر بخواهند معامله کنند بگویند یکى را من قبول مى‏کنم، یکى را هم تو کوتاه بیا، یک وزیر مطابق میل من باشد، یک وزیر مطابق میل تو باشد حالا من نمى‏دانم این چقدر با آن مسؤولیت اولًا سازگار است که آدم کسى را که صالح نمى‏داند، بگوید این را قبول مى‏کنم چون آن یکى را که من صالح مى‏دانم تو هم او را قبول بکن خوب از حالا به بعد این فرد وزیر چه کسى است؟ با چه مدیر و مسؤولى از این دو نفر مى‏خواهد کار بکند؟ آن‏که نخست وزیر او را معرفى کرده و قبولش داشته و رئیس جمهور او را تأیید نکرده؟ از اینجا به بعد مشکلات خاصى را پیدا خواهند کرد آن‏که رئیس جمهور قبول کرده و نخست وزیر آن را در واقع مطابق سلیقه و تشخیص خودش صالح نمى‏دانسته هم نخست وزیر نمى‏تواند با او کار بکند، آن هم خودش را وزیر این نخست وزیر نمى‏داند خوب مشکلاتى از این رهگذر هست حالا تازه یک مشکل دیگر هم هست که با مجلس چگونه مسأله را حل کنند؟ براى این‏که نخست وزیر باید وزراء را بیاورد از مجلس رأى اعتماد بگیرد قهراً در اینجا مجلس گاهى مواجه مى‏شود با مثلًا مخالفت با نظر رئیس جمهور، یعنى وزیرى را که مى‏داند او مورد تأییدش نیست، اما به نوعى قبول کرده، به هر حال یک چنین وزیرى را مى‏خواهد نسبت به او صحبت کند و رأى بدهد یا ندهد؟ (منشى- وقت‏تان تمام است) بله، چشم. بنابراین پس یکى از دلایلى که این وضعیت موجود را ما صحیح نمى‏دانستیم، این‏که در عمل در این چند ساله اختلافات مستمرى که هم اکنون یکى یا دوتا یا چندتا از وزارتخانه‏هاى ما هنوز وزیر ندارد نکته دیگرش که ممکن است این بخش را بقیه برادران بهتر بدانند و توضیح بدهند که اصولًا همان حرفى که زده شده است قو مجریه یک مجموعه به هم پیوسته منسجم هست که آقاى عمید خیلى بر آن تاختند، تصورشان این بود که ما گفته‏ایم این یک کار است گفتند نه این کار نیست، نمى‏دانم نظافتچى شهردارى چه کار دارد به صنایع سنگین؟ بحث مدیریت است، یعنى یک مجموعه‏اى است که یک مدیریت واحد را مى‏طلبد و در تفکیک قوا مدیریت واحد را نمى‏طلبد همچنان که خود شما در قو قضائیه هم قبول کردید، مدیر واحد را مى‏طلبد و این بخش را بقیه برادرها فکر مى‏کنم بیشتر مى‏توانند توضیح بدهند که قطع نظر از آن اشکال که اختلاف‏انگیز بودن قانون اساسى است و نمى‏گذارد کار به سرعت پیش برود این انسجام و هماهنگ بودن قو مجریه هم ایجاب مى‏کند
Majlis:2 Volume:1 Sessions:1-14 Page:450
که یک مسؤول و مدیر داشته باشد، حالا یا رئیس جمهور یا نخست وزیر، به هر شکلى از این طرح‏هایى که تصویب خواهد شد ان شاءالله.
منشى (یزدى)- بسیار خوب آقاى نجفقلى حبیبى بفرمایید.
نجفقلى حبیبى- بسم الله الرحمن الرحیم، سابقه قضیه را که منتهى شده به تجدید نظر در قانون اساسى و به خصوص در بخش قو مجریه جناب آقاى موسوى خوئینى‏ها فرمودند و به هر حال اشکال‏ها که به وجود آمده و حالا ضرورت پیدا کرده که این اشکال‏ها رفع بشود تا ما ان شاء الله از این به بعد در دستگاه اجرایى‏مان از یک ثبات و استحکام و قوت مدیریت برخوردار باشیم و من دیگر شاید لازم نباشد این سه، چهار اصلى را که در قانون اساسى فعلى گفته مى‏شود که مشکل ایجاد کرده بود اینجا ذکر بکنم به هر حال فهرستش یکى در مورد معرفى نخست وزیر توسط رئیس جمهور هست و رأى اعتماد مجلس که ممکن بوده که رئیس جمهور در اینجا در حقیقت با مجلس تعارض پیدا بکند و دوم در عزل و نصب وزراء توسط نخست وزیر است که قطعاً بایستى با تأیید رئیس جمهور مى‏بود و ممکن بود که در جریان این تأیید اختلاف‏هایى پیش بیاید و مشکلى را ایجاد کند و سومى آن هم این است که رئیس جمهور در وضعیت موجود قانون اساسى چون منتخب مردم به صورت مستقیم است قطعاً مردم از او اختیارات و انتظاراتى را مى‏خواهند و توقعاتى هست طبیعت رأى مستقیم همچنین اختیارات و اقتداراتى را ایجاب مى‏کند در عین حال رئیس جمهور چنین اختیاراتى را تقریباً در این قانون نداشته و مثلًا در مورد هیأت وزیران آنها در مقابل مجلس مسؤولند نه در مقابل رئیس جمهور که رئیس قو مجریه است و همین‏طور نظارت بر کار وزراء با نخست وزیر است و نه با رئیس جمهور که رئیس قو مجریه است و بعضى از مسائل دیگرى که مطرح شده، حالا براى رفع این اشکالات، مى‏خواهیم که این را حلش بکنیم یک مسأله طرح شده. باید تمرکز ایجاد بکنیم یعنى تصور شده که چون قدرت بین چند رکن توزیع شده، بنابراین مشکل ایجاد کرده. پس ما باید قدرت مدیریت را در یک شخص متمرکز بکنیم به صورت سلسله مراتب از بالا به پایین تا امور در یک نظم و انسجامى از بالا به پایین حرکت بکنند و لوث مسؤولیت نشود و تقسیم وظایف و مسؤولیت‏ها مشخص باشد و سرعت در تصمیم‏گیرى هم قطعاً در چنین فرضى اتفاق مى‏افتد این مسأله است، من مى‏خواهم عرض بکنم که خوب مفهوم تمرکز را اینجا باید در حقیقت معنى بکنیم همان‏طور که اشاره فرمودند از کلام حضرت امام براى تمرکز در قو مجریه همچنین استفاده نمى‏شود که حتماً در یک سلسله مراتب اینها همه به یک امور منتهى بشود که اگر آن را مبنا قرار بدهیم، همه اینها سرانجام منتهى مى‏شود به ولى امر و این امر هم محقق هست، و اصلًا بحث دیگرى است، بلکه در حقیقت آن‏چه که الان واقع هست این است که در اثر تقسیم قدرت و یا به عبارت دیگر تداخل وظایف، این مشکل به وجود آمده. بنابراین ما مى‏توانیم تمرکز را این‏جور معنى بکنیم که هیچ مانعى ندارد که ما وظایف را بیاییم دسته‏بندى بکنیم و به ارکان مختلفى بخشى از آنها را واگذار بکنیم منتها صریح، روشن و کاملًا مشخص هرکسى کار خودش را انجام بدهد و وقتى که هر کسى کار خودش را انجام بدهد دیگر مشکلى به وجود نمى‏آید و تمرکز در یک شخص به جهاتى اشکالات دارد که من بعضى از آنها را اینجا عرض مى‏کنم: یکى همین که اگر ما وظایف و اختیارات را تقسیم کنیم، هیچ‏
Majlis:2 Volume:1 Sessions:1-14 Page:451
اصطکاکى به وجود نمى‏آید، بیشتر مشکلاتى که به وجود آمده ناشى از تداخل‏ها و یا در جریان ده ساله انقلاب اسلامى اگر مشکلات پیش آمده متعدد دیگرى هم بوده است مثلًا اولین موردش اگر در مورد اولین رئیس جمهور اسلامى ایران بوده، خوب ما مى‏بینیم آنجا به خاطر این قضیه که حالا اختیارات رئیس جمهور این است و اختیارات نخست وزیر این است اصلًا مشکل پیش نیامد آنجا مشکل پیش آمد که رئیس جمهور مى‏خواست فردى را براى مجلس معرفى کند که رأى اعتماد به او بدهند که مجلس منتخب ملت با یک دید انقلابى که دارد اصلًا آن فرد را نمى‏پذیرد یعنى در حقیقت در این جریان اصلًا دعوا بر سر رئیس جمهور و نخست وزیر نیست، بر سر رئیس جمهور و مجلس است، ما چنین مدیریتى را چه جورى حالا مى‏خواهیم اینجا متمرکز بکنیم؟ اصلًا امکان ندارد اگر بخواهیم در حول این قضیه حرکت بکنیم، مى‏خواهم عرض بکنم که تمرکز مدیریت در یک شخص در حقیقت سرانجام منتهى مى‏شود به تعارض با اصل نظام، چون نظام ما جمهورى است و براساس سه قوه تنظیم شده و به هر حال وقتى مدیریت در یک شخص متمرکز مى‏شود، او براى این‏که بتواند امور خودش را سروسامان بدهد و مسائلش را حل کند و هر جا با مشکلات برخورد مى‏کند، بتواند سریع ببرد و برود جلو. هر امرى که جلو او سبز بشود و مانع برایش بتراشد، به هر حال باید یک جورى سعى کند که مانع را از جلو خودش بردارد و در همین انتخاب نخست وزیر در آن دوره اول پس از پیروزى انقلاب خوب مى‏بینیم مجلس است که سد راه است، گرچه رئیس جمهور تلاش کرده بود در نطق‏هایش هم بیان کرده بود که نمایندگانى انتخاب بشوند، بیایند به مجلس که همسوى با رئیس جمهور باشند این قضیه را خوب مى‏دانست که رئیس جمهور حالا همه اختیارات را هم که داشته باشد، وقتى مجلس که قو مقننه است با او همسو نباشد نمى‏تواند عمل بکند، پس اولین برخورد در این قضیه با قو مقننه است با او همسو نباشد نمى‏تواند عمل بکند، پس اولین برخورد در این قضیه با قو مقننه پیدا مى‏شود و قطعاً بعضى از کارها را هم قو مجریه مى‏خواهد انجام بدهد و تشخیص او این است که صلاح این است و در این صلاح اندیشى هم باز برخورد با قو قضائیه مى‏کند براى این‏که ممکن است دستگاه قضائیه بگوید چنین و او بگوید که خیر چنان و به هر حال با این دلایل و مسأله مصلحت را هم جناب آقاى استاد عمید فرمودند اینجا همچنان باز صدق مى‏کند به لحاظ خطراتى که این امر یعنى ما تفویض تمام اختیارات را بالاخره در یک شخص متمرکز مى‏کنیم حالا این رئیس جمهور نباشد یا نخست وزیر، این خطرات بسیارى دارد و نظام ما اصولًا براساس تفکیک سه قوه به وجود آمده براى جلوگیرى از این خطرات. حالا ما چطور مى‏خواهیم تن به یک چنین کارى بدهیم؟ هنوز ده سال از انقلاب‏مان نگذشته دوباره برگردیم، تجربه بسیارى از کشورهاى جهان سوم هم که انقلاب کردند متأسفانه تجربه تلخى است همین جور گرفتار شدند به یک سلسله مشکلات یا ارزیابى نکرده‏اند که واقعاً علت اصلى مشکل کجاست؟ و یا این‏که در یک جریان‏هاى افراط و تفریطى چون آن طرف حالا یک مشکلاتى ایجاد کرده پس اصلًا آن قضیه را کامل کنار بگذاریم و یک دفعه در یک دام افراط بیفتیم و بالعکس. و نتیجه آنها هم این شده که اغلب بعد از مدتى که از انقلاب‏شان گذشته بالاخره اقدام کردند و راه‏هایى را براى خودشان پیدا کردند و عمل کردند که نتیجه‏اش این است که آن چیزهایى که خواست انقلاب‏شان بود که حاکمیت مردم باشد، توزیع قدرت در اختیار مردم باشد و کنترل دست مردم باشد آن را از دست دادند و اغلب گرفتار دیکتاتورى‏ها شدند.
Majlis:2 Volume:1 Sessions:1-14 Page:452
البته ما اینجا مطئمن هستیم خوب، بالاى سر نظام ما ولى فقیهى وجود دارد که مجتهد است، عادل است، ولایت مطلقه دارد اختیارات کافى دارد اما وقتى قدرت در دست رئیس جمهور یا نخست وزیر (فرقى نمى‏کند) متمرکز بشود این ممکن است خطراتى را ایجاد بکند بر مبناى این مصلحت، براى این‏که از آن تعارض‏هایى که ممکن است با بقیه احکام نظام به وجود بیاید، جلوگیرى بکنیم چه اشکالى دارد که ما در عین حفظ تمرکز مدیریت تقسیم وظایف بکنیم چنان که الان هم داریم، به هر حال بخش عمده‏اى از اختیارات باز هم در دست رهبرى است حالا اگر بگوییم همه آن، یک حرف حقى است و این مشکلى ایجاد نمى‏کند اگر ما بتوانیم اصول را تفکیک بکنیم، وظایف را تفکیک بکنیم ان شاء الله مسأله حل خواهد بود.
به همین جهات من معتقدم که تفویض کامل اختیارات به یک شخص، تمام آرمان‏هاى انقلاب را به خطر خواهد انداخت! البته ما به مسأله ولایت فقیه اعتماد داریم و تکى‏مان هم آنجا است ان شاء الله این حفظ مى‏کند اما خوب، چرا عاقل کند کارى که باز آرد پشیمانى؟
منشى (یزدى)- جناب آقاى کروبى بفرمایید.
مهدى کروبى- بسم الله الرحمن الرحیم. هم آقاى خامنه‏اى و هم جناب آقاى موسوى هر دو بزرگواران این نقطه نظر واحد را داشتند (همان‏طور که آقاى موسوى خوئینى‏ها اشاره فرمودند) که وضع موجود بسیار مشکل است یا قابل عمل نیست یا نابسامانى‏هایى دارد، این تعابیر من است به خصوص یک نکته‏اى را یادآورى بکنیم که هر دو بزرگوار عنایت داشتند که آن تفاهم و صمیمیت و روابط فکرى و عاطفى که بین ما بوده سبب شده کار به این صورت عمل و اجراء شود و نتیجه سخن آنها این بود که (یا صراحت داشتند. نوار موجود است) اگر دیگرى بود تحقیقاً کار به این صورت خوب انجام نمى‏شد خوب یعنى آن‏که تحقق یافت و ما به خوبى مى‏دانیم با توجه به بیاناتى که این دو بزرگوار داشتند باز چه مشکلاتى داشتیم در راه اجرا و نابسامانى‏هایى هم که بر مى‏خوریم بدون تعارف هر یک اظهار مى‏کند که فرضاً من اختیار آنچنانى ندارم.
فرض کنید یک وزیرى وضعش خیلى بد است به یک طرف از آقایان که گفته مى‏شود او اظهار مى‏کنند که من اختیارى نداشتم مثلًا این وزیر تحمیل شده و یا دیگرى به صورتى دیگر بیان مى‏کند نتیجتاً کل تجربه 10 سال این را ما داد که باید تمرکز باشد سخن ما اینجا است، ما تمرکز را اگر بخواهیم کلیه عوارض از بین برود و بهانه‏ها هم از بین برود و ثبات و کارهایى که لازم یک حکومت است براى مردمش انجام بدهد به وجود بیاید.
ما معتقدیم که تمرکز معنایش این است که قدرت، اختیارات، در واحد و در یک فرد خاص ...
و این‏که مى‏گوییم «تمرکز در واحد» و منظور امام هم در نامه‏شان این است معذرت مى‏خواهم معنایش این نیست که یعنى لجام گسیختگى، یعنى هر قدرتى را به او دادن، یعنى نگذاشتن قید و بند براى او، این هیچ محل بحث نیست و خیلى روشن است یعنى آن‏که طرف مى‏گوید دست من بسته است و نمى‏توانم کار کنم، آن‏که مى‏گوید من اختیار ندارم، آن‏که لوث مسؤولیت مى‏شود، آن‏که انسان نمى‏داند یقه چه کسى را بگیرد و از چه کسى مسؤولیت بخواهد و خلاصه هر کس راه فرارى دارد که بگوید کار این‏جورى شده. همین‏طور در شوراى عالى‏
Majlis:2 Volume:1 Sessions:1-14 Page:453
قضائى وقتى مى‏خواستیم اشکالات آنجا را به بعضى از اعضاى شوراى عالى قضائى بگوییم مى‏دیدیم او یک فصل مفصل‏ترى براى ما شرح و توضیح مى‏داد، فکر مى‏کردیم حالا ما بیاییم اطلاعاتى را که گوشه و کنار مى‏شنویم به او بگوییم و بعد هم از او بخواهیم که آقا شما چرا این کوتاهى را کردید؟ چرا با این اندیشه با این فکر، با این نظر، با این سابقه، با این وجهه، اوضاع‏تان چنین است؟ مى‏دیدیم او هم جلوتر از ما مطالب را مطرح مى‏کند و بعد هم مى‏گوید شورایى است و شورایى به نتیجه نمى‏رسد! همین است، راهش این است که تمرکز در یک نفر باشد تا کارها انجام بشود.
پس این‏که ما مى‏گوییم «تمرکز واحد» براى این است که کار انجام بشود و اختیارات با یکى باشد براى سامان دادن به وضع کشور و این همه مشکلات و نابسامانى‏هایى که داشتیم و این همه حوادثى که بوده با تفاهمى که این دو بزرگوار مى‏فرمایند، با حضور عظیمى که حضرت امام داشته، با ریش سفیدى که دیگران مى‏کردند نتیجه کار این شده که ما مى‏بینیم در رابطه با تمرکز به یک شخص، آقاى عمید اولین اشکالش هم که آقاى موسوى فرمود و خیلى هم پهلوانانه حمله کردند این‏که اصلًا تمرکز معنایش این نیست که در یکى باشد و پیوسته بودن هم معنایش این نیست و صنایع و شهردارى را مثال زدند، این‏جورى که آقاى عمید فرمودند اصلًا ما هیچى پیوسته دیگر نداریم حالا هر چیزى جدا از هم است یعنى اگر بنیاد شهید را هم فرض کنیم یک واحد مسکن دارد که او باید خانه بسازد، یک واحد درمان پزشکى دارد که او باید معالجه مجروح بکند، یک واحد ادارى هم دارد که او باید بخش‏نامه و کارها را انجام بدهد یک واحد سازمان اقتصادى هم دارد که او باید به کارخانه و شرکت برسد یعنى هیچ ربطى به هم ندارند بنابراین مى‏شود براى هر کدام‏شان یک مدیر گذاشت اما در رأسشان یک مدیر واحدى است آن‏که باید اختیار در آن باشد، یک نظر در رأس است که مسکن و پزشکى و اقتصادى و ادارى و شاهد و مدرسه همه تحت نظر او باشند و او بتواند از امکانات استفاده کند هماهنگ کند و مرتبط به هم کند.
بنابراین فکر مى‏کنم که مطلب خیلى دیگر ضرورى است به هر جهت ما چون آن قسمت دومش را نمى‏خواهیم وارد بشویم و فرمودند هم وارد نشویم در این‏که تمرکز با ریاست جمهورى یا نخست وزیرى و هر کدام چه برکاتى دارد، چه عوارضى دارد من دیگر آن قسمتش را وارد نمى‏شوم همین اندازه عرض مى‏کنم که اگر تمرکز در شخص واحدى نباشد من معتقدم به هر جورى ما اصلاحش کنیم باز اشکال باقى مى‏ماند و ما در آینده گرفتار همین مشکل خواهیم بود پیدا است در بحث‏هایى که مى‏شود باز مى‏خواهیم یک جورى بحث بکنیم که حالا نه این‏که فرد را راضى کنیم یک دیدگاهى داریم، یک اندیشه‏اى داریم، یک هراسى داریم از این‏که مبادا دیکتاتورى و لجام گسیختگى و خودکامگى در کشور به وجود بیاید باز مى‏گوییم این را خیلى قدرت ندهیم یقیناً باز مواردى مى‏ماند که مشترک است و باز این اختلافات به وجود مى‏آید.
حالا فرض مى‏کنیم ما نمى‏خواهیم وارد مثال‏ها بشویم فرض کنیم ریاست جمهورى داشتیم، نخست وزیرى هم داشتیم و آمدیم تنها ... (مثال عرض مى‏کنم وارد بحث نمى‏خواهم بشوم که هیأت رئیسه تذکر بدهد) نخست وزیر را تنها رئیس جمهور معرفى کرد دیگر هم کارى نداشت، کابینه هم با نخست وزیر است، همه آقایان مى‏گویند رئیس جمهور حق پیشنهاد عزل را
Majlis:2 Volume:1 Sessions:1-14 Page:454
هم به مجلس داشته باشد. وقتى مى‏گوییم این‏جور باشد پس رئیس جمهور رأى‏دار چکاره است که همه چیز اینجا باشد. مى‏گویند «پیشنهاد عزل» خوب، پیشنهاد عزل رأى نیاورد خود این اول دعوا و اول مشکل و اول برخورد. بنابراین تمرکز به سوى یک نفر به نظر بنده (همان‏طورى که آقاى موسوى فرمودند) مسلم باید باشد و این هیج منافات با دیکتاتورى هم ندارد منتها آن وقت که بحثش شد شروع مى‏کنیم راه‏هایى هم باید بسته بشود و قیودى هم باید بگذاریم و ممکن است باز مطالبى که در قانون اساسى هم هست چیزهاى دیگرى هم اضافه بشود تا چنین چیزى به وجود نیاید.
حالا نه، فرض کنیم نخست وزیر رأى آورد «تمرکز به سمت نخست وزیر» آن هم همین جورى باید برنامه‏ریزى بشود و در قانون اساسى مطالبى گنجانده بشود که این نشود دیشب با دوستانى بحث مى‏کردیم مى‏گفت که اصلًا رئیس جمهور بتواند عزلش کند حالا که مى‏گویید پیشنهاد این عیب را دارد، نه این‏که پیشنهاد بدهد، با قدرت‏تر عزلش کند اول یک کمى من خوشم آمد بعد که رفتم و در ماشین نشستم و فکر کردم دیدم چه مى‏شد؟ فردا تا رئیس جمهور با نخست وزیر اختلاف نظرى پیدا مى‏کرد عزلش مى‏کند اول الم شنگه و دعوا و برخورد و گرفتارى است. و السلام علیکم و رحمة الله و برکاته.
نایب رئیس (خامنه‏اى)- این فکرها از خواص ماشین است!
منشى (یزدى)- جناب آقاى موسوى نخست وزیر بفرمایید.
میرحسین موسوى- بسم الله الرحمن الرحیم. بنده اول باید یک توضیحى بدهم که ما مسأله تمرکز را اگر به معناى این بگیریم که بالاخره اختیار انتخاب وزراء با یک نفر باشد من با این مخالف نیستم آن چیزى که من مى‏خواهم در موردش مخالف صحبت کنم این است که مدیریت قو مجریه و مسؤولیت‏هاى ناشى از آن در یک شخص متمرکز مى‏شود من با تجربه‏اى که دارم مى‏گویم این یک روش نظامى است وارد کردن یک مدیریتى از نوع ارتشى در داخل نظام اجرایى است آن را من یک کمى توضیح مى‏دهم: 6- 7 ماهى که وارد ستاد فرماندهى کل قوا شدیم اول به ذهنم مى‏رسید با سابقه‏اى که در دولت داشتیم همه نظر آقایان را بگیریم و جمع‏بندى بکنیم و آخر سر یک نوع تفاهمى را در سطح ستاد براى کار ایجاد بکنیم بعد عملًا دیدیم که طبیعت کار نظامى این را نمى‏طلبد این کار مخالف مصلحت نظامى است و تصمیم رئیس ستاد در حدود وظایفى که دارد در حقیقت مصوبه خود ستاد است و آن جمع حرف خودشان را مى‏زنند آخر سر رئیس ستاد اگر مخالفت یا موافقت کند پیشنهاد، پیشنهاد همان رئیس ستاد هست در رابطه با مسأله فرماندهى موضوع از این هم بالاتر هست و قوى‏تر هست ما مى‏خواهیم بگوییم که این مسأله به ضرر کشور هست و خطر هست و هیچ ارتباطى به مسأله تمرکز امور اجرایى ندارد.
امام فرمودند که «تمرکز در امور اجرایى» نفرمودند تمرکز امور اجرایى در دست یک فرد که عملًا همه امکانات، وظایف، مسؤولیت‏ها، پول و تمام این چیزهاى عظیم در دستش قرار بگیرد و عملًا دیگران اگر در مقابلش مخالفت بکنند بگوید مسؤولیت‏ها با من هست و هر کارى دلش خواست بکند. خوب، امکانات عظیم این اختیاراتى را که ما بدهیم طبیعى است که انتظارش را باید داشته باشیم و یا احتمالش را باید بدهیم که طغیان بیاورد. ما در نظام قضاوت‏
Majlis:2 Volume:1 Sessions:1-14 Page:455
همچنین چیزى نداریم. یعنى مى‏گوییم رئیس قو قضائیه اختیاراتى دارد، الان هم تمرکز داریم مى‏دهیم، آیا رئیس قو قضائیه مى‏تواند در حکم یک قاضى دخالت بکند؟ مى‏تواند بگوید که تو قضاوتت را این‏جورى بکن، اینجا قصاص نکن، جایى که قصاص واجب است فلان حکم رانده. ما مى‏خواهیم بگوییم جمله‏اى ننویسیم و جمله‏اى تصویب نکنیم که فردا آن مأمورى که مى‏خواهد معذور باشد در کار خلاف خودش بگوید مسؤولیت با من نیست! مسؤولیت با رئیس است، حالا مى‏خواهد نخست وزیر باشد یا رئیس جمهور باشد، هیچ فرقى نمى‏کند این جمله‏اى که نوشته شده متأسفانه یک چنین بویى از آن مى‏آید و چنین معنایى پیدا مى‏کند و به این دلیل ما در آن جلسه رأى ندادیم یعنى با این مسأله مخالفت کردیم.
من دو سه‏تا دلیل دیگرى دارم براى این‏که بگویم این جمله به این ترتیب تصویب شدنش خطرناک هست یکى همان امکانات عظیمى که در دست یک فرد باشد، بله، وقتى ما نگاه مى‏کنیم مى‏بینیم این اختیارات عظیم در دست ولى فقیه نیست اختیارات حضرت امام ناشى از نفوذ عمیق او در میان مردم است، پشتوان عظیم مردم است که این چنین قدرتى به او مى‏دهد که شرع را با این قدرت در جامعه پیاده بکند، قوانین اسلامى را پیاده بکند ولى در شرایطى که رهبر چنین قدرتى را نداشته باشد یا کمتر باشد طبیعتاً جمع شدن این امکانات خطر ایجاد خواهد کرد حتى در مقابل رهبرى.
دوم، ما با این روش یک مدیران بى‏اختیارى در جامعه درست خواهیم کرد یعنى داریم این را تبلیغ مى‏کنیم به خاطر این‏که در رأس یک نفر مسؤولیت مستقیم دارد و همه مسؤولیت‏ها متعلق به او است مسؤولان دیگر عملًا شانه خالى کنند حتى از فکر کردن و حالا کار کردن که یک مسأله دیگر است.
اگر یک نفر داراى یک کارخانه است، یک واحد تولیدى است، یک واحد اقتصادى است، یک واحد سیاسى است ...
در جاهایى که در امور گوناگون حتى روش ریاستى بسیار متمرکز هست، در خبرها حتماً شنیده‏اید هیأت حاکمه در چین آمده‏اند براى زدن یا نزدن این جواب‏هاى چینى در میدان صلح آسمانى رأى گرفته‏اند، نظر اکثریت، حاکم شده که نه، تیراندازى نشود یا بشود!
این‏جور نیست که یک نفر این اختیارات را در هم امور براى خودش داشته باشد فردا مسأله امنیتى هست، قواى انتظامى هست، مسائل پولى هست، اقتصادى هست، بنده در دولت لمس نکردم در آن جاهایى که مسؤولیت‏ها روشن است این تفکیک وظایف و اختیار داشتن افراد در حیط کارهاى خودشان مزاحم نخست وزیر است یعنى اگر فردا ما مسأله وزراء را حل کردیم، بقیه مشکلات را حل کردیم و حالا در رأس رئیس جمهور باشد یا نخست وزیر به اعتقاد من مشکل حل شده است.
الان وزیر اقتصاد ما مى‏تواند روى حساب و کتاب نخست وزیرى دست بگذارد بگوید شما خلاف قانون مى‏کنید و پول نپردازد این قدرت را دارد ما این مسأله را بگوییم و به سمتى ببریم، تقسیم‏بندى وظایف به سمتى برود و این بو بیاید و این گرایش در متن مصوبات و اصول ما بیاید که یک نفر حرف آخر را در همه چیز بزند یعنى در وهله اول این دیوان محاسبات مجلس از بین رفتن و از بین رفتن مسؤولیت وزارت اقتصاد و دارایى است، مسؤولیت تک تک‏
Majlis:2 Volume:1 Sessions:1-14 Page:456
وزراء بنده دیدم در رابطه با فنلاند که نظام ریاستى هست در رابطه با وظایف تک تک وزراء مسائلى که خاص خود یک وزیر هست، امضاى خود آن وزیر براى اجراى امر در کنار امضاى ریاست جمهورى الزامى است و خود جمع هیأت دولت مى‏تواند وقتى رئیس جمهور تصمیم مى‏گیرد و دولت تشخیص مى‏دهد این خلاف قانون و خلاف قانون اساسى است اخطار بدهد و بعد عمل نکند.
خوب اینها را براى چى گذاشته‏اند؟ حتماً یک خطرى دیده‏اند. حتماً یک پیش‏بینى‏هایى کرده‏اند خوب ما در نظام سابق این مسائل را دیده‏ایم زاویه‏هاى کوچکى که باز مى‏شود بعد از 20 سال 30 سال، جمع و جور کردن اینها خیلى راحت نیست کار در دست یک نفر متمرکز مى‏شود مى‏گویید مسؤولیت هم با من. او مى‏گوید که خلاف قانون است مى‏گوید به تو چه؟ مسؤولیت با من است، من انجام مى‏دهم من به تو دستور مى‏دهم و با اختیار من و مسؤولیت من این کار را باید انجام بدهى و او بیاید این کارها را انجام بدهد و این یک مسأله است.
مسأله دوم، در ارتباط با مسأله شوراها است من یک تجربه‏اى داشتم خدمت برادران عرض بکنم شما مجبور هستید بالاخره شوراى امنیتى داشته باشید؟ شوراى اقتصادى داشته باشید یا شوراهایى از این قبیل. بنده نمى‏خواهم حکومت شورایى را مطرح بکنم بنده وقت کردم الان به صورت کارشناسى مى‏شود روى آنها کار کرد شوراهایى که افراد احساس شخصیت مى‏کنند به خاطر این‏که حق دارند شوراهاى پرثمرى براى کشور هستند در رأس شورا اگر این‏جورى تعبیر بشود، همین جورى که شده بعضاً به هم حرف‏شان را بزنند بالاخره یک نفر در نهایت مى‏گوید شما دنبال کارتان بروید من خودم تصمیم را مى‏گیرم.
نتیجه‏اش این مى‏شود که در فلان شورایى که 6- 7 وزیر باید شرکت بکنند هر کس مدیر کلش را مى‏فرستد، معاونش را مى‏فرستد به خاطر این‏که احساس مى‏کند اصولًا وظیفه‏اى ندارد، اختیارى ندارد که به فرض آنجا برود داد و قال بکند، صدا بکند، نظر بدهد، کارشناسى بکند آخر سر یک رأى مى‏آید همه رأیها را مى‏شوید آیا این به نفع کشور است؟ یا این‏که ما برگردانیم مسأله رابه یک شکل دیگرى و همچنین در رابطه با مسائل خلاف قانون که هر کس در چنین حالتى انجام مى‏دهد و یک رئیس در بالا مى‏تواند بگوید و با تکیه بر او بگوید که مسؤولیت‏ها با او است یا آن فرد بالایى مسؤولیت‏ها را براى خودش قبول بکند به ذهن من مى‏آید که ما تمرکز را به معناى تمرکز در فرد نباید معنى بکنیم، اول ما راه حل‏مان را ارائه بدهیم این راه حل حالا ریاست جمهورى است، نخست وزیرى است وظایف را تقسیم بکنیم ببینیم این به فرد بر مى‏گردد یا براى حل مشکل تمرکز آن راهى که ما نشان مى‏دهیم که یک راه حل جامعى هست و ممکن است همه اختیارات به این شکل قاطع به یک فرد هم برنگردد شاید بتواند مشکل ما را حل بکند ما به آن راه حل نپرداختیم.
آن چیزى که بنده و برادر دیگرى استدلال کردیم و به این رأى داده نشد این مسأله بود که ما اول وارد خود راه حل بشویم راه حل را ببینیم چه جورى هست ما بیاییم همین جور قبل از این‏که وارد ماهیت کار بشویم و اینجا استدلال بکنیم و بگوییم که همه اختیارات با یک فرد و با این فرض وارد بقیه راه حل‏ها بشویم اینجاعملًا این‏جورى استدلال کرده‏ایم که راه حل بسیط و ابتدایى بهترین راه حل‏ها است، ما مى‏خواهیم بگوییم نه مدیریت‏ها امروز
Majlis:2 Volume:1 Sessions:1-14 Page:457
در جهان بسیار پیچیده‏تر از این حرف‏ها است که ما بیاییم و بهترین راه حل را این بدانیم که حتماً به خاطر تمرکز که اصل درستى است و باید در قو مجریه وجود داشته باشد اصل تمرکز را این چنین معنى بکنیم که حتماً در اختیار یک فرد باید باشد و ما این را براى کشور خطرناک مى‏دانیم و به ذهن بنده مى‏آید که اگر این کار براى یک ارتش براى یک سپاه، براى نیروى نظامى و انتظامى کار بسیار پسندیده‏اى هست براى کارهاى پیچیده یک نظامى که جنبه‏هاى سیاسى دارد، جنبه‏هاى گوناگونى دارد عملًا این کار پسندیده نیست و احتمالًا خطرات زیادى را مى‏تواند در آینده ایجاد بکند، براى همین بنده با این مخالف هستم.
منشى (یزدى)- جناب آقاى نورى بفرمایید.
عبدالله نورى- بسم الله الرحمن الرحیم. من فکر نمى‏کردم که این بحث زیاد وقت بگیرد و طولانى بشود لذا نوبت هم نگرفته بودم چون به ذهنم نمى‏آمد کلیات آن مسأله‏اى داشته باشد بنابراین فکر مى‏کنم اگر یک مقدارى راجع به بحث‏هایى که شد صحبت بشود خوب است.
اولًا چیزى که اینجا بیان شده بحث مسؤولیت نهایى به یک فرد دادن است نه «تمرکز، همه چیز در یک شخص»! ثانیاً این عبارتى که اینجا نوشته شده به عنوان یک مصوبه یا اصل بنا نیست هیچ جا بیاید، یک مبناى کار است که از سه تئورى و فرض که در کمیسیون مطرح شده بنا است دنبال کدام کار کنیم.
1- تقسیم 2- اقتدار دادن به ترکیب یا شورایى مثل هیأت دولت 3- مسؤولیت نهایى را دادن به یک فرد.
اما دادن مسؤولیت نهایى به رئیس جمهور که در ریز همه مقوله‏ها و مدیریت‏ها و برنامه‏ها تا آخرین رده وارد بشود اصلًا قابل تصور نیست و چنین بحثى هم نبوده. از طرف دیگر (حداقل آن‏که من رأى دادم و برایم روشن بوده این بوده) بحث بر سر این نبوده که تنها ما مى‏خواهیم بگوییم قانون اساسى یک سلسله اشکالاتى دارد و ما به آن فقط مى‏خواهیم رأى بدهیم، آن‏که رأى نمى‏خواهد، به چه چیز رأى بدهیم؟
عمید- ایشان در مخالفت صحبت مى‏کنند (منشى- ایشان موافق‏اند) کلیه مسؤولیت‏هاى ناشى از قو مجریه به عهده یک فرد است، ایشان مى‏گویند این‏جور نیست و من مخالفم!
نایب رئیس (خامنه‏اى)- این‏جور نیست مدیریت و مسؤولیت‏هاى ناشى از آن ...
نایب رئیس (هاشمى رفسنجانى)- بگذارید حرف‏شان را بزنند ببینیم چه در مى‏آید ایشان نمى‏گویند همه کارها را خودش انجام بدهد.
عبدالله نورى- فکر مى‏کنم مطلب روشن و واضح است که ما داریم چه مى‏گوییم و بعضى برادران نظرشان چیست از طرف دیگر شاید یک سرى از مطالبى که گاهى گفته مى‏شود ناشى از کم توجهى به مسائل یا عدم دقت روى مسائل باشد من باب مثال بحث قو مجریه و این‏که آیا این به هم پیوستگى دارد؟ و مثال زدن چیزى مثل ذوب آهن و شهردارى؟ آن‏چه که ما در ارتباط با به هم پیوستگى معنا مى‏کنیم و مى‏فهمیم عبارت است از این‏که من دارم مى‏گویم و برداشت خودم این است که ما در حاکمیت نظام‏مان یک قو مقننه‏اى داریم که کار قانون‏گذارى دارد، یک قو قضائیه‏اى داریم که مرجع امر قضا و محاکمات ما است، یک تشکیلات اجرایى داریم.
Majlis:2 Volume:1 Sessions:1-14 Page:458
این تشکیلات اجرایى تشکیلاتى است مجزاى از قضا و مجزاى از تقنین و اتفاقاً بسیار هم به هم پیوسته است یعنى در مبحث قوه مجریه وارد شدن به این معنا است که یک مسؤول یا یک مجموعه یا یک رهبرى یا یک مدیریت نظام مى‏نشیند برنامه‏ریزى مى‏کند، برنامه دراز مدت مى‏دهد، میان مدت مى‏دهد، کوتاه مدت مى‏دهد، سیاست‏گذارى مى‏کند، اولویت‏بندى مى‏کند، اعتبارات متناسب قرار مى‏دهد، ارز و ریال قرار مى‏دهد، مى‏گوید اینجا آموزش باید بالا برود، آنجا بهداشت باید بالا برود، آنجا الان شرایط کشور ما شرایطى است که کشاورزى ما مقدم بر صنعت است صنعت ما مقدم بر کشاورزى است، آموزش ما جهت صنعتى باید داشته باشد بهداشت ما چنین و چنان باید باشد، دقیقاً به هم پیوسته است.
اصلًا مقوله اجرایى را به هم پیوسته ندیدن قابل تأمل است امروز شهردارى‏هاى ما که اصلًا تشکیلات دولتى نیست به دلیل این‏که فعلًا تشکیلات شوراها و وضعیت خودش را ندارد وزارت کشور دارد به عنوان قائم مقامش کار مى‏کند اگر شما این را کنار بگذارید وزارت کشور هم به عنوان یک مقوله اجرایى دقیقاً مرتبط است یعنى این‏که صنعت شما مسائل سیاسى دارد، مسائل امنیتى دارد حوزه‏هایى که مى‏خواهد صنعت شما رشد بکند چیزهاى مختلفى دارد و اتقاقاً دقیقاً اینها به هم پیوسته است بنابراین اولین کلمه‏اى که در اینجا آورده شده که به دلیل ارتباط و به هم پیوستگى قو مجریه کاملًا به هم پیوسته است و به هیچ وجه نمى‏شود بحث به هم پیوستگى‏اش را زیر سؤال برد.
اما مطلبى که در رابطه با تمرکز به معناى توزیع گفته مى‏شود خوب، این یک لغت‏نامه جدید است طورى نیست! ما بیاییم بگوییم از این به بعد «تمرکز» یعنى تقسیم! «تمرکز» یعنى توزیع! ما آن‏که از بیان حضرت امام مى‏فهمیم این است که تمرکز در مدیریت قو مجریه (ظاهراً کلمه این است تمرکز در مدیریت قو مجریه) یعنى تمرکز مدیریت به این معنا که مسؤولیت نهایى با یک فرد باشد ولو در فرد است این‏که ما از خودمان بیاییم بگوییم نه، تمرکزى که اینجا ما داریم مى‏گوییم منظور یک نوع تقسیم است خوب مى‏فرمودند تبیین وظایف قو مجریه. ما که در این بحث‏ها جعل اصطلاح که نمى‏توانیم از خودمان بکنیم.
مطالب دیگرى باز بعضى از برادران گفتند که هر چه من تأمل کردم متوجه نشدم که اشکال کار در چیست و مطلبى که به نظر بعضى از برادران مى‏رسد چیست این‏که تداخل وظایف اشکال به وجود آورده است خیلى خوب، حالا راه حلش چیست بالاخره یا ما بحث‏مان در رابطه با این است که تمرکز ناصحیح است یا مى‏گوییم تمرکز صحیح است ما از بیانات حضرت امام احساس کردیم که مى‏فرمایند تمرکز انجام بشود و شما هم در این جهت حرکت بکنید خوب این‏که تداخل وظایف را به اشکال دیگر مى‏شود حل کرد ما احساس‏مان این است در راستاى فرمان حضرت امام و مطلبى که حضرت امام بیان فرمودند براى ما نیست.
یکى از برادرها مطرح مى‏فرمودند که چه اشکالى دارد که در عین تمرکز ما نوعى تقسیم بکنیم من فکر مى‏کنم خود این جمله اشکال است یعنى خود این را ما نفهمیدیم یعنى چه؟ که در این قضیه این شکل بایست بشود.
مطلبى که حداقل براى خود من سؤال است و اگر روشن بشود ولو بعد از جلسه خیلى خوب است این است که همین چیزى که الان خدمت سروران معظم آمده ما در یک طرح‏
Majlis:2 Volume:1 Sessions:1-14 Page:459
نخست وزیر مقتدر درست کردیم و اتفاقاً برادران به آن رأى دادند من همین را نفهمیدم که آیا فقط بحث تمرکز به معناى یک فرد «کلى» اشکال دارد یا تمرکز اقتدار در رئیس جمهور اشکال دارد یا تمرکز اقتدار در هر فردى اشکال دارد ولو نخست وزیر باشد؟
جالب است این طرحى که جناب آقاى موسوى در کمیسیون ارائه دادند و واقعاً براى خود من الان با این بحث‏هایى که شد یک چیزهاى جدیدى مطرح شد تا الان من برداشتم این بود که 2 نظر هست: یک نظر این است که رئیس جمهور مسؤول قو مجریه باشد و او اقتدار داشته باشد (به دلایل مختلفى که سر جاى خود بحثش خواهد شد) یک نظر دوم این است ...
موسوى خوئینى‏ها- این مطالب خارج از موضوع است.
میرحسین موسوى- آقاى نورى غلط تفسیر مى‏کنند، موضوع غیر از این است.
نورى- خیر، این بحث شده، این را شما باید قبلًا مى‏فرمودید که چون اینها صحبت شده لازم است به نظر من گفته بشود یک نظر دوم این است که در رابطه با نخست وزیر باشد علتى هم که ذکر مى‏شده این بوده که مجلس کنترل کننده باشد الان بحثى که مطرح است این است که خیر مى‏تواند روى نخست وزیر همه این چیزها متمرکز بشود یعنى الان در صحبت‏هاى امروز این بود که نه حتى روى نخست وزیر هم نمى‏تواند متمرکز بشود ولو مجلس کنترل کننده باشد براى این‏که جمع شدن این اقتدارها در یک جا مشکل ایجاد مى‏کند این طرحى است که به کمیسیون داده شده این طرحى است که از طرف خود آقایان به کمیسیون داده شده نخست وزیر در نصب وعزل همه وزراء شرکت دارد کلیه برنامه‏ها با نظر نخست وزیر است وزیر در مقابل نخست وزیر شناخته شده، خوب اگر این طرح است پس این بحث‏هاى امروز چیست؟ اصلًا براى خود من حداقل یک شبهه‏اى مطرح شد که اگر بحث سر این است که روى یک فرد دقیقاً آن مطلبى که آقاى موسوى خوئینى‏ها اینجا در صحبت‏شان اشاره کردند من همان را مى‏خواهم نتیجه بگیرم که به دلیل همین بحث بود که به این نتیجه آقاى موسوى خوئینى‏ها رسیدند که خوب براساس همین پس آقاى موسوى نخست وزیر هم رأى‏شان موافق باید باشد چون ایشان هم در طرح‏شان گفتند بلى، تمرکز مسؤولیت و به اصطلاح مسؤولیت نهایى در یک فرد (در طرحى که داده شده) همین مطلبى که همین امروز آقاى موسوى خوئینى‏ها همین جا اشاره کردند دقیقاً در ارتباط با این بود.
ظاهراً کلیت همین هم زیر سؤال رفته یعنى الان بحث بر سر این است که ما مى‏خواهیم مدیریت‏هایمان را یک سلسله اقتداراتى بدهیم، شوراهاى‏مان را یک سلسله اقتداراتى بدهیم آیا با این شیو مدیریت وزیر شما در مقابل چه مسؤول است؟ نخست وزیر شما در مقابل چه مسؤول است؟ رئیس قو مجریه شما در مقابل چه مسؤول است؟ بالاخره مسؤولیت او را هم در همین جا باید روشن کرد نمى‏توانیم بگوییم بلى براى این‏که ما مى‏خواهیم تقسیم بشود قدرت و باز بشود قدرت و همه مدیریت‏ها با سلایق مختلف‏شان و نظرات مختلف‏شان وارد کار بشوند خوب است به اینها اقتدار داده بشود بعد مسؤولیت همین جا دقیقاً لوث مى‏شود خوب اگر مسؤولیت به آنها داده شد بعد کجا متمرکز مى‏شود و به چه شکل متمرکز مى‏شود؟ اصلًا دیگر در آن صورت تمرکزى معنى دارد؟ الان این‏که ما برویم در یک طرح فدرالى کار بکنیم یا طرح دیگرى که حتى همین تمرکز موجود را هم زیر سؤال ببریم و السلام.
Majlis:2 Volume:1 Sessions:1-14 Page:460
منشى (یزدى)- آقاى موسوى اردبیلى موافق هستید؟ (موسوى اردبیلى- من موافق مشروطم) به هر حال من در ردیف موافقین نام جناب‏عالى را نوشتم، جناب آقاى آ سید هادى خامنه‏اى بفرمایید.
سید هادى خامنه‏اى- بسم الله الرحمن الرحیم. البته قرار بر این بود که اول بحث‏ها مستقیماً بر مبناى پیشنهادهاى سه‏گانه‏اى باشد که مطرح است ولى خوب حالا بین دو نظر تمرکز در شخص و عدم تمرکز بحث عنوان شده حالا با این‏که از نظر بنده یک مقدارى با آن‏چه که تصویب شد تعارض داشت ولى چند کلمه‏اى عرض مى‏کنم البته بحث‏ها تقریباً همه تکرارى است چون در بحث‏هاى عمومى که در جلسات قبل شد صحبت‏ها شد و تعدادى از برادران بحث‏هایشان بیشتر با جواب‏هاى نقضى و سؤال و نمى‏دانم تقریباً عنوان مى‏شد و بحث حلى و استدلالى در کار نبود بنده اشاره کردم به مطلبى در گذشته که اصلًا عدم تمرکز به معناى تمرکز در یک شخص، به معناى صراحتاً دو قطبى بودن در قو مجریه، مسأله‏اى بوده که رویش عنایتى بوده از اول و در این باره تفسیرى داده‏ام که حالا آنجا درج شده و برادران هم تشریف داشتند و یکى از ریشه‏هاى این‏که ما برخلاف رسم و مدل همه جهان آمده‏ایم نه روش ریاستى را، نه روش صد درصد پارلمانى را انتخاب کرده‏ایم به خاطر این بود و علتش را هم شاید بشود این‏طور گفت علاوه بر آن‏چه عرض شد که در تحلیل و استدلال موافقین با سیستم ریاستى هم این مطلب بود علت این است که در سیستم ریاستى آنها با حفظ اعتقاد به این‏که قدرت مى‏تواند به آن شکلى که مثلًا در آمریکا هست در یک شخص متمرکز بشود بدون خطر و بدون ضرر باشد که به استدلال بنده سیستم ریاستى که مدل آمریکا از جمله آنها است یک سیستمى است که در واقع رهبرى‏اش رهبرى پنهان و هدایت شده است و در آنجا رئیس جمهور در واقع امر، تبلور سیستم ریاستى نیست و آنجا رهبرى قوى وجود دارد که در واقع از پشت سر مجلس سنا و ریاست جمهورى حکومت را در اختیار دارد و آنها سرمایه‏دارى‏هاى قوى و مقتدر آمریکا هستند که همه‏شان هم صهیونیست هستند.
سیستم پارلمانى را جواب دادند که چون متکى به قدرت احزاب است و ما چنین حزبى و احزابى در کشور نداریم بنابراین آن مدل هم قابل تعقیب نیست خوب ما هم البته این مدل را پیشنهاد نکردیم و نمى‏کنیم. پیشنهاد همین است که قدرت دو قطبى باشد و اما علتش:
مقایسه‏اى کردند برادران عزیز ما این را با دو قو دیگر، عرض شد دفع دیگر که با آن دو قوه قابل مقایسه نیست میدان وسیع موجود در قو مجریه اجازه نمى‏دهد که ما آن را با هیچ یک از دو قوه مقایسه کنیم دربار نارسایى‏هایى که به تجربه گذشت اشاره‏اى کرده‏اند جوابش را اجمالًا برادرمان آقاى حبیبى دادند علاوه بر آن مى‏خواهم عرض کنم که در آنجا هیچ اطمینانى به این نیست که نارسایى‏هایى که از نمونه‏هاى آن هیچ نام برده نمى‏شود مگر در مورد تعیین وزراء آنجا اشکالات اطمینان نیست که فقط مربوط بشود به قانون اساسى، نحو اجراء نارسایى‏ها، دیگر، مجریان، انگیزها و اندیشه‏هایشان اینها همه دست به دست هم مى‏داد که نگذارد کار درست انجام بگیرد، ما مجموعاً به دنبال این هستیم که ببینیم دقیقاً و با احصاء و استقراء تام و با استدلال دقیق و صحیح ببینیم واقعاً نارسایى در این مسأله کجا است تنها این دلیل که باید همواره یک قوه، یک مسؤول داشته باشد این کافى نیست.
Majlis:2 Volume:1 Sessions:1-14 Page:461
البته بنده نمى‏خواهم عیناً آن‏چه را که در صحبت برادرمان آقاى عمید بوده بگویم، اصلًا نیازى به این‏که ما بگوییم یک پارچه هست یا نه نیست که حالا برادران هم به همان یک تکه بچسبند و به اصطلاح به اخص مقدستین اینجا متشبث و متوسل بشوند اما مى‏خواهم عرض کنم که نیاز نیست ما بیاییم توضیح بدهیم بگوییم که قو مجریه حتماً یک پارچه هست یا چند پارچه، ما مى‏توانیم یک تقسیم منطقى داشته باشیم که هیچ اشکالى هم پیش نیاورد و در هر نظام صحیح و سالمى میزان مسؤولیت به میزان اختیارات داده مى‏شود، اختیارات به انداز مسؤولیت داده مى‏شود و هیچ جا نگفته‏اند که باید اخیتارات را این اندازه بدهید تا مسؤولیت آن اندازه باشد این اندازه‏گیرى‏ها قابل قرارداد هست و قراردادها را با دلیل و برهان باید اینجا گذاشت.
صرفاً بگوییم چون نام او قو مجریه است این پس یک پارچه هست نه این را دلیل کافى نمى‏شود دانست در عین حال که حتى در قو قضائیه هم که استدلال شد به خاطر دارید که خود حضرت امام موافقت فرمودند که در عین وجود شوراى عالى قضائى مشکل با نوعى تقسیم مسؤولیت بین افراد حل بشود الان هم هستند کسانى که در همین شوراى محترم بازنگرى که معتقدند با همان حالت شورایى هم مى‏شود تمرکز را محقق دانست علیرغم صحبتى که برادرمان کردند تأکید مى‏کنم که مفهوم تمرکز بیشتر تکیه‏اش روى جلوگیرى از تداخل مسؤولیت‏ها است نه افزون به میزان مسؤولیت و در نظام جمهورى اسلامى هم الگوهایى را که وجود دارد اگر ما ملاک بگیریم و بالخصوص بخواهیم به نظر حضرت امام هم استناد کنیم که اینجا یک مقدار باید با احتیاط به این نظر استناد کرد چون ایشان از صراحت در این قضیه به شدت ابا داشتند دو بار هم در این قضیه از ایشان سؤال شد یک بار مکتوب در جواب جناب آقاى مشکینى، یک بار هم شفاهى و اظهار نظرى در این زمینه نخواستند بفرمایند بنابراین به این الگو به استناد این‏که نظر امام تمرکز به معناى یک شخصى و یک قطبى شدن است باید امتناع کرد من هم طبعاً استناد به نظر امام از دیدگاه خودم نمى‏کنم اگر چه حدس مى‏زنم چیزى را اما خوب نمى‏خواهم عرض کنم ولى تجسم‏هاى خارجى دستگاه‏هاى دیگر را که خود حضرت امام در این قضیه شخصاً دخالت دارند عرض مى‏کنم:
وجود نمایندگى امام در سپاه و جهاد یکى از آن دلایلى است که بنده مى‏خواهم عرض کنم که حتى در یک سیستم نظامى هم که به اشار برادرمان آقاى میرحسین موسوى جایى است که سیستم فرماندهى هست اما در عین حال لازم مى‏شود که جلوگیرى از تمرکز یا به تعبیر من جلوگیرى از یک قطبى شدن باشد براى این‏که سلامت نظام بیشتر تضمین بشود در بخش رهبرى در کمیسیونى که الان مورد بحث قرار گرفته داریم این نظریه را که دوستان اظهار مى‏کنند که براى واگذارى بعضى از مسؤولیت‏ها شورایى به نام شوراى تشخیص مصلحت حتماً به عنوان مشاور، به عنوان قسمتى از علت و زمین تصمیم حضور داشته باشد طبیعتاً این خود باز دلیل بر این است که گرایش طبیعى و منطقى هر فردى که نظام را نظام جمهورى مى‏داند این هست که حتماً باید از تمرکزبه معناى یک قطبى شدن قدرت در یک شخص به شدت جلوگیرى بشود.
باز با تأکید مجدد بر این‏که قو مجریه در واقع دارند باقیماند تمام اقتداراتى است که در جامعه منهاى اقتدار کمى در اختیار قو قضائیه و از آن کمتر به اختیار قو مقننه هست بقیه هر چه هست در اختیار قو مجریه است.
Majlis:2 Volume:1 Sessions:1-14 Page:462
مطلب دیگرى که بیشتر مورد تکیه هست این است که ما به فرض تمرکز را مورد تأکید هم قرار بدهیم اما یک اصل بسیار مهم دیگر به عنوان اصل حاکمیت مردم در اینجا هست که اگر تزاحمى بین این دو اصل باشد باید اینجا یک مقدارى مورد دقت قرار بگیرد این‏که گفته بشود به خاطر منبعث بودن رئیس جمهور از رأى عموم و مستقیم مردم، مسؤولیت باید طورى باشد که بتواند این نوع انتخاب را توجیه‏گر باشد شاید به هر حال به نوعى لازم باشد این را علاجش کرد اما این به معناى آن نیست که ما بیاییم اصول محترم‏ترى را قربانى این مسأله بکنیم تا بتوانیم پاسخگوى این اشکال فقط باشیم اینجا در مورد مسؤولیت هم که گاهى مورد تأیید قرار مى‏گیرد که مسؤول یک نفر باشد، جوابگو یک نفر باشد این هم قابل بحث هست در جاى خودش، قابل فکر کردن هست که مگر مردم و مسؤولین چه جورى از کسى مسؤولیت مى‏خواهند؟ اگر واقعاً این کیفیت سؤال مردم هست که به ما این را الزام مى‏کند که باید مسؤولیت را به یک نفر بدهیم آیا واقعاً این‏طورى است که وقتى مردم اعتراضى دارند، سؤالى دارند، شکایتى دارند مى‏گویند یک نفر به ما جوابگو باشد؟ این‏جور نیست، الان در تشکیلات اجرایى کشور به دلیل این‏که پاره‏اى از ارزش‏ها مطرح هست بعضى از مسؤولین به خودشان اجازه نمى‏دهند مثلًا وزارتین جهاد و کشاورزى را ادغام کنند با این‏که او دقیقاً یک پارچه هست یا بعضى از وزارت‏هاى دیگر را به دلایل زیادى با این‏که اگر صحبت تمرکز هست، اگر صحبت مسؤولیت هست که ما در بخش کشاورزى و در بخش مسائل نظامى درگیر این مشکل شده‏ایم عملًا که نارسایى‏ها را چه کسى باید جواب بدهد و طبعاً ذهن‏ها متمرکز شده بر این‏که باید اینجا جوابگو یک نفر یک مقام باشد در عین حال اقدامى نشده به دلایلى که آن دلایل هم در جاى خودش درست است.
کیف به این‏که یک دستگاه بسیار وسیع و عریض و پراقتدار را تنها به این دلیل که هیچ استدلالى در کنارش نیست فقط دلیل به صورت خشک و بسیط این است که مسؤول باید یک نفر باشد چون به آن مى‏گویند یک قوه پس باید یک مسؤول داشته باشد این دلیل کافى نیست به هر حال چون بخش دیگرى از صحبت را به صورت تفصیلى در قسمت بعدى گذاشته‏اند و اینجا یک مقدار محدودیت بحثى داریم و اخطار هم شده بنده بحثم را خاتمه مى‏دهم. و السلام.
منشى (یزدى)- آقاى موسوى اردبیلى بفرمایید.
سید عبدالکریم موسوى اردبیلى- بسم الله الرحمن الرحیم. موضوعى که مطرح شده من هم هوس کردم در اینجا لحظاتى وقت شریف آقایان را بگیرم! واقعش این است بعد از گرفتن اجازه، یک خرده تردید کردم که حالا این چه هوسى بود ما کردیم؟ علتش هم این است که من دیدم بحث مشکلى است گوش دادم به فرمایشات برادران، دقت کردم یک خرده تا آن مقدارى که فکرم اجازه مى‏داد، فکر کردم رویش دیدم بحثى است بسیار مشکل، این دوران امر بین محظورین که ما در رسائل گاهى دو سه‏تا مثال بیشتر یاد نگرفته بودیم! امثال مهمش همین بود: این یکى از مسائل مهم دوران بین محظورین است! البته من نمى‏خواهم راجع به نظر حضرت امام، امر حضرت امام، نوشت حضرت امام ... این را همه‏مان دیده‏ایم و امر ایشان بالاى سر همه‏مان هست و واجب الاطاعة است یک وقتى هم اگر در نظر مبارک ایشان تردیدى بود ممکن است بگوییم آقا نظر مبارک‏تان راجع تمرکز چیست؟ خوب هر چه هست،
Majlis:2 Volume:1 Sessions:1-14 Page:463
من راجع به آنها کارى ندارم.
مربوط به این‏که آیا مدیریت در قو مجریه، مدیریت واحد باشد، مسؤول نهایى یک نفر باشد حسن‏هایى دارد، منافعى دارد، فوایدى دارد اما بدون ضرر، بدون خطر بالا خطر محتمل نیست تقسیم کار کنیم، کارها تقسیم بشود این جمله‏اش شاید پرجذبه‏تر هم هست، جالب‏تر هم هست این هم منافعى دارد اما خطراتى هم دارد این‏که ما مى‏بینیم در قانون اساسى فعلى آن آقایان آمدند تقسیم کار به این صورت در آوردند که امروز ما احساس مى‏کنیم در بعضى جاها گرفتارش هستیم از همین آقایان الان در همین شوراى بازنگرى افرادى تشریف دارند که آنجا هم بودند اینجا هم هستند شخص من آن وقت طرفدار این تقسیم کار بودم هر چه ریزتر بشود من هم طرفدار این بودم ظاهراً مخالف هم یا نبود یا کم بود حالا من یادم نیست آنها گذاشتند علتش این بود ایران بیست سال، چند سال بیشتر، کمتر و پنجاه سال در زیر مدیریت واحد (چون مدیریت واحد با دیکتاتورى هم مى‏سازد یعنى تبلور مدیریت واحد دیکتاتورى است بعد هر چه از آن بیایند بگیرند کم کنند، کم کنند کم کنند مرتب مدیریت آن را یا کنترل کرده‏اند یا تقسیم کرده‏اند) به ستوه آمده بود فرصت کافى نداشت حساب کند به این‏که اگر مدیریت، مدیریت واحد نباشد اشکال مى‏آید یا نمى‏آید اما آن وقت آمدند تقسیم کردند یک کار را به سه نفر دادند، پنج نفر در رأس شوراى عالى قضائى گذاشته‏اند آن وقت عرض کردم یادم نیست شاید یک نفر هم مخالفت نکرد بابا پنج نفر در یک موضوع بخواهند تصمیم بگیرند چه اشکالاتى به وجود مى‏آید؟ شاید هم اصلًا به نظر نمى‏آمد اصلًا این نظام شوراها آنچنان شور داشت، همه چیز را نظام شوراها کردند، نظام شوراهایى که بعد از ده سال هنوز آنهایى که طرفدار تقسیم کارند خود آنها مى‏گویند آن نظام شوراهایى که در قانون اساسى هست چیز خطرناکى است! آن وقت دوتا دولت، دوتا حکومت، حکومت در مقابل حکومت آن وقت‏ها چطور این به ذهن نمى‏آمد؟ از بس که از آن طرف کتک خورده بودیم به این طرف هى هر چه مى‏آمدیم فکرمى کردیم کم است، در عرض این ده سال هم مضرات این تقسیم کار را دیدیم تنها در شوراى عالى قضائى نبود و دودش تنها به چشم ما نرفت، در قو مجریه هم بود.
وقتى یک ذره از گوشه یک مدیریتى ساییده مى‏شود مدیر از زمین و آسمان دست و پایش بریده مى‏شود! برادر عزیزمان جناب آقاى موسوى بارها پیش من گفته که (یعنى پیش دیگران هم گفته بنده هم یکى از مستمعین بودم شنیدم) فرموده که اگر سازمان برنامه و بودجه به شکل وزارت در بیاید همین مى‏شود باید یک سازمانى باشد در دست نخست وزیر، این آلت دست نخست وزیر است، این ابزار است نخست وزیر، حق هم با ایشان بود بنده نمى‏خواهم بگویم این حق نیست و همچنین دیگر من فکر مى‏کنم یک کمى این بحث‏ها یک ذره تند مى‏شود تند هم نیست یک خرده بحث‏ها با شور است علتش این است که طرف را بخواهیم مطلق کنیم.
من که گفتم من موافق مشروط هستم من منظورم این است من عقیده‏ام این است، من با تمرکز فعلًا در نتیج این ده سال تجربه، بودن در کارهاى اجرایى، مشکلات، دست و پا زدن‏ها، به جایى نرسیدن‏ها من را هم رسانده به اینجایى که مدیریت در کارهاى اجرایى، تصمیم‏گیرى در کارهاى اجرایى تقسیم بر نمى‏دارد، تقسیم را بیاییم یک گوشه‏اش را بدهیم به یکى، گوش‏
Majlis:2 Volume:1 Sessions:1-14 Page:464
دیگرش را بدهیم به یکى. آن یکى از روى هوس، از روى خدا، از روى قصد قربت، من چه مى‏دانم از روى بى‏حوصلگى، از روى هر چه، حوصله‏اش نیامد کار مى‏ماند آن وقت کارمى ماند یک وقتى ماندن کار خیلى صدمه مى‏زند اگر بیاییم بگوییم خوب حالا این شد، پس برگردیم به تمرکز بدهیم دست یک کسى، یک وقتى مواظب باشید از آن طرف نیفتید.
بگوییم تمرکز، مدیریت واحد، کم کم، کم کم مى‏آید مى‏رسد مسؤولیت یکى باشد، نمى‏شود مسؤولیت بدهیم اختیارات ندهیم، اختیارات هم بدهیم نمى‏شود اختیارات بدهیم، امکانات ندهیم، امکانات هم بدهیم نمى‏شود امکانات بدهیم، قدرت مطلقه نباشد آن هم بدهیم خوب اسمش چه مى‏شود؟ فقط یک تاج و تخت ندارد! و هیچ کدام از شما بزرگوارها که در اینجا تشریف دارید من قطع دارم که با لوث شدن مسؤولیت‏ها موافقید، زمین ماندن کارها موافقید به هم خوردن اوضاع موافقید، من قسم مى‏خورم از طرف شما دانه دانه و خون من، گوشت من، روح من، جسم من شهادت مى‏دهد براى این‏که شما خلاص این انقلاب هستید و نه با آن‏جور همه چیز جمع بشود احتمالش خواب انسان را پریشان مى‏کند.
بنابراین (من خودم را عرض مى‏کنم، من وقتى که مى‏آیم در اینجا صحبت مى‏کنم من یک خرده مى‏گویم یک وقت جسارت نباشد، چه نباشد) این مطلق‏گرایى را بگذاریم کنار، بعد بیاییم بحث کنیم نظام ما الحمد لله یک اضافه دارد، یک رهبر دارد در نظام. خود او یک نهادى است، یک مسأله‏اى است با آن قدرت، من نمى‏خواهم بگویم همیشه رهبر ما حضرت امام است، نه شما هر چه این رهبر را کوچک کنید، کوچک کنید، کوچک کنید بالاخره اختیارات قانونى‏اش را که دارد حضرت امام نگاهش، امرش، نهیبش، اخمش، لطفش، مرحمتش همه‏اش کارساز است خوب اگر ما یک همچنین چیزى پیدا نکردیم اما بالاخره یک رهبر قانونى، به قدر یک رئیس جمهور که هست آن وقت آن قیوداتى هم که زده شده حالا این برادرها یک چیزهایى هم درست کرده‏اند، خبرگانى در کنارش گذاشته‏اند، نظارت و تحقیقى گذاشته‏اند، مجمع تشخیص مصلحت گذاشته‏اند، شور گذاشته‏اند کنارش، این خودش یک چیزى است خوب آن هست.
منشى (یزدى)- تابلو را هم ملاحظه بفرمایید (روشن شدن چراغ به معنى تمام شدن وقت).
موسوى اردبیلى- مال من که نیست! (یزدى- مال شماست) چشم، آقا من هیچى، مثل این‏که آدم وقتى که مقدمه را گفته مى‏خواهد روضه بخواند بگویند آقا وقت شما تمام شد خوب من گریه نکرده‏ام، در عین حال مطیع شما هستم، بالاخره درست مى‏گویید ...
جنتى- سخنران ناشى حساب وقت را نمى‏تواند بکند!
موسوى اردبیلى- درست مى‏گویید، مستمع ناشى، گوینده ناشى همین جور مى‏شود! و السلام علیکم و رحمة الله.
نایب رئیس (هاشمى رفسنجانى)- قاعدتاً وقتى که وقت آقایان تمام مى‏شود باز اگر دو سه دقیقه دیگر ادامه بدهند ما مسامحه مى‏کنیم.
منشى (یزدى)- حداقل سه دقیقه اضافه صحبت فرمودند.
هاشمى رفسنجانى- جناب موسوى اگر دو سه دقیقه دیگر مطلب‏تان تمام مى‏شود ادامه بدهید.
Majlis:2 Volume:1 Sessions:1-14 Page:465
موسوى اردبیلى- نه، حداقل پنج دقیقه دیگر وقت لازم دارم.
نایب رئیس (هاشمى رفسنجانى)- پنج دقیقه نه ولى دو سه دقیقه را مى‏شود مسامحه کرد آقاى بیات بفرمایید.
اسدالله بیات- بسم الله الرحمن الرحیم. معمولًا افرادى که بعدها صحبت مى‏کنند یکى از محظوراتشان عبارت از این است که طبعاً یک سرى حرف‏ها چون گفته شده تکرار نکردن آنها و توجه به این‏که مطالب جدیدترى گفته بشود مقدارى صحبت را مشکل‏تر مى‏کند اما باز از باب این‏که بعضى از این عزیزان در اینجا حق استادى در گردن من دارند (مثل آیت الله مشکینى) ما حرف‏هایى اگر مى‏زنیم مطالبى است که از خودشان یاد گرفته‏ایم و بر خود عزیزان تحویل مى‏دهیم و خدا را هم شاهد مى‏گیریم که احساس نگرانى‏ها و ناراحتى‏هایى است که داریم و وظیف شرعى هم داریم که بگوییم مسأله عبارت از این است که عنوانى که کمیسیون تحویل داده و در اختیار شورا گذاشته «مدیریت قو مجریه و مسؤولیت‏هاى ناشى از آن در یک شخص متمرکز شود» من نمى‏خواهم اینجا بحث لفظى، عددى، لغوى بکنم فقط به آقاى نورى اشاره مى‏کنم که اگر تمرکز تبادل در شخص داشت معنایش این است که این عبارت خیلى عبارت ناشیانه و عوامانه مى‏شود، معنایش این است که در یک شخص متشخص مى‏شود، معنى‏اش دیگر این مى‏شود یعنى اگر معناى تمرکز همان تشخص است این کلمه هم مثل این‏که دو بار تکرار شده انصاف این است که این خیلى خلاف ظهور و خلاف ظاهر است و یقیناً معناى تمرکز فرد نیست.
من یک شاهد دیگرى هم عرض مى‏کنم وقتى که مطرح شد در کمیسیون بررسى تمرکز در دستگاه قضائى و کمیسیون قضائى آمدند گفتند قو قضائیه زیر نظر یک مجتهد عادل که از سوى مقام رهبرى منصوب مى‏شود، اداره مى‏شود خود برادرمان آقاى نورى درصدد کوچک کردن این مسؤولیت هستند و ما هم همین‏طور هستیم ایشان اصرارشان بر این است که آن رئیس قو قضائیه فقط مسؤول محاکم بشود و در آنجا از پیوستگى حرف نمى‏زنند، در آنجا از اتصال حرف نمى‏زنند و آقایان مى‏دانند در فلسفه در بحث اعتبارات بحث پیوستگى اعتبارى با بحث پیوستگى اصل وجود، دو بحث جداگانه است اینها را که نمى‏شود با هم مخلوط کرد.
تکیه کردن روى این کلمه «پیوستگى» و مانور دادن هیچ موقع دلیل حقانیت قضیه نیست پس بنابراین ما بیاییم بگوییم که دستگاه قضائیه یک مسأله متمرکز و به معنى یک پارچه بودن و به معنى وحدت حق زندگى که مثلًا در فلسفه گفتن اگر این معنا بشود پس مى‏دانید معنایش چیست؟ معنایش این است که شما به رئیس جمهور اجاز استخدام در دستگاه قضائى هم باید بدهید (یا به نخست وزیر اگر یکى از اینها باشد) چون بین‏شان پیوستگى دارد، نقل و انتقالى است که چون هم اینها مربوط به دستگاه اجرایى است اجرا است، حتى در مجلس شوراى اسلامى ما پانصد و خرده‏اى پرسنل داریم، در اینجا کارگر و کارمند و اینها داریم بنابراین هم اینها از نظر قانون ادارى و استخدامى پیوسته است پس اینها هم باید برود زیر نظر آنها.
مسال پیوستگى و همسو بودن و هم جهت بودن و هماهنگ بودن غیر از این است که در رأس اینها یک اراده به صورت متمرکز حاکم بشود این‏طور نیست، ممکن است دو مرید باشد، ممکن است دو تصمیم گیرنده باشد اما یکسو و یک جهت. پس شما خواهى نخواهى بالاضطرار ناچارید تقسیم را بپذیرید هیچ چاره‏اى ندارید و به همین دلیل حتى اگر نظام ریاستى هم قبول‏
Majlis:2 Volume:1 Sessions:1-14 Page:466
کنید بالاخره وزراء را که قبول دارید، وزیر اقتصاد و دارایى که نمى‏تواند مسؤول وزیر برنامه و بودجه بشود وزیر برنامه و بودجه نمى‏تواند مسؤول وزیر صنایع بشود، مسؤولیت وزارت اطلاعات را نمى‏توانید به عهد وزیر صنایع قرار بدهید خواهى نخواهى شما به تقسیم قائلید شد؟ پس پیوستگى دلیل حاکم بودن و دستور دادن یک نفر نیست حضرت امام روحى له الفداء هم فرموده‏اند من برداشتم عبارت از این است «بینى و بین الله» گاهى من بر خودم فشار وارد مى‏کنم که خدایا برداشت من با منشأ یک طرز تفکر خاصى نشود بعد هر چه بر خودم فشار مى‏آورم مى‏بینم که اگر بنا بشود مسال دولت را، وزراء را بگوییم این آقا مسؤول، مسائل دیگر را بگوییم این آقا مسؤول این خلاف تمرکز است؟ اگر ما آمدیم گفتیم دستگاه قضائى این مسؤولش، دستگاه قانون‏گذارى این مسؤولش، مگر هم اینها به هم پیوسته نیست؟ مگر در نظام فقهى اسلامى در رأس رهبرى مگر تفکیک هست؟ این تفکیک قوا براى ما سوغاتى غرب است در نظام اسلامى که نبوده، در دوران امیرالمؤمنین که نبوده، در دوران رسول الله هم که نبوده منتها در اثر تجربیات گوناگونى که بشر به دست آورده تجرب بدى هم نبوده، تدریجاً آمده‏اند قبول کرده‏اند و این تقسیم کار به این معنا است جدا کردن اینها طبیعى است که دقیقاً هم قبول دارم اگر به صورت یک فرد بشود بله سرعت در کار ممکن است انجام بگیرد اما مى‏دانید ضعف در کار هم دنبالش هست مى‏دانید که هزاران مفاسد به وجود مى‏آورد.
الان این همه پیشنهادیى که داده شده، از دانشگاهى داده شده، از طلاب داده شده، از بازارى هم داده شده از همه داده شده بنده معمولًا اینها را دارم در (90%) این پیشنهادها احتمال خطر وجود دارد شما ملاحظه کنید در هم آن پیشنهادها روى این مسأله تکیه شده است در میزگردها تأکیدشان بر این است که حتى افراد معمولى شما را به خدا مبادا دست‏آوردهاى انقلاب مقدس اسلامى را خداى نکرده (با یک حالتى) مبادا از دست بدهیم همین‏طورى که حاج آقا موسوى اردبیلى اشاره کردند ما نمى‏گوییم تمرکز نباشد اما واقع قضیه این است که جدا از مصادیق بالاى تزاحم است ما هم قبول داریم هر دو مسأله است، هر دو در اینجا وجود دارد.
بنابراین، بنده از آن کسانى هستم که با تمرکز در فرد ریاست جمهورى مخالفم، با تمرکز در خود نخست وزیرى هم مخالفم با این‏که نخست وزیرى یک کنترلى دارد اما با این همه باز من مخالفم. براى این‏که رأى اعتمادش با مجلس است، عزلش با مجلس مى‏تواند باشد و هست رئیس جمهورى چون مستقیماً از مردم رأى مى‏گیرد به طورطبیعى اگر ما هر روز او را به مجلس بکشیم بد است طبیعى است که در آنجا کنترل بیشتر است با این همه باز ما مخالفیم. استدلال من هم همین است محتمل را ما آن قدر قوى مى‏دانیم احتمالش را منجز مى‏دانیم حاج آقا کروبى با آن قیافه و نگاه معصومانه و بزرگوارانه که ما ارادت داریم طورى این قضایا را مطرح کردند که اگر واقعاً الان ما یک نفر را مسؤول بکنیم هم نابسامانى‏ها حل مى‏شود و الله این‏جورى نیست، به خدا این‏طور نیست مشکلات در یک فرد و دو فرد بودن نیست، مشکل مالى این کشور، مادامى که حل نشده برنامه‏ریزى این کشور مادامى که حل نشده، مسائل درآمد این کشور مادامى که حل نشده، دخالت‏ها مادامى که حل نشده دوتا طرز تفکر با این‏که‏
Majlis:2 Volume:1 Sessions:1-14 Page:467
رو در روى هم در مجلس، در حوزه بشود خوب است اما در اجرا وقتى که رو در روى هم قرار بگیرد خنثى کنند همدیگر باشد مادامى که اینها حل نشده یک نفر نباشد ده نفر، ده نفر نباشد دو نفرباشد، دو نفرنباشد یک نفر باشد باز همین مى‏شود ما مشکلات را مگر نمى‏دانیم من آخرین حرفى که دارم عبارت از این است که جورى نباشد که آنها به علت این‏که از رژیم طاغوتى مستبد نگران بودند این‏گونه تقسیم کار کردند از این طرف هم ما یک مورد، دو مورد با مشکلات برخورد کرده‏ایم دوباره بیاییم همه این مسائل ارزشى، مردمى، آزادى دادن، بها دادن به مردم را کنار بگذاریم و یقیناً اگر این قضایا نبود با این حملات و این تهاجمات و این برخوردهاى تهاجمى که از ناحى گروهک‏ها بوده، جریان‏هاى دیگر براى هر نظامى پیش آمده بود آن نظام دیگر نمانده بود من چون نمى‏خواهم بیشتر از این وقت بگیرم خلاصه عرض مى‏کنم ما باید طورى برخورد بکنیم در عین این‏که تمرکز به معناى این‏که ما بدانیم که این مسؤول چه کارى است؟ این را من قبول دارم اگر بنا بشود رئیس جمهور و ریاست جمهورى باشد و ما بدانیم که در مقابل این قضایا مسؤولند، مسؤولیت کلى هم آن کلى طبیعى رجائى همدانى را ما قبول نداریم خود آقایان هم گفتند کلى طبیعى رجائى همدان اصلًا واقعیت خارجى ندارد ما بیاییم بگوییم ریاست جمهور یا آن یکى در مقابل ملت مسؤول است این جنب شعارى دارد، جنب واقعى ندارد مثل شبیه مسؤول بودن هم ماها در مقابل خداوند عالم است این بعد از عالم برزخ و بعد از رفتن از دنیا تأثیرات خودش را دارد والا ما به دستگاه قضائى نیاز نداشتیم، به دستگاه‏هاى دیگر هم نیاز نداشتیم کنترل این مسؤولیت باید اعمال بشود و باید شیوه‏اش گفته بشود مادامى که این مسأله نباشد ما از تمرکز به معنى شخص نمى‏فهمیم، از تمرکز به معنى مدیریت فرد نمى‏فهمیم و خواهى نخواهى معناى تمرکز عبارت از این است که مسؤولیت را با آن حالت خاص و محدود کار معین بکنید معلوم بشود این آقا این مقدار مسؤول است، این مقدار باید پاسخگو بشود آن یکى هم همین‏طور و السلام علیکم و رحمة الله و برکاته.
منشى (یزدى)- جناب آقاى هاشمى بفرمایید.
اکبر هاشمى رفسنجانى- بسم الله الرحمن الرحیم. من یک چیزهایى را میل داشتم آقایان بگویند اگر آنها گفته مى‏شد من دیگر صحبت نمى‏کردم ولى بعضى نکات گفته نشد که فکر مى‏کنم اگر بگوییم مفید باشد به نظر من یک مقدار بحث (حالا یا عمداً یا سهواً) مخلوط مى‏شود مثلًا همین بحثى که اخیراً درست شده که دارند یک جورى این عبارات را معنا مى‏کنند که گویا منظور کمیسیون این بوده که یک شخصى همه کاره مى‏خواهد مثل زمان مظفر الدین شاه هم کارها را انجام بدهد کمیسیون که یک چنین چیزى نمى‏خواسته بگوید، ما منظور کمیسیون را مى‏دانیم، دوتا روش مسلم مورد بحث کمیسیون بود یکى این‏که در رأس قوه مجریه رئیس جمهور یا نخست وزیر را قرار بدهیم با همین وضعى که هست یعنى وزراء کارشان را بکنند، مجلس کارش را بکند، قو قضائیه کارش را بکند، ارتش و نیروهاى انتظامى جدا باشند، صدا و سیما جدا باشد. حرف این بود که رئیس جمهور این کار باشد یا نخست وزیر باشد؟ خوب، این حالا معنایش این است که این همه کار را بکند این دیکتاتورى مى‏شود، این چه مى‏شود،
Majlis:2 Volume:1 Sessions:1-14 Page:468
این چه مى‏شود. خوب، اگر منظور کمیسیون این بوده مخبر کمیسیون بیاید بگوید ولى اگر منظور این نبوده چرا بحث را به جایى ببریم که نیست یا یک کلمه‏اى انتخاب شده که ان شاء الله سهو باشد اما این‏که اسمش را بگذاریم «ریاستى» آن را یک چیز دیگرى بگذاریم این انصافاً صحیح نیست چون حالا شاید کلمه «ریاستى» و «رئیس» الان در جامع ما موقعیت خوبى ندارد خوب، چطور کسى را که مردم انتخاب مى‏کنند مى‏شود رئیس اما کسى که به واسطه مثلًا پارلمان انتخابش بکند این مى‏شود غیر رئیس؟
عمید- آقاى هاشمى «ریاستى» یک اصطلاح است.
هاشمى رفسنجانى- حالا اصطلاح یک جور دیگرى است شما جمهورى بگویید، مردمى بگویید خوب کسى را که مردم رأى مى‏دهند این اسمش را مى‏گذاریم نظام ریاستى! اما آن کسى که به واسط نماینده‏ها انتخاب مى‏کنند یا فرض کنید شخص دیگرى پیشنهاد مى‏کنیم، این مى‏شود نظام مثلًا یک چیز دیگرى. من مى‏خواهم بگویم مثلًا کلم دیکتاتورى که آقایان به کار مى‏برند خوب این در جامعه یک آثار نامطلوبى دارد و در ذهن مردم یک چیزهایى را القاء مى‏کند که واقعیت ندارد شما واقعاً ببینید همین چیزهایى که در این طرح آمده اگر تصویب بشود واقعاً ما مى‏رویم به طرف دیکتاتورى؟ در نظامى که رهبرى حضور دارد، قواى مسلح در اختیار رهبرى است، تنفیذ ریاست جمهورى با رهبرى است، در حال حاضر ما نظر داریم پیشنهاد بکنیم که در آینده مجلس بتواند هم از رئیس جمهور (اگر رئیس جمهور یا هر کس دیگر مسؤول شد) به یک نحوى بازخواست بکند حالا یا با نصاب بالاترى بتوانند استیضاحش بکنند حتى در وضع موجود که مجلس مى‏تواند وزراء او را استیضاح بکند، از دستش بگیرد، رهبر مى‏تواند او را عزل بکند، مجلس مى‏تواند عدم صلاحیتش را صادر بکند، رئیس دیوان عالى کشور مى‏تواند او را غیر کافى معرفى بکند، ارتش در اختیارش نیست، پلیس در اختیارش نیست، تبلیغات کشور در اختیارش نیست و همیشه هم باید با قانون کار بکند این چطور دیکتاتورى است؟ اصلًا تصور مى‏شود؟ اما القاء کلم دیکتاتورى به ذهن مردم، معناى واقعى دیکتاتورى همین هست که یک شاه حاکم بوده هر کارى مى‏خواسته بکند تابع قانون هم نبوده اصلًا معناى دیکتاتورى این است در جایى که وزیر را مجلس باید تصویب بکند و وزیر هم اگر یک ذره تخلف کرد مجلس مى‏تواند سؤال بکند بعد هم مى‏تواند استیضاح کند، عزلش بکند این دیگر چه دیکتاتورى است؟! اصلًا جاى این کلمه نیست یعنى آقایان یک جورى بحث بکنند که تبعاتى توى جامعه نگذارد که بعداً دشمنان ما بنشینند بگویند که خوب رفتند به این طرف یا آن طرف که ...
اما حالا اصل بحث: الان بحث این است یعنى آقایان دربار تقسیم کار اجرایى صحبت کنند، که ما آن را تقسیم کنیم یا نه بدهیم دست یک نفر با همین تقسیمى که موجود است یعنى همه وزراء کار خودشان را با همین مسؤولیتى که وجود دارد بکنند و یک نفر آن بالا باشد که جوابگو باشد و علاوه بر وزراء مردم بدانند به کى مراجعه کنند مجلس هم بتواند مراجعه بکند، رهبر هم بتواند مراجعه بکند بحث سر این است حالا ببینید شما مى‏گویید تقسیم یعنى چهار قوه کنید دیگر، همین حالا ما تقسیم کرده‏ایم بخشى از چیزهاى اجرایى را از رئیس قو مجریه (هر کس هست) گرفته‏ایم، در هیچ نظامى هم این قدر نگرفته‏اند شما ببینید در آمریکا گرفتند؟
Majlis:2 Volume:1 Sessions:1-14 Page:469
در انگلیس گرفتند؟ در فرانسه گرفتند؟ در هند گرفتند؟ اصلًا ما دنبال کى هستیم؟
ما دنبال کسى نیستیم خودمان حالا مى‏خواهیم فکرى بکنیم پس بیاییم تقسیم بکنیم بگوییم چهار قوه و اصلًا این پیشنهادى که آقایان دارند که به آن شکل توى ذهنشان است: رئیس جمهور بیاید نخست وزیر را معرفى کند بعد وزراء در اختیار نخست وزیر باشند و نخست وزیر آنها را عزل و نصب بکند، بعد در مملکت دیگر رئیس جمهور چه کاره هست؟ باز تقسیم هست عین حالا است دیگر. رئیس جمهور خودش را رئیس قو مجریه مى‏داند و بعد هم بى‏دخالت نخواهد گذاشت، دست از سر نخست وزیر هم بر نمى‏دارد، دائماً فشار به او مى‏آورد، خواسته‏هایش را مطرح مى‏کند، او هم مشاورینى دارد، او هم قدرتى دارد، او هم زبانى دارد، او هم حیثیتى دارد آن هم در مقابل مردم مسؤولیت دارد پس کى جواب مشکلات مردم را بدهد؟ ما اینجا نشسته‏ایم نگران یک چیز خیالى که براى خودمان ساخته‏ایم شده‏ایم و مشکلات مردم را فراموش کرده‏ایم!
همین الان دادستان وزارت بازرگانى را شما ببینید یعنى من نمونه‏اش را عرض مى‏کنم در شرایطى که مهم‏ترین مسال کشور ما مسال گرانى و توزیع است، رئیس جمهور و نخست وزیر ببینید چه مدتى است که نتوانسته‏اند وزیر بازرگانى را معرفى کنند خوب جوابش را کى مى‏دهد؟ مجلس چه کرده؟ چه مجازاتى کرده؟ چه مؤاخذه کرده؟ رهبر چه کرده؟ و مردم چه کرده‏اند؟ مردم به کى مراجعه بکنند؟ جواب این را کى باید بدهد؟ رهبر دخالت کرد و یک اجازه‏اى به نخست وزیر داد یک کسى را نصب کرد، سه ماه بعد نخست وزیر با اختیار خودش او را دوباره عزل کرد، الان جواب مردم را کى مى‏دهد؟ کى باید به مردم جواب بدهد؟ خوب عین همین قضیه هر روز تکرار مى‏شود به هر حال یک نفر باید در مقابل مردم جوابگو باشد، در مقابل مجلس جوابگو باشد.
اگر نگرانى شما این است که مجلس نظارت داشته باشد بله بنده هم هر چه دارم، حیثیتم مال مجلس است و شاید هیچ کس به اندازه من در این مملکت تعصب مجلس نداشته باشد! من هم طرفدار این هستم که حتى رئیس جمهورى را که مردم انتخابش مى‏کنند مجلس بتواند به یک نحوى (البته نه مثل نخست وزیر، یک قدرى بالاتر به خاطر این‏که مردم به او رأى داده‏اند) او را بیاورد اینجا از او سؤال بکند یا استیضاح بکند در یک مراحل بالایى که نمایندگان مردم در مجلس بتوانند از یک جهت دیگر نظارت بکنند.
بنابراین ما اصلًا بحث را سر این ببریم که مشکلات واقعى مردم را مى‏خواهیم حل بکنیم ما فهمیده‏ایم که این‏جورى نمى‏توانیم مشکلات مردم را حل بکنیم ما وارد بحث بعدى که نمى‏خواهیم بشویم آقایان گاهى وارد مى‏شوند که بگوییم حالا رئیس جمهور باشد یا نخست وزیر باشد اگر نخست وزیر هم همین کارها را بکند خوب است یعنى اگر این جمع پذیرفت که نخست وزیر باشد آن مسؤول همین خوب است اگر این جمع پذیرفت رئیس جمهور باشد این هم خوب است اما تلفیق به نظر مى‏رسد یک تفکیک جدیدى است که از حالا هم بدتر مى‏شود یعنى حالا ما دیگر چهار قوه نداریم فردا چهار قوه خواهد شد این تقسیمى که آقایان بحث تلفیقى که اینجا کردند و بنابراین خیال مى‏کنم با بعضى از تعبیرات نگرانى‏هایى را به مردم منتقل نکنیم یعنى واقعاً این‏طور نیست با این شرایطى که ما داریم اینجا نه بحث دیکتاتورى است، نه بحث خودکامگى مى‏تواند باشد رئیس جمهورى که چهار سال یک بار باید از مردم رأى‏
Majlis:2 Volume:1 Sessions:1-14 Page:470
بگیرد شما را به خدا تصور بکنید یک کسى حالا آمده سر کار و 7- 8 ماه طول مى‏کشد تا مسلط بشود، بعد چهار سال دیگر هم که اگر بخواهد بیاید آن هم براى یک بار دیگر باید از مردم رأى بگیرد این در ظرف سه سال با این مجلس با این رهبرى، با این شرایطى که در کشور هست چگونه مى‏تواند تبدیل به دیکتاتور بشود؟ لذا بحث را این‏جورى نکنیم برویم سراغ چیزهاى دیگر حالا سیاسى و اینها هم براى ما اهمیت دارد، مثلًا «آزادى» که بعضى از آقایان مى‏گویند نمى‏دانم چطور تمرکز قو مجریه با آزادى مخالفت پیدا مى‏کند؟ یا گاهى اینجا بحث از آمریکا مى‏شود چون مردم ما یک تنفرى از آمریکایى‏ها دارند به یک نحوى قضیه را این‏جورى کنند که این شبیه آمریکایى مى‏شود، آن وقت انگلیس که مادر آمریکا است شما وضع را در انگلیس چگونه مى‏بینید؟ یعنى ما اگر مثل آنها عمل کنیم آن وقت مترقى هستیم؟ مثل آمریکایى‏ها عمل مى‏کنند حالا آن بحث روز بعدى ما است به هر حال باید تعبیرات را ما مناسب بحث انتخاب بکنیم و متمرکز هم روى این باشیم که واقعاً یک مسؤول بالا در قو مجریه لازم است یا لازم نیست؟ او فقط در کارها دخالت کند، کار وزیر بازرگانى را بکند، کار وزیر برنامه و بودجه را بکند، کار وزیر صنایع را بکند؟ اصلًا این مطرح نیست، خوب هر وزیرى کار خودش را مى‏کند در مقابل مجلس هم مسؤول است، نخست وزیر یا رئیس جمهور هم مسؤول بالاتر اینها است مجلس هم مى‏تواند اینجا یک وزیر را بیاورد استیضاح بکند هم مى‏تواند نخست وزیر را بیاورد هم مى‏تواند رئیس جمهور را بیاورد هر یک از آنها را خواست بردارد اینجا بیاورد.
بنابراین اگر بحث این‏جورى بکنید من خیال مى‏کنم نه آقایان باید نگران باشند که ما وارد یک جاى بدى مى‏خواهیم بشویم و آن رأى دادن هم براى آدم آسان‏تر مى‏شود.
آقاى موسوى اردبیلى موافق مشروط بودند من هم نسبت به «تمرکز» موافق مشروط هستم.
منشى (یزدى)- بسیار خوب، در مخالفت کسى دیگر اسم ننوشته ولى به عنوان موافق سه چهار نفر ثبت نام کرده‏اند وقت جلسه هم تقریباً تمام شده، جناب آقاى مشکینى و چند نفر از آقایان دیگر هم مطالبى دارند از جمله جناب آقاى آذرى، جناب آقاى مؤمن ...
رئیس (مشکینى)- آقا بحث تتمه دارد، تمام نشده است فردا ان شاء الله ...
نایب رئیس (هاشمى رفسنجانى)- در کل البته بحث ادامه دارد ولى در این قسمت اگر آقایان منصرف بشوند مى‏توانیم به کلیات رأى بگیریم.
مؤمن- من از صحبت کردن منصرفم.
هاشمیان- ما مخالف هستیم.
مشکینى- ما هم حرف‏هایى داریم، بنده در مخالفت فردا مى‏خواهم ان شاء الله صحبت بکنم.
منشى (یزدى)- به هر حال اختیار با شما است، پس جلسه را ختم بفرمایید.
 4- پایان جلسه و تاریخ تشکیل جلسه آینده‏

رئیس- جلسه امروز را ختم مى‏کنیم، جلسه بعد ان شاء الله فردا خواهد بود.
 (جلسه ساعت 15/ 19 پایان یافت)
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:471
 جلسه سیزدهم‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت شانزده و پنج دقیقه روز پنجشنبه چهارم خرداد ماه 1368 هجرى شمسى برابر با نوزدهم شوال المکرم 1409 هجرى قمرى به ریاست آیت الله مشکینى تشکیل شد.
فهرست مطالب:
1- اعلام رسمیت جلسه و تلاوت آیاتى از کلام الله مجید
2- تصویب گزارش کمیسیون شمار 2- تمرکز در مدیریت قو مجریه‏
3- بحث و بررسى پیرامون گزارش کمیسیون 2- تمرکز در مدیریت قوه مجریه‏
4- پایان جلسه و تاریخ تشکیل جلسه آینده‏
Majlis:2 Volume:1 Sessions:1-14 Page:472
 1- اعلام رسمیت جلسه و تلاوت آیاتى از کلام الله مجید

رئیس- بسم الله الرحمن الرحیم. با حضور 18 نفر جلسه رسمى است دستور جلسه را ابلاغ بفرمایید.
منشى (دکتر حسن ابراهیم حبیبى)- بسم الله الرحمن الرحیم. دستور سیزدهمین جلسه عمومى شوراى بازنگرى قانون اساسى بعد از ظهر پنجشنبه 4 خرداد ماه 1368 هجرى شمسى مطابق با نوزدهم شوال المکرم 1409 هجرى شمسى:
1- دنباله رسیدگى به گزارش کمیسیون دوم در خصوص مدیریت قو مجریه.
2- گزارش شور اول کمیسیون چهارم در خصوص تمرکز در مدیریت صدا و سیما.
3- گزارش شور اول کمیسیون چهارم در خصوص راه بازنگرى قانون اساسى جمهورى اسلامى ایران.
رئیس- آقاى نورى چند آیه از کلام الله مجید را تلاوت کنید.
 «از آى 1 تا 17 سور مدثر»
 اللهم صل على محمد و آل محمد

 اعوذ بالله من الشیطان الرجیم‏

 بسم الله الرحمن الرحیم‏

ى‏
 ا أَیهَا الْمُدَّثِّرُ* قُمْ فَأَنْذِرْ* وَرَبَّکَ فَکَبِّرْ* وَثِیابَکَ فَطَهِّرْ* وَالرُّجْزَ فَاهْجُرْ* وَلَا تَمْنُنْ تَسْتَکْثِرُ* وَلِرَبِّکَ فَاصْبِرْ* فَإِذَا نُقِرَ فِى النَّاقُورِ* فَذَلِکَ یوْمَئِذٍ یوْمٌ عَسِیرٌ* عَلَى الْکَافِرِینَ غَیرُ یسِیرٍ* ذَرْنِى وَمَنْ خَلَقْتُ وَحِیدًا* وَجَعَلْتُ لَهُ مَالًا مَمْدُودًا* وَبَنِینَ شُهُودًا* وَمَهَّدْتُ لَهُ تَمْهِیدًا* ثُمَّ یطْمَعُ أَنْ أَزِیدَ* کَلَّا إِنَّهُ کَانَ لِآیاتِنَا عَنِیدًا* سَأُرْهِقُهُ صَعُودًا

 (صدق الله العلى العظیم)

 حضار: طیب الله‏

 2- تصویب گزارش کمیسیون شمار 2- تمرکز در مدیریت قو مجریه‏

رئیس- دستور جلسه را بفرمایید.
منشى (یزدى)- دستور دنباله بحث قبلى دربار تمرکز در قو مجریه است جناب آقاى هاشمیان در مخالفت صحبت مى‏فرمایند.
حسین هاشمیان- بسم الله الرحمن الرحیم. بنده به عنوان مخالفت صحبت مى‏کنم با اختیارات قو مجریه چه در انحصار رئیس جمهور باشد و چه نخست وزیر باشد، بنده با هر دوى این جهت مخالف هستم و پیشنهادم راه میانى است که بعداً عرض مى‏کنم.
براى نظام ادارى کشور بلکه هر نظام تشکیلاتى کشور یک رأس قرار دارد و یک بدنه و تشکیلات تابع. دنیاى متفکر همیشه در این جهت سیر مى‏کند که بین رأس نظام و بدنه نظام تعادل باشد و نظام را از این رهگذر از بى‏قوارگى نجات بدهد نظام اجرایى از این قانون مستثنى نیست یعنى باید رأس نظام با بدنه نظام تعادل داشته باشد اگر رأس نظام کوچک باشد و بدنه بزرگ، این کاملًا بى‏تناسب است و قدرت در یک نفر جمع مى‏شود که این رأس براى بدنه کوچک است در عین حال ظرف قدرت بزرگى است و همچنین اگر رأس نظام بزرگ باشد با بدنه تناسب نداشته باشد به این معنا مراکز تصمیم‏گیرى زیاد باشد این هم خطرناک است یعنى بر اثر تزاحم‏ها و تضادها اداره کشور مختل مى‏شود و متفکرین دنیا مى‏کوشند که این تناسب در اداره کشور و تشکیل نظام رعایت بشود.
Majlis:2 Volume:1 Sessions:1-14 Page:473
بنده در قو مجریه چه در رأس آن نخست وزیر و چه ریاست جمهورى باشد به گونه‏اى که با بدنه و تشکیلات تابع نخواند با هر دو بنده مخالفم. ممکن است آن کسى که مسؤول دستگاه اجرایى هست هم نیتش و هم کارش خوب باشد به عبارت دیگر هم حسن فاعلى دارد و حسن فعلى دارد این یک شق قضیه است یا ممکن است در مقابل کسى باشد که نه حسن فاعلى دارد نه حسن فعلى دارد نه نیتش خوب است نه کارش. یا نیتش خوب است، کار خوب نیست حسن فعلى ندارد یا بالعکس. از این 4 بخشى که ذکرشد تنها یکى‏اش ایده‏آل است یعنى کسى که هم نیتش خوب باشد هم کارش. ما نمى‏توانیم براى این‏که احتمالًا کسى ممکن است هم کارش خوب باشد و هم نیتش، بیاییم قانونى و اصولى را تصویب بکنیم که در آینده موجب خطرات فراوان بشود حتى آن کسى که نیتش خوب است و حسن فعلى ممکن است نداشته باشد و ندارد این هم براى نظام خطر است براى این‏که ما همیشه دیده‏ایم اطراف بسیارى از آدم‏هاى خوب را سوء استفاده‏چى‏ها گرفته و شخص را به راهى برده‏اند که همه ما مذمت مى‏کردیم و مى‏کنیم.
در میان مراجع ما امام یک انسان استثنایى است، خود ایشان تصمیم مى‏گیرد، تحت تأثیر اطرافیان نیست، فکر اطرافى را مى‏گیرد بعد انتخاب مى‏کند، ولى در معمول کسانى که در رأس قدرت هستند مى‏بینیم طرف بسیار خوش نیت است ولى اطرافش را کسانى گرفته‏اند که به هر حال او را به بیراهه مى‏برند، حسن فعلى را از او مى‏گیرند این خطر وجود دارد، خطر انحراف هم وجود دارد چون ما قانون را براى امروز که تصویب نمى‏کنیم اصول را براى امروز که تصویب نمى‏کنیم یک روزى رئیس جمهورى آمد که شما همه آن قدرت‏ها را در دستش قرار دادید تقریباً صدا و سیما را هم در دستش قرار دادید آن روز دیگر رهبرى هم مثل امام نخواهد بود که سیطر قدرت و بزرگى او به گونه‏اى است و به گونه اى هوشیار است که جلو هم این انحرافات را مى‏گیرد ولى در آینده (که معمول این‏طورى است شما به این زودى مثل امام نخواهید داشت.
شما این‏همه قدرت که به رئیس جمهور یا نخست وزیر مى‏دهید فردا مزاحم رهبر شما خواهد بود و شما خواهید گفت که نه نظام ما طورى است که ما مجلس داریم، کنترل کننده داریم، چه داریم و چه داریم. شما بدانید نخست وزیر یا رئیس جمهورى که این همه قدرت به او داده‏اند این خطر را دارد که مجلس را هم او بسازد مگر نظام طاغوتى مجلس نداشت؟ روش پارلمانى نداشت؟ مگر دیکتاتورهایى که در دنیا هستند همه بدون مجلس دارند دیکتاتورى مى‏کنند؟ مجلس دارند فورمالیته را درست مى‏کند ولى مى‏آید وکیلش را خودش مى‏سازد مجلس هماهنگ براى خودش درست مى‏کند این کنترل‏ها خوب است اما از اول باید قدرت توزیع بشود اما نه به گونه‏اى توزیع بشود که تصمیم‏گیرى نشود کرد به گونه‏اى هم قدرت در دست کسى نباید باشد که فعال ما یشاء باشد.
خواهید گفت که نه او در رأس مسؤول قوه مجریه هست وزراء در حیطه کار خودشان عمل مى‏کنند، استاندارها در حیطه کار خودشان عمل مى‏کنند، مجلس در حیطه کار خودش عمل مى‏کند این از نظر فرض درست است ولى ما اگر قدرت را عادلانه تقسیم نکنیم به گونه‏اى که تصمیم‏گیرى را دچار مشکل نکند خوب این خطر هست که وزراء هم کسانى باشند که با او باشند وقتى مجلس با 270 نفر آسیب‏پذیر است ممکن است وکیل را هم او انتخاب بکند یعنى زمینه‏اى را فراهم کند که وکلاى طرفدار او به مجلس بیایند وزیرش که دیگر طبیعى است.
Majlis:2 Volume:1 Sessions:1-14 Page:474
ما باید راه را ببندیم و نگذاریم قدرت در دست کسى باشد که فقط در یک صورت خوب است که کارش و نیتش خوب باشد سه بخش دیگر خطر دارد ما براى این‏که احتمال مى‏دهیم یکى خوب باشد، نیتش خوب باشد، کارش هم خوب باشد نیاییم منافذ خطر را باز بگذاریم. منافذ خطر را بگشاییم (منشى- وقت‏تان تمام شده دو دقیقه هم بیشتر صحبت کردید) و برادرانى که استناد کرده‏اند و مى‏فرمایند فرمایش امام این است که ما در یک نفر متمرکز کنیم، نه ما چنین چیزى را از فرمایش امام نفهمیدیم حتى امام صریحاً فرمودند که من در شیوه تمرکزها نظرى ندارم. تمرکز بله اما شیوه چیست؟ شیوه را باید این شورا انتخاب بکند.
آقاى هاشمى فرمودند که 4 سال بیشتر عمر ریاست جمهورى نیست. در دنیا چند کشور بوده که عمر ریاست جمهورى‏شان 4 سال بود بعد تبدیل به ابد کردند کم هم نبودند، اول هم آدم‏هاى آزادى‏خواهى بودند بعد به چه دام‏هایى افتادند. و ما وضع موجود را که ملاحظه مى‏کنیم این وضع موجود معلول چیست؟ همه‏اش معلول ضعف قانون است؟ بنده معتقدم که نیست یعنى اگر این شورا یک کارشناسى بکند وضعى که ما امروز داریم معلول چیست؟ معلول این است که قانون بد نوشته شده؟ بخشى از اینها معلول جنگ است به هر حال نارسایى‏ها را به وجود آورده که ربطى به قانون ندارد بعضى‏ها معلول تداخل‏ها است. درصد ناچیزى معلول قانون است که آن هم قابل اصلاح است که هر دو باشد منتها اختیارات کنترل شده باشد، توزیع عادلانه باشد و من متأسفانه وقتم به ذکر مقدمه گذشت مسائلى را که یادداشت کرده بودم ان شاءالله اگر توانستم در شور دوم موقع طرح پیشنهادها مى‏گویم و السلام علیکم.
منشى (یزدى)- جناب آقاى مشکینى فرمایشى دارید بفرمایید.
على مشکینى- بسم الله الرحمن الرحیم. الحمد لله الصلوة و السلام على رسوله و آله. ما باید از گذشته‏هایى که خودمان بالعیان دیده‏ایم تقریباً کامل تنبه و استفاده را بکنیم و نباید از نظر فراموش کنیم این مطلب را، تا حال دیدیم که عدم وحدت و تمرکز در قوه قضائیه و مجریه براى ما نتایج خوبى نداشته حداقل موفقیتى در این سال‏هاى متمادى نداشتیم و باید مطالبى را انجام مى‏دادیم و موفقیت‏هایى پیدا مى‏کردیم.
خلاصه عرض مى‏کنم که ما باید براى قوه مجریه یک قدرت کاملى بدهیم، قوه مجریه ما یک قدرتى داشته باشد تا بتواند کار انجام بدهد و اصلاحات انجام بدهد، این قدرت را باید داشته باشد هر چقدر قوى‏تر باشد بهتر است منتها از یک طرف قدرت هم گاهى محظوراتى پیدا مى‏کند، در موارد جعل قانون، مثل قوانین الهى باید طرفین عمل حسن و قبح مصالح و مفاسد سنجیده بشود و بعد قانون جعل بشود. در قدرت دادن به قوه مجریه هم همین جور.
ما باید ملاحضه کنیم قدرت داشتن مصالح دارد و باید این قدرت را تفویض کنیم به قوه مجریه و بعد از یک طرف هم مفاسدش را حساب کنیم او را هم دفع کنیم. اولًا قدرت دادن (که مسلماً قدرت خیلى نافع است) دو سه راه دارد ما باید آن راه‏ها را ملاحظه کنیم تا این قدرت را بتوانیم و به او بدهیم. یک راهش همین است که از شورایى در بیاید و فردى بشود (یکى از راه‏ها است) تا حال فهمیده‏ایم که از شورایى بودنش یا فرض کنید که تعداد داشتن مرکزیت ضرر دارد این یک راه است من معتقدم که باید این راه را ما تصحیح کنیم و ترمیم کنیم.
Majlis:2 Volume:1 Sessions:1-14 Page:475
راه دیگر براى قدرت بخشیدن به فردى که در رأس قوه قرار مى‏گیرد انتخاب مردم است باید این را هم فراموش نکنیم باید رئیس (حالا اسم او را مى‏خواهیم رئیس جمهور بگذاریم یا نخست وزیر) در رأس قوه مجریه باید یک فرد باشد و بعداً هم اگر از ما بپرسند ما مى‏گوییم اولى و الیق این است که رئیس جمهور اسمش را بگذاریم به هر حال فعلًا نظر این است که آن یک فرد باید باشد و متکى به مردم هم باشد مردم به او رأى بدهند.
راه سومش این است که هم وزراء را در اختیار او قرار بدهیم اگر یک چنین فردى را پیدا کردیم و چنین کارى کردیم ما به قو مجریه خودمان تا آن اندازه که از راه قانون مى‏توانیم انجام بدهیم به او قدرت دادیم حالا این توهمات مى‏شود به این‏که قدرت دادى چون انسان است ممکن است فردا خدا نکرده خودکامگى یا هواى نفس، هوس‏هاى انسانى جهات دیگر سبب انحراف او از راه صحیح اسلامى انقلابى بشود این مسأله را باید درست حساب کنیم و دقت کنیم باید این نکته را هم درست دقت کنیم.
عرض کنم که در این راه ما به قانون اساسى نگاه مى‏کنیم مى‏بینیم قانون اساسى جهاتى براى همین ذکر کرده کنترل کرده و کارى کرده که اصلًا این توهم (خصوصاً در جو امروز ما) توهم بى‏جایى است اولًا براى همان فرد واحدى که مى‏خواهیم در رأس قوه قرار بدهیم شرایطى ذکر کرده که اگر بتوانیم تحفظ کنیم به آن شرایط مثلًا حسن سابقه، امانت و تقوى، ایمان به مبانى جمهورى اسلامى، ایمان به مذهب رسمى کشور داشتن، مدیر و مدبر بودن خاصه سوگند غلیظ و شدیدى که در پیشگاه قرآن به الله تبارک و تعالى مى‏خورد اینها تقریباً یک کنترل‏هاى داخلى است که در اصل 115 ما براى آن فرد واحد ملحوظ داشتیم این یک راه کنترل است منتها از داخل، از راه کنترل خارجى ما مى‏بینیم این را که از خارج کاملًا مقیدش کردیم رهبر مى‏تواند از راه مجلس و به درخواست مجلس عزلش کند.
1- به درخواست رئیس قوه قضائیه رهبر مى‏تواند مجلس را عزلش کند.
2- فرماندهى کل قوا در دست رهبر است اگر بخواهد یک چنین فکرهایى در او پیدا بشود که تسلط ظالمانه اعوذ بالله بر جامعه پیدا بکند با چه نیرویى مى‏خواهد بر جامعه تسلط پیدا کند در صورتى که فرماندهى در دست دیگران است؟
3- وزرایى که مى‏خواهد تعیین و با آنها کار کند سلطه رئیس قو مجریه به وسیله وزرا است وزرا به دست مجلس است مجلس به وزراء رأى اعتماد مى‏دهد والا وزراء که نیروى او نمى‏شوند این هم یکى.
4- نمایندگان مجلس هر وقتى دلشان بخواهد هیأت وزراء را به استیضاح بکشند، اگر چنان‏چه یک دقت دیدند ...
آذرى قمى- به رئیس هم مى‏شود اخطار آیین‏نامه‏اى کرد؟
منشى (یزدى)- اگر اخطار آیین‏نامه‏اى دارید بفرمایید، ایشان به عنوان موافق صحبت مى‏کنند براى تمرکز در فرد.
رئیس (مشکینى)- من به عنوان موافق ...
منشى (یزدى)- اگر خلاف تشخیص دادند آقایان ...
رئیس- بگذارید عرض کنم مبحث موضوع بحث من تمرکز قوه است در یک فرد در
Majlis:2 Volume:1 Sessions:1-14 Page:476
مقابل آن‏که فعلًا هست که تمرکز نیست من براى این صحبت مى‏کنم، خلاف آیین‏نامه صحبت کردم؟
منشى (یزدى)- بفرمایید اگر خلاف باشد آقایان توجه دارند و تذکر مى‏دهند.
رئیس- من در تمرکز صحبت مى‏کنم آقا، از ابتدا مطلبى را مى‏خواهم بگویم ما باید قو مجریه را در فرد متمرکز کنیم حالا اسم فرد را رئیس جمهور یا نخست وزیر مى‏خواهید بگذارید در مقابل این که سابقاً متمرکز نبود اینها هم جهاتى است که کنترل قانونى مى‏شود یک کنترل‏هاى دیگرى هم داریم که با ملاحظه آنها اطمینان پیدا مى‏کنیم این فکرها درست نیست اولًا باید رشد فکرى ملت را قوى کنیم و بحمد الله قوى هم هست و رفته رفته قوى‏تر خواهد شد و اگر ملتى مانند ملت ما بحمد الله آگاه، رشید، خوب اینها دیگر اجازه نمى‏دهند، آزادى‏شان اجازه نخواهد داد که یک فردى در رأس قوه مجریه یک دفعه همه اینها را زیر یوغ استعمار و استبداد بکشد مردم ما چنین اجازه‏اى را به کسى بعد از این نخواهند داد شما مطمئن باشید.
مگر روحانیتى که در «جوهاى خفقانى که قدرت‏هاى طاغوتى بر مردم مسلط شده بود، آن روحانیتى که قدرت پیدا کرد آنها را رفع کند مگر اینها کجا رفته‏اند؟ حوزه‏ها چطور شده‏اند؟ روحانیتى که فدایى اسلام است، جان خودشان را در راه اسلام فدا مى‏کنند آنها از بین رفته‏اند؟ خوب اینها یک جهتى است که نمى‏گذارند یک چنین قدرتى پیدا بشود که بر مردم مسلط بشود افراد دیگر، ارتشى را شما اسلامى کنید این سپاه‏تان بحمد الله اسلامى است من خیال مى‏کنم که هیچ قدرتى الان نمى‏تواند در مقابل ارتش اسلامى، سپاه اسلامى یک دیکتاتورى ایجاد کند در رأس اینها قرار بگیرد با وجود این‏که ارتش و سپاه ما اسلامى است مذهبى شدن اطلاعات ما دخیل است که او نتواند این کار را انجام بدهد بنابراین ما جومان را امروز حساب مى‏کنیم ارتش‏مان، سپاه‏مان، روحانیت‏مان را همه اینها را وقتى که من حساب مى‏کنم مى‏بینم که جو اجازه نمى‏دهد کاملًا دنبال هواى نفس برود پس پیشنهاد بنده این است که باید در برابر این فرض فعلى که ما مفاسدى در آن ملاحظه کردیم یک فرد را متمرکز کنیم در رأس قو مجریه، یک فرد باید باشد این یک فرد در او تمرکز داشته باشد که امام امت دام ظله هم با این که مى‏بیند در فعالیت چه جور است فرموده «تمرکز» معلوم مى‏شود در مقابل همین یک فرد را هم که تمرکز.
حالا نام‏گذاریش بر آن یک فرد بهتر است که در دنیا چون رئیس جمهور اسمى، رسمى، عظمتى در دنیا دارد خوب است که همان اسم را داشته باشد پس تمام نیرو را به او بدهید متمرکز بشود و اسم او هم رئیس جمهور بشود و السلام علیکم و رحمة الله.
منشى (یزدى)- خوب مخالف کس دیگرى نیست، ولى از موافقین نوبت جناب آقاى مؤمن است.
محمد دانش‏زاده (مؤمن)- بسم الله الرحمن الرحیم. بیشتر مطالبى که من دیروز تصمیم گرفتم عرض کنم گفته شده ولى من دیدم که چند مطلب گفته نشد در عین این‏که بحث را بحثى نمى‏دانستم که این قدر واقعاً طول بکشد و خیال مى‏کردیم همان دقایق اول مسأله تمام مى‏شود،
Majlis:2 Volume:1 Sessions:1-14 Page:477
از این جهت من مزاحم شدم همان‏طورى که ظاهراً جناب آقاى خوئینى‏ها فرمودند بحث این است که این اختیارات اساسى که الان قانون اساسى فعلى میان دو نفر تقسیم کرده است این همین‏طور یا با مختصرى کم و زیاد به دست 2 نفر باشد و یا این‏که متمرکز در یک نفر بشود الان اگر رئیس جمهور یک اختیارات اساسى دارد، نخست وزیر هم اختیارات اساسى دارد این به این معنا نیست که دخالت کند هر یک از اینها در حوزه مسؤولیت مثلًا وزراء یا مدیر کل‏ها یا مسؤولین دیگرى که کار اساسى در دست‏شان هست.
فعلًا رئیس جمهور نخست وزیر را به مجلس معرفى مى‏کند، نخست وزیر هم بعد از این‏که از مجلس رأى اعتماد گرفت براى وزراى خود از مجلس رأى اعتماد مى‏گیرد و هر کدام برحسب قانون، مسؤولیت‏شان مشخص است.
الان که نخست وزیر وزراء را معرفى مى‏کند و این کار به دست نخست وزیر است، فرض کنید اگر مسؤول وزارت کشاورزى خواست کارى انجام بدهد مى‏رود جلویش را مى‏گیرد یا فرض کنید اگر یک جا در حوز مسؤولیت خودش طبق آن‏چه که قانون اساسى به او محول کرده این دخالت در کار آن مى‏کند ... اینها که نیست.
کما این‏که وقتى رئیس جمهور وظیفه خودش را انجام داد دخالت کردن در مسؤولیت‏هایى که قانوناً به دیگران واگذار شده مطرح نیست بلکه آن افراد و مسؤولینى که در مرتبه متأخره انتخاب شده‏اند، طبق ضوابط آنها مسؤولیت‏هاى خودشان را دارند و «تمرکز» ى که ما مى‏گوییم منظور این است که این کارهاى اساسى توسط یک نفر انجام بشود این‏که در کلام بعضى از برادرها بود که اگر قدرت در یک نفر متمرکز بشود ممکن است دخالت کند در حوز مسؤولیت دیگرى، یا مسؤول اجرایى یک برداشتى دارد جلوى عمل او را بگیرد، این غیر از آن معنایى است که ما درصددش هستیم فعلًا آن‏چه که صحبت است قطع نظر از این‏که آن مسؤول واحد نخست وزیر باشد یا رئیس جمهور باشد این است که این کارهاى اساسى توسط یک نفر انجام بشود آن وقت این توسط یک نفر انجام شدن من تعجب مى‏کنم که چطور بعضى برادرها این‏طور به ذهنشان مى‏آوردند و به زبان مى‏آورند که حضرت امام در این عبارت‏شان ممکن است که مقصودشان این نباشد که «یک نفر» یعنى مثلًا دو نفر مطرح است، پنج نفر باشد ما بیاییم این وظایف را بین پنج نفر تقسیم کنیم بعد هم بگوییم تمرکز در مدیریت است تمرکز در مدیریت یعنى به پنج نفر مسؤولیت! ... چون از یک نفر که گذشتیم که اگر یک نفر باشد قطعاً مصداق تمرکز است اگر بناى تقسیم مسؤولیت‏ها و مرزبندى مسؤولیت افراد شد چه براى دو نفر بگوییم چه براى ده نفر، مسؤولیت‏هاى اساسى را تقسیم بکنیم.
آیا واقعاً ما به خودمان اجازه مى‏دهیم که اگر مثلًا بیش از دو نفر شد سه نفر، چهار نفر، پنج نفر، ده نفر شد باز هم بگوییم حضرت امام فرموده‏اند تمرکز در مدیریت قو اجراییه خوب تمرکز درست کرده‏ایم ده نفر هر کدام‏شان حدود مسؤولیت‏هایشان مشخص است دو نفر و ده نفر که تفاوت نمى‏کند اینها است ...
مسأله استفاده از کلام حضرت امام که آقایان در دلیل توجیهى‏شان انصافاً بسیار خوب از آن استفاده مى‏شود که نظر حضرت امام این است که در یک نفر متمرکز بشود منتها این این‏طور نیست که اگر عبارت تعبیر شده مدیریت قو مجریه در مسؤولیت‏هاى ناشى از آن در یک‏
Majlis:2 Volume:1 Sessions:1-14 Page:478
شخص متمرکز مى‏شود این از قبیل تکرار لفظ باشد که خود تمرکز یا متمرکز یعنى یک شخص خوب متمرکز به معناى جمع مى‏شود است منتها در یک شخص یعنى در یک جا جمع مى‏شود این نه تکرار عبارت است و نه عبارت عبارت ناسلیس است و مسأله ارتباط یک کشور و تصمیم‏گیرى‏هایى است که براى یک کشور هست ارتباط تصمیم‏گیرى‏ها با هم که هر جا تصمیم مناسب با آنجا باید گرفته شود این معناى به هم پیوستگى قو مجریه و یک مجموعه به هم پیوسته بودنش هست حتى در آن مثالى که دیروز گفته شد که فرض بفرمایید که شهردارى چه ارتباط دارد با صنایع سنگین یا با ذوب آهن اصفهان فرضاً، اتفاقاً در همان مسأله صنایع سنگین و شهردارى خیلى خوب مى‏شود به هم پیوستگى را دید و مشخص دید براى این‏که خوب همین شهردارى نیاز دارد به یک ماشین آلاتى که از صنایع سنگین بگیرد اگر بنا باشد صنایع سنگین مرتبط نباشد با این کارى که شهردارى مى‏خواهد انجام بدهد خوب آن ماشین آلات را به او نمى‏دهد و قهراً ناهماهنگى به وجود مى‏آید.
هماهنگى در صورتى انجام مى‏گیرد که یک کسى در رأس باشد براى هر قسمتى متناسب با آن قسمت و هماهنگ با قسمت‏هاى دیگر مسؤولى مشخص بکند و هر کدام اینها را که قانون موظف مى‏کند با هم هماهنگ باشد و خودش هم (همان‏طورى که الان نخست وزیر هست) مسؤولیت هماهنگى بین این مسؤولین را عهده‏دار هست بنابراین به نظر مى‏آید که مسأله خیلى مشخص باشد.
خلاصه من تعجب مى‏کنم وقتى که این مطالب رامى‏شنوم که چطور با این‏که آقایان بحمد الله همه‏شان اهل فضل و دقت هستند به خودشان اجازه مى‏دهند این تعبیرات را اینجا بکنند! حالا گذشته از این که حضرت امام فرموده‏اند باید متمرکز باشد معناى تمرکز در مدیریت هم این است که یک شخص یا یک مجموعه شورایى (البته شورایى هم باشد خوب، در شورا هم باز تمرکز مى‏شود ولى خوب شورایى که بنا است نباشد) تمرکز در یک شخص پیدا بکند حالا از فرمان حضرت امام این مسأله به خوبى استفاده مى‏شود گذشته از این خوب مسلم است که اگر دوتا تصمیم گیرنده شد در تصمیمات اساسى طبع انسان این‏طور است که کارى که به آدم سپرده شد مى‏خواهد آن را خوب انجام بدهد و طبع انسان این‏طور است که آن قدر که به فکر مسؤولیت‏هاى خودش هست به فکر مسؤولیتى که به دیگرى واگذار شده نیست مگر این‏که خود را مسؤول هر قسمت بداند طبعاً وقتى این‏طور شد این تقسیم مسؤولیت‏هاى اساسى مثل به وجود آوردن دو دولت مستقل است او در حوز مسؤولیت خودش به طورى که اصالت را به مسؤولیت‏هاى خودش مى‏دهد بنا مى‏گذارد تصمیم‏گیرى بکند او هم در حوز مسؤولیت خودش. نه او به فکر این است که کمبودها و ضعف‏هایى که احیاناً آن دیگرى دارد و از آن ساخته است که بر طرف کند، برطرف کند و نه این چون با هم ارتباط دارند دیگر پیدا است، احتیاج به بیان ندارد آن وقت روى این حساب اگر بخواهند واقعاً کارها هماهنگ و خوب انجام بشود چاره‏اى جز این نیست که در رأس امر یک مدیر مسؤول باشد و با قانون‏گذارى و مشخص کردن حدود مسؤولیت‏هاى افراد تحت این مسؤولیت‏ها و رده‏هاى بعد و نظارت بر صحیح انجام دادن و هماهنگ کردن اینها کارها درست انجام بگیرد من فکر نمى‏کنم که بیشتر از این احتیاج به صحبت داشته باشد از این مقدار هم عذر مى‏خواهم. و السلام علیکم و رحمة الله.
Majlis:2 Volume:1 Sessions:1-14 Page:479
رئیس- سلمکم الله.
منشى (یزدى)- چون عرض کردم دیگر مخالفتى نداریم، جناب آقاى عمید که هشت دقیقه به عنوان مخالف صحبت کرده‏اند، مرقوم فرموده‏اند که مى‏خواهند در دو دقیقه‏اى که از وقتشان باقى مانده بود نکاتى را حالا مطرح بفرمایند، آقاى عمید بفرمایید.
عباسعلى عمید- بسم الله الرحمن الرحیم. به خاطر کمبود وقت دو سه نکته است من خیلى سریع عرض مى‏کنم:
نکت اول این است که تکیه بیشتر بر نقطه ضعف‏هاى موجود در تقسیم وظایف و اختیارات در قانون اساسى فعلى است و این به عنوان یک ملاک مورد نظر قرار مى‏گیرد که دلیل هیچ چیزى نیست، اگر نقطه ضعفى در تقسیم اختیارات فعلى هست مى‏شود به جاى آن یک تقسیم‏بندى صحیح‏ترى که هیچ نقطه ضعفى نداشته باشد ارائه داد این یک نکته. و نکت دوم این است که من باز تأکید مى‏کنم هر دو طرحى که ارائه شده مخالفت دارد با مصوبه که عبارت است از تمرکز در شخص واحد یعنى تمرکز در شخص واحد الان تصویر روشنى در ذهن ندارد طرح روشنى ندارد فرصت هم نیست که نظام ریاستى که بر سر زبان‏ها افتاده درست هم توجه نمى‏شود که نظام ریاستى موجود اصلًا این‏که در طرح آمده نیست.
و نکت دیگر این است که باید توجه داشته باشیم معناى تمرکز قدرت و اختیارات قو مجریه در شخص واحد یعنى شخص واحد حق «وتو» در تمام تصمیم‏گیرى‏هایى که در طول سلسله مراتب قو مجریه هست دارد هر کسى در هر موقعیتى و مقامى در سلسله مراتبى که مى‏دانیم بدن قو مجریه عظیم‏ترین بدنه قدرت و تشکیلات ادارى در یک نظام هست یک نفر حق «وتو» کردن تمامى تصمیمات در طول سلسله مراتب را دارد.
و آخرین نکته‏اى که من خیلى سریع عرض مى‏کنم این است که اگر اجازه بفرمایید خیلى دربسته من یکى کمى غیر واضح عرض بکنم! (منشى- وقتتان تمام است خلاصه‏تر بفرمایید) غیر از خطر طغیان یا استبداد و امثال اینها که تکیه مى‏شود و من در عرایضم هیچ روى این تکیه نکرده‏ام اما اگر چنین چیزى هم باشد خطرناک‏تر از آن چیز دیگرى است که من خواهش مى‏کنم سروران عنایت کنند و آن خطر تمایلات مکنونى است که اقلیتى الان دنبال فرصت براى ایجاد تضاد در درون نظام ما هستند و ما با متمرکز کردن تمامى اختیارات قو مجریه در شخص واحد، این بهانه را به این توطئه گران مى‏دهیم که به خوبى مى‏توانند مثل گذشته‏اى که ما تجربه کرده‏ایم یک تضاد در درون ایجاد کنند و ارگان‏ها را به هم فرو بریزند. و السلام علیکم.
مشنى (یزدى)- جناب آقاى آذرى بفرمایید.
احمد آذرى قمى- بسم الله الرحمن الرحیم. ما آن موقعى که در مجلس بودیم در شروع جلسه قرآنى که مى‏خواندند آیاتش را آقاى بیات روى تسلطى که دارد تعیین مى‏کردند امروز برخلاف توصى آقاى هاشمى آیات عذاب را انتخاب کردن یک فلسفه‏اى دارد فلسفه‏اش هم به نظر من این باشد که اینجا جاى حساسى است و باید واقعاً مصالح کشور را در نظر گرفت و خلاصه به یک وجوه ضعیفى متشبث نشویم که کار را خلاصه خراب کنیم بحث ما فعلًا روى فرمایش مأموریتى است که امام به ما محول کرده‏اند همین‏طور که آقاى مؤمن تعجب کردند من قبلًا تعجب‏
Majlis:2 Volume:1 Sessions:1-14 Page:480
کرده بودم که واقعاً هیچ فکر نمى‏کردم اینجا این مسأله این قدر طول بکشد که تمرکز در مدیریت معنایش یعنى پخش مدیریت باشد این درست مثل لوطى صالح مى‏ماند! تمرکز مدیریت و پخش مدیریت. اینها با همدیگر جمع نمى‏شود تمرکز مدیریت را یعنى مأموریت محوله را تحت این لفظ امام به ما احاله فرمودند دیگر این کلمه را معنا بکنیم ببینیم از آن‏چه استفاده‏اى مى‏کنیم:
 «تمرکز» یک مصدر جعلى است دیگر از مرکز، مرکز هر دایره‏اى هم یک نقطه است نه یک مجموعه‏اى از نقاط که فاصله‏اش با تمام نقاط محیط دایره باید یکسان باشد این اولًا مى‏فهماند که یک مجموعه‏اى از وظایف هست که در این مجموعه وظایف یک نفر باید مرکز باشد یعنى اگر بخواهیم به آن‏چه تحت این لفظ است تأسى بکنیم عرض کنم که ما از یک نفر نمى‏توانیم تجاوز بکنیم تمرکز در مدیریت حالا این مجموعه وظایف و تکالیف این مجموعه پیوسته به همدیگر باشد یا ناپیوسته باشد هیچ فرق نمى‏کند به نظر من چون تمرکز در مدیریت اصلًا معنایش این شد که یک مجموعه‏اى باشد که این مجموعه مى‏تواند یک مدیر داشته باشد و این مجموعه مى‏تواند ده‏تا مدیر، بیست‏تا مدیر، صدتا مدیر داشته باشد و اما این فرمایشى که آقایان فرمودند مسأله تقسیم کار من نفى نمى‏کنم، این تقسیم کار ممکن است نتیج تمرکز را بدهد ولى این غیر تمرکز است بعبارة الاخر یک وقت امام به ما این وظیفه را محول کرده بود شما گیر کار و اشکالات قو مجریه را بررسى کنید و بیابید بعد هم یک راه حلى ارائه بدهید این درست است ما بیاییم نه، بگوییم با تقسیم کار ما مى‏توانیم این مشکلاتى را که در نظر حضرت امام هست و خودمان هم لمس کرده‏ایم به وسیله تقسیم کار از بین ببریم اما این غیر از مفهوم تمرکز در مدیریت هست تمرکز در مدیریت معنایش این نیست پس این مأموریت محوله به ما، عرض کردم اگر این بود که شما اشکالات کار ببینید و بعد راه حل برایش فکر کنید خوب بله، ما مى‏رفتیم سراغ چیزى که غیر تمرکز باشد مثلًا تقسیم کار، اما بخواهیم ادعا کنیم تقسیم کار این معناى تمرکز را مى‏دهد این حرف ناجور است خاصیت آن را ممکن است داشته باشد اما عین او نیست من یک نقضى مى‏کنم واقعاً حالا اگر امام مدّ ظله العالى به ما این مأموریت را داده بود که آقایان ما گذشتیم از خیر سه قوه! بنشینید یک تمرکز در مدیریت سه قوه درست کنید، یعنى گفتم: نگفتم آن سه‏تا قوه را که خبرگان از هم جدا کرده‏اند شما بیایید یک جا متمرکز کنید آن وقت چکار مى‏کردید؟ شما مى‏آمدید قو قضائیه را تقسیم به ده‏تا مى‏کردید؟ قو مجریه را مثلًا ده‏تاى دیگر اضافه مى‏کردید مقننه را هم ده‏تاى دیگر، این‏جور بود؟ این تقسیم کار به این شکل با تمرکز مدیریت ... واضح است که واقعاً جاى تعجب دارد! و اما من منکر این هستم که تقسیم کار نتیج تمرکز هم بدهد و کمیسیون روى این جهت خوب توجه کرده به این‏که گفته مجموعه به هم پیوسته‏اى است، خوب تقسیم کار به این شکل در امور پیوسته شبهات مصداقیه دارد، حالا فرض بفرمایید در قو قضائیه این جنب قضائى دارد، جنبه غیر قضائى مثلًا ادارى هم دارد خوب، بعضى اوقات روشن است مى‏دهیم به مدیرقضائى، بعضى اوقات روشن است مى‏دهیم به آن یکى. اما اگر نه روشن نیست شبهات مصداقیه‏اى دارد یکى مى‏گوید این جنب آن مى‏چربد یکى مى‏گوید آن جنب این مى‏چربد معناى به هم پیوستگى این است دیگر بنابراین این تقسیم کار در یک همچو جایى که امور به هم یک پیوستگى دارد شبهات‏
Majlis:2 Volume:1 Sessions:1-14 Page:481
مصداقیه‏اى دارد یکى مى‏گوید آن جنبه‏اش مى‏چربد، یکى مى‏گوید آن جنبه‏اش مى‏چربد اینجا نتیج تمرکز هم نمى‏دهد و باز مشکل کار به شدت باقى مى‏ماند.
و اما این‏که جناب آقاى نخست وزیر فرمودند که این با شورا هم مى‏سازد یعنى تمرکز با شورا هم مى‏سازد بله واقعاً این‏جور است که با شورا اگر مى‏سازد خوب ما بیاییم دو دفعه همین تمرکز قو مجریه یا قضائیه را که از ما خواسته‏اند یک شورا را فرض کنید ده‏تاى دیگر هم اضافه بکنیم واقعاً براى ما بین اینهایى که مى‏گویند بس است 270 تا هر چه جمعیت کشورمان زیادتر بشود خوب اگر مسأله روشن شدن و واضح شدن مطلب است هر چه نماینده بیشتر باشد مطلب بیشتر روشن مى‏شود هر چه بیشتر تعداد شورا بیشتر باشد با هم بیشتر مشورت کنند این جمله‏اى که بعضى‏ها اشاره کردند خوب این را واقعاً نمى‏شود ما برویم، درست است این را کسى منکر نیست مسأله مشورت این به واقع نزدیک مى‏کند، این هیچ بحثى ندارد هیچ عاقلى در این جهت حرفى ندارد ولى به اصطلاح تزاحم بین مصالح است خوب بسیار خوب این اگر باشد درست است ممکن است مطلب روشن‏تر بشود مخصوصاً اگر با اتفاق آراء.
اما از آن طرف هم وقتى که به وسیله شورایى بودن لوث مسؤولیت مى‏شود خوب ما آن یکى را مى‏بینیم که فسادش بیشتراست بنابراین ما آن مفسده را که تکى هست که بعد مى‏آیم عرض مى‏کنم، ایشان باز یک جمله‏اى داشتند که ما برایمان فرق نمى‏کند چه نخست وزیر باشد چه رئیس جمهور باشد این بخواهد در رأس یک جایى قرار بگیرد و خودکامه باشد یعنى همه چیز در اختیار او باشد خودش بدوزد، خودش پاره بکند این دیکتاتور حسابى در مى‏آید حالا ایشان هم تصریح کردند چه نخست وزیر باشد چه ... من این را اصلًا انکار تشکیلات معنا مى‏کنم یعنى ما اگر بگوییم که تشکیلات لازم است معنایش این است که یک کسى در رأس مخروط یا پایین‏تر یا مدیر کل یا مدیر کل استان یا چیز دیگر، این‏که در رأس قرار گرفته مدیریتش به این است به قول امام که دربار رهبر فرمودند این‏که بشناسد مهره‏ها را که اینجا کارا باشند بعد از آن کانال دیگر، کارها را انجام بدهد نه این‏که خودش بیاید از بالاى سرش پل بزند امروز به این کار را محول بکند بعدش خودش بیاید پل بزند یک کارهایى را انجام بدهد بدون اطلاع او خوب این معلوم است هرج و مرج است این معلوم است که دیکتاتور است همه چیز در تویش لازم مى‏آید این است که باید در یک محدوده خاص، در یک کانال خاصى همین جورى این کانال برود تا پایین، فراش فلان اداره، یک مدیر اداره‏اى این باید حتماً آن معاون مربوطه‏اش یا همین‏طور برود زیر دستش، اینها باید از آن طریق کار بکنند ولى بایگانى آن اداره حتماً باید این نامه را آنجا ثبت بکند و بعد بیاید مثلًا به وسیله همین جور به این ترتیب کار انجام بگیرد، این‏جور نیست که او یعنى «یفعل ما یشاء» و غیره و این‏جور باشد این‏که درست نیست آقاى بیات فلسفه گفتند ما هم فلسفه بگوییم این «لَوْ کَانَ فِیهِمَا آلِهَةٌ إِلَّا اللَّهُ لَفَسَدَتَا».
منشى (یزدى)- وقت شما مدتى است تمام شده اگر فلسفه‏تان طول مى‏کشد اصل مطلب‏تان را بفرمایید.
آذرى- دو سه دقیقه این یک استدلالى است که خوب در اسفار اگر نظرتان باشد معترض شده‏اند که خوب آن یک جور دیگر است اما این‏که مثل استدلال‏هاى عوامى به ذهن مى‏آید فوراً
Majlis:2 Volume:1 Sessions:1-14 Page:482
این اشکال مى‏آید در ذهن خوب این خداها با این فرماندارها و بخشدارها، نخست وزیرها و رئیس جمهورها با هم فرق دارند، اینها مى‏توانند با هم بسازند، اینها مى‏توانند با هم بسازند، عاقل‏اند، مشورتى کار مى‏کنند بنابراین آنجا چه هست؟ این است که نه مى‏فرماید که «لَذَهَبَ کُلُّ إِلَهٍ بِمَا خَلَقَ وَلَعَلَا بَعْضُهُمْ عَلَى بَعْضٍ» على ایحال این مسأله که بگوییم دیکتاتورى لازم مى‏آید نه هیچ دیکتاتورى لازم نمى‏آید بعد یک چیزى که در اسلام به آن توجه شده و ما از آن مسأله غفلت داریم، بابا یک صفات شرایط، عدالت، تقوایى در مسؤولین امر از بالا گرفته تا پایین باید باشد ما خیال مى‏کنیم فقط رهبر است که باید عادل باشد اما بعد از او نخست وزیرى (هر که مى‏خواهد باشد) فاسق باشد، چه باشد، این‏که معنا ندارد ما یک قدرى بها براى عدالت، براى تقوا، براى انقلابى بودن به معناى حقیقى باید براى اینها قائل باشیم اگر ما این جهات را قائل باشیم و بعد هم مسأله قانونى که داریم درست مى‏کنیم این قانون خلاصه دست و پاى اینها را نبندد و مسؤولیت را به اصطلاح از بین نبرد آن وقت ان شاء الله به نتیجه خواهیم رسید حرف‏هاى دیگرى هم داشتم که خداحافظ شما.
منشى (یزدى)- جناب آقاى خزعلى بفرمایید.
ابوالقاسم خزعلى- بسم الله الرحمن الرحیم. بحمد الله حرف‏ها گفته شد فقط یک اشارتى به مطالب، اما چرا این اشاره را لازم دانستم؟ چون گاهى ذهن‏ها بر اثر بیم‏ها و ترس‏ها مفهوم‏هاى روشن را از دست مى‏دهد! و مسلم آقایانى که اظهار نظر مى‏کنند اهل فضلند و به فضل‏شان معترفیم. اما یک عاقبت اندیشى آنها را وادار مى‏کند که از مفهوم اصیل روشن (اگر جسارت نباشد بگویم) 180 درجه عدول مى‏کنند. حالا آقایان مى‏فرمایند من تعجب مى‏کنم من عرض مى‏کنم 180 درجه عدول کرده‏اند. و آن این است به ما تذکر داده‏اند که یک سامانى به قو مجریه داده شود اگر با همین تعبیر بود مى‏گفتیم دو راه دارد یکى توزیع کار با مشخص شدن، دوم تمرکز بین دو راه یک تیپ این راه را اختیار مى‏کردند یک تیپ آن راه را، ولى فرمودند تمرکز بدهید یعنى آن راه دیگر را ببندید بعد ما بگوییم تمرکز یعنى توزیع این اصلًا در مقابل وظیفه ایستادن است! دو راه داشت توزیع با تنظیم یکى هم تمرکز.
فرمودند تمرکز بدهید بیم‏هایى البته هست، چون آقایان اهل فضلند مسلم متوجه این نکته بوده‏اند اما گاهى آن بیم‏ها اینها را وادار مى‏کند که از حدود خارج بشوند یکى از گنجشک ناراحت بود، خیلى سروصدا مى‏کرد گفت درخت را بیاندازید چون از گنجشک ناراحت بود درخت را مى‏انداخت! درخت تمرکز باید باشد، ترس‏ها را برطرف کنید بنابراین ما هیچ تردید نداریم که وظیفه تمرکز است و توزیع کار درش بسته شد.
به ما گفتند تمرکز قو مجریه هم یکى است یکى بودن به مقوله اعتبارى نه مقوله فلسفى. یک گل را من برابر مى‏گیرم مى‏گویم یکى است یعنى به نظر واحد عرفى یکى است از نظر فلسفى رنگش کیف مبصر، بویش کیف مشموم، لطافتش کیف ملموس است طرز برگ گل‏هایش این از مقوله وضع است، خودش از مقوله جوهر است ولى از نظر عرفى مى‏گویند واحد ما بحث‏مان نظر عرفى است ما در حکومت صحبت مى‏کنیم نظام حاکم بر جمهورى اسلامى ایران نظامى است داراى سه قوه فقط تجزیه‏اى است از سه قوه، قو مجریه، قوه مجریه هر کدام از این مطالب اجرایى را نگاه کنید همه در زیر یک عنوان قو مجریه است اما اگر شما فقط
Majlis:2 Volume:1 Sessions:1-14 Page:483
بگویید صنایع، با بهداشت این هر کدام سه مسأله‏اند. صنایع سه مسأله است از نظر تخلف مربوط به قو قضائیه است از نظر نیاز به قانون احتیاج دارد به قو مقننه، از نظر اجرا مال قو مجریه است.
پس تمام اینها از این دیدگاه، از نظر اجرا واحدند واحد به این معنایى که سه قوه داریم و یک قوه قو اجرایى است، یک قوه قو قضائى است، یک قوه قو تقنینى است حالا که واحد است واحد را مى‏خواهیم تمرکز بدهیم به کى بدهیم؟ چه کسى بهتر مى‏تواند انجام بدهد؟ آن کسى که مجلس از او سؤال مى‏کند یعنى کنترل مى‏کند، خوب اگر به نقطه دیگرى دادیم مى‏خواهیم بگوییم بى‏بندوبار، بى‏حساب یا به اندازه‏اى که مسؤولیت مى‏دهیم به همان اندازه بایست کنترل بشود که مردم در خطر نباشند؟ اگر کنترل مقدارى که در قانون است کم است الان شمایید و قانون شما که تمرکز مى‏دهید به انداز تمرکز هم بازپرسى و سؤال کردن را تشدید بکنید دستتان را نبسته‏اند.
بنابراین ما بایستى قدرت را تمرکز بدهیم به دست یک نفر به اندازه تمرکز هم بایستى سؤال بکنیم گاهى گفته مى‏شود تمرکز دادن یعنى دخالت کردن تا رده پایین، خیر مسؤولیت تا رده پایین نه دخالت کردن، شما که این نیرو را به دستتان داده‏اند تا آن فرد آخر را شما مسؤولید یعنى دقیق باشید فرد صالح انتخاب بکنید دقیق باشید افرادى را بگمارید که تخلف نکنند نه این‏که دست شما باز است بیایید آن کارى که آن کرده «وتو» بکنید اصلًا «وتو» معنا ندارد با داشتن تشکیلات و قانون حالا من مى‏گویم اگر کسى در رأس بود حق وتو دارد خوب حالا تقسیم مى‏کنیم این آقا که حالا به او بعضى کارها را داده‏اید حق وتو به این مى‏دهند که افراد زیر دستش هر کارى کردند فورى وتو بکند؟ شما آنجا وتو را محکوم مى‏کنید بنابراین در موقعى که به کسى مسؤولیت متمرکز مى‏دهد معنایش این است مسؤول است تا رده‏هاى آخر دیگران را از فکر انداختن از کار انداختن و دیگر مردم دست کار نمى‏کنند به عکس است چون این آقا مسؤول است تا نیمى از کار را مسؤول بود گفت به آن نیم دیگر من کار ندارم ولو خلل در کار من ایجاد بکند اما حالا که تمام را دادیم مسؤول این نیم و آن نیم است باید در مسؤولیت تا رده آخر برود نه در وتو و نه در دخالت برابر و هم عرض بلکه این کار را محکم‏تر مى‏کند.
اما در بیان بعضى از افراد عزیزمان آمد که مطلق‏گرایى بد است مطلق‏گرایى این است که بگوییم این آقا دستش باز باشد «فعال ما یشاء حاکم ما یرید» ما این را درباره رهبر هم نگفتیم و شما از یک قوه مى‏ترسید سه قوه به رهبر دادید پس آنجا باید بیشتر بترسید نه این را ما به رهبر هم نگفتیم «فعال ما یشاء حاکم ما یرید» باید طبق قانون اساسى و موازین شرعى همه عمل بکنند اگر نظام زنده است و قانون اساسى دارد و موازین شرع حاکم است هیچ نترسید اگر خداى ناکرده که خداوند آن روز را نیاورد که به شرع توجهى نمى‏کنند به قانون اساسى کارى ندارند از توزیع کارهم کارى بر نمى‏آید بلکه بر اثر توزیع بر نابسامانى بیشتر مى‏افزاید عرضم این‏که کار واحد است به مسؤول واحده روى تمرکزى که دادند عرض کردم بیمى است که آقایان دارند که نکند تمرکز، هیولاى استبداد را در ذهن بیاورد جلو این را بگیرید و در مقابل مجلس، در مقابل دیوان عالى کشور، در مقابل رهبر مسؤولیتش را محکم کنید دست این دو مقام را باز بگذارید اما با بودن میزان اسلام. با بودن قوانین اساسى ما هیچ خوف و وحشتى نداریم و خیلى نداریم و خیلى هم خودمان را به ترس نیاندازیم. ما مردم را سالم مى‏دانیم جلو قلدر را باید
Majlis:2 Volume:1 Sessions:1-14 Page:484
گرفت و اختلافات‏مان را در الفاظ کم کنیم من یک روایت از متقى هندى دارم، پیغمبر اکرم (ص) فرمود به صیاد یعنى آن کسى که دجال است «اختبات لک خبیئتة» من براى تو روزى را در نظر گرفتم مى‏دانى کدام روز؟ گفت «دخ- به ضم دال» یعنى «یوم تحت سماء بدخان» «دخ» بعد همان جا اصحاب اختلاف کردند گفت «دخ- به فتح دال» یا «دخ» پیغمبر فرمود الان جلو من «دخ» «دخ» مى‏کنید بعد از من چکار خواهید کرد؟ حالا ما در تمرکز قوا داریم دخ و دخ مى‏کنیم که تمرکز است یا توزیع است تمرکز روشن است و ان شاء الله ... و مى‏دانم آقایان اهل فضل هستند و من به همه احترام مى‏گذارم ترس‏ها اینها را به دخ و دخ انداخته. نه نترسیم ما همان دخ (به ضم دال) را ان شاء الله اجرا بکنیم، و السلام علیکم و رحمة الله.
منشى (یزدى)- چون در مخالفت کسى نام ننوشته و در آیین‏نامه هم داریم 100 دقیقه وقت مخالفین است و 100 دقیقه موافقین است و مى‏توانند استفاده جناب آقاى امامى و آقاى امینى هستند و بعد تمام مى‏شود.
میرحسین موسوى- تعداد موافق و مخالف وقتى کم است صد دقیقه را بین هم‏شان تقسیم کنید مگر محدودیت در آیین‏نامه باشد.
نایب رئیس (هاشمى رفسنجانى)- در آیین‏نامه نوشته که هیچ کس بیش از 10 دقیقه نمى‏تواند صحبت کند، دوتا سقف را ما داریم، اگر بخواهیم باید آیین‏نامه را اصلاح کنیم حتى یک نقطه‏اى ما در مجلس داریم که اینجا نگذاشته‏اند، آن روز هم ما گفتیم که بگذاریم گفتیم اگر مخالفى نبود موافق صحبت نکند گفتند که نه، اینجا چون یک جلسه محدودى است بگذارید چون ممکن است موافق هم یک توضیحاتى داشته باشد الان همین جور مى‏توانیم بحث کنیم.
منشى (یزدى)- امروز آقاى امامى کاشانى و آقاى محمدى گیلانى و آقاى امینى صحبت مى‏کنند، بفرمایید.
محمد امامى کاشانى- بسم الله الرحمن الرحیم. ده سال تجربه شد و در این مدت معلوم شد که در دستگاه اجرایى و در قو مجریه و همچنین در قو قضائیه بالاخره یک نفر باید حرف آخر را بزند یعنى قو مجریه باید یک سر داشته باشد نه دو سر، این تجربه شده است یک نفر آخرین حرف را باید بگوید نه دو نفر. اگر دوتا سر داشت یک عده‏اى این طرف مى‏روند، یک عده‏اى آن طرف مى‏روند کارها به هم مى‏ریزد در همین مشکل که پیش آمد امام فرمودند که تمرکز پیدا کند همین‏طور که آقایان هم فرمودند معلوم است و در قبل از این هم حضرت امام در قو قضائیه تقسیم کار را فرمودند، فرمودند تقسیم کار کنید ولى بعد خودشان فرمودند به قو قضائیه تمرکز بدهید اگر این تقسیم کار به معنى تمرکز بود این دستور بعدى دیگر چه بود؟ پیدا است که آن تقسیم کار تمرکز نیست آن مشکلى بود مى‏خواستند مشکل راموقتاً به یک جایى، به یک مقدارى حلش بکنند والا معناى تمرکز در قو مجریه خیلى واضح است و گاهى مى‏شود بعضى چیزها از شدت ظهور موجب تشکیک مى‏شود به قول معروف بلاتشبیه مى‏گویند درباره حقیقت هستى و حقیقت وجود مى‏گویند از شدت ظهور موجب تشکیک مى‏شود که در برهان و استدلال مى‏افتد والا این مسأله واضح است و واقعاً بحث دیکتاتورى را با بحث قانون‏مندى باید جدا کرد دیکتاتورى یعنى طغیان از قانون است این یک معناى واضحى است و این‏که‏
Majlis:2 Volume:1 Sessions:1-14 Page:485
بعضى از دوستان مى‏فرمایند که ما در دنیا مى‏بینیم رئیس جمهورها 4 ساله بودند، 5 ساله بودند ولى به 400 سال 500 سال کشید، بله حق همین‏طور است ولى هیچ کجاى دنیا این موانع را نداشت، هیچ کجاى دنیا این تشکیلات را نداشت کجا رهبرى بود؟ کجا پیشنهاد عدم کفایت داده مى‏شد؟ الان هم اگر بنا بشود همین تمرکز رأى بیاورد که مصوبه است و بحث در همین است که على الظاهر بر همین بنا است این هر چه مى‏شود بایستى ولو این‏که همین‏طور که بعضى از دوستان فرمودند افرادى که مى‏آیند افراد صالحى هستند سر کار مى‏آیند و این مردم ما هم مردم روشنى هستند که افراد صالح را انتخاب مى‏کنند ولى در عین حال از نظر قانون باید تمام قیدها و بندها و جهاتى که موانع باشد که مبادا یک نفر از قانون تخطى بکند باید به وجود آورد فرض بفرمایید قدرت رهبر را از نظر قانونى باید خیلى بیشتر کرد و حتى به مجمع تشخیص مصلحت یک اختیاراتى داد، نظیر این‏که پیشنهاد عزل را مثلًا مجمع تشخیص مصلحت به رهبر بکند یا حتى این معنایى که شوراى نگهبان صلاحیت کاندیدا را در مجلس، در ریاست جمهورى بررسى مى‏کند ممکن است ما بگوییم اصلًا در قانون اساسى این پیشنهادها مال بعد است که بگوییم دور اول اگر فرض بفرمایید تمرکز قو مجریه رأى آورد براى رئیس جمهور، این معنا مى‏شود که حتى دو نوبتش را هم جلویش را گرفت گفت نوبت اول اگر رئیس جمهور ریاستش تمام شد و خواست نوبت دوم هم رئیس جمهور بشود در نوبت دوم مجمع تشخیص مصلحت مى‏تواند به شوراى نگهبان نظرى بدهد فرض بر این مبنا که من براى این صلاحیت را نمى‏بینم این مى‏رود به طرف دیکتاتورى. من صلاحیت نمى‏بینم این تأیید بشود شما تأییدش نکنید صلاحیتش را تأیید نکنید این همه قیدها و بندها از طرف رهبر، از طرف مجمع تشخیص مصلحت حالا به فرمایش بعضى از دوستان آمد و مجلس هم با آن قدرت همسو شد، خوب، مجلس هم که همسو بشود، ولى بالاخره ما در این نظام یک مردمى داریم مردم روشن‏بین و یک مراکز مقدسى داریم که قابل تردید نیست بالاخره رهبر یک شخصیتى است که از یک قداست خاصى برخوردار است در مجمع تشخیص مصلحت کسانى را رهبر مى‏گذارد که آنها از قداست خاصى، بسیارى‏شان یا همه‏شان مثلًا برخوردار باشند هر کدام در مرتبه خودشان اینها چیزهایى است که اصلًا نمى‏گذارد 4 سال به 40 سال و 40 سال به 400 سال و 400 سال به ابد وارث و وارث و اینها ... بشود این حرف‏ها نیست بحث سر این است که یک نفر آدم باید سر کار بیاید که بتواند امور مملکت را درست اداره بکند مشکلى، مانعى، اشکالى چیزى نباشد این بهانه نکند، آن بهانه نکند وظیفه را به زمین نگذارد بحث اصلًا سر این است که مسأله تمرکز معلوم است و من عرضى ندارم و السلام علیکم و رحمة الله.
منشى (یزدى)- جناب آقاى گیلانى بفرمایید.
محمد محمدى گیلانى- بسم الله الرحمن الرحیم. و اعتصموا بحبل الله جمیعا. وقت امروز مثل این‏که خیلى پربرکت بوده پنج دقیقه از 4 گذشته بود تازه شروع به تلاوت کلام الله مجید شد و بحمد الله صحبت‏ها شد و من هفتمین هستم که دارم صحبت مى‏کنم بیانات آقایان که ما تضمیناتى داریم و براساس آن تضمینات خاطر ما جمع باشد و حتى جناب آقاى خزعلى دخ و دخ را حضور پیامبر اکرم (ص) تذکر دادند که خطر تهدید مى‏کند این قرآن کریم از اول نزولش آن تجلیلى که از صحابه رسول الله (ص) مى‏فرمودند و حتى تضمین کردند که اگر بمیرى‏
Majlis:2 Volume:1 Sessions:1-14 Page:486
تو نمیرد این ورق. اعلام خطر مى‏کردند صحابه رسول الله که آن همه ازدهاد و تضحیه و قربانى دادند و مورد تجلیل قرآن هم واقع شدند «رِجَالٌ لَا تُلْهِیهِمْ تِجَارَةٌ وَلَا بَیعٌ عَنْ ذِکْرِ اللَّهِ» ولى در عین حال مهالک و مساقطى که در انتظار مسلمین بوده. این را قرآن با تعبیرات مختلف تذکر مى‏داده بنابراین ما هیچ وقت نمى‏توانیم خاطر جمع باشیم باید سد ثغور و سد منافذ به قول برادرمان آقاى هاشمیان بکنیم این را طورى بگوییم که آقا عادله. عادل، عادل. این قدر عادل‏ها را فریب دادند گول‏شان زدند که شما آشناتر به تاریخ از بنده هستید یا خیلى‏ها مثل بنده هستند بنابراین این بیاناتى که دوستان ارجمند فرمودند اینها برهانى که نبوده اقناع کننده هم نبوده خود رسول الله و اصحاب رسول الله اینها طولى نکشید که بدن اطهر رسول الله را که روز دوشنبه از دنیا رفت شب چهارشنبه دفن کردند بله، و آنهایى هم که برگشته بودند دبر الامر فى اللیل بیاتاً تدبیر امر کرده بودند اینها که برگشتند اذ یبیتون ما لایرضى من القول اینها وقتى برگشته بودند، اینها شنیدند صداى مساحى یعنى بیل و کلنگ که امیرالمؤمنین و عباس و اینها و چند نفر شبانه جثمان اطهر رسول الله را دفن کرده بودند و داشتند بر مى‏گشتند آنها هم برگشته بودند بله، صداى آن چیز را مى‏شنیدند. ما نمى‏توانیم خاطرمان را این‏طورى جمع کنیم و بگوییم که شرایطى در کار است و کم من شرط که دیگران روى آن شرط خط بطلان کشیده‏اند. فعلًا آن‏چه که تکلیف شرعى ما است شما امناء الله فعلًا در این مملکت نه در کر زمین هستید شما امناى آل بیت امناى امام زمان، ارواحنا له الفداء شما هستید، یعنى خلاصه شدید اینجا بحمد الله دارید تقدیر امور مسلمین و تدبیر آنها را مى‏خواهید نقاشى کنید مخالفى نبوده در تمرکز قو مجریه، برادرمان آقاى هاشمیان هم مثال خوبى زدند منتها نتیجه معکوس گرفتند که هر جامعه‏اى سر مى‏خواهد، پیکر مى‏خواهد «مَا خَلْقُکُمْ وَلَا بَعْثُکُمْ إِلَّا کَنَفْسٍ وَاحِدَةٍ» ایشان اشاره به یک بحث علم الاجتماعى کردند وحدة المجتمع و علاقة الفرد به بحثى است خیلى مفصل در علم الاجتماع علاقة الوحدة المجتمع و علاقة الفرد به. رابطه فرد با جامعه چطور است و جامعه به منزله پیکر واحدى است این را اسلام قبول دارد قرآن قبول دارد اسلام شکل مخصوصى براى حکومت نیاورده است هیچ شکل معینى نه به دست جامعه مسلمین داده و مسلم باید به روش امامت باشد این جاى تردید نیست یعنى ولایت مى‏خواهد ولى امر مى‏خواهد امامت مى‏خواهد ظاهراً من خیال مى‏کنم مسأله هم روشن است آقاى حاج حسین آقا هاشمیان هم با ما موافق است که ما رأس مى‏خواهیم منتها به قول ایشان که رأس خیلى گنده نشود که پیکر تحمل آن را نداشته باشد متناسب با پیکر باید رأس باشد «و اعتصموا بحبل الله جمیعا» قرآن مى‏فرماید همه به آن ریسمان واحد چنگ بزنید این جاى تردید نیست خدا رحمت کند آنهایى که قانون اساسى را ترتیب دادند مردمان متفکرى بودند آنهایى که گرداننده بودند آنجا روشن کردند که چرا باید ریاست جمهور (جناب آقاى آذرى به من اشکال نکنند من نمى‏خواهم در ریاست صحبت کنم) همان که آقایان فرمودند تمرکز باشد نامش را نخست وزیر بگذارید یا رئیس جمهور این‏که آراء بلاواسطه به یک کسى داده مى‏شود و ولایت امور مسلمین به دست خود مسلمین است اگر خود مسلمین به یک کسى قاسمه را دادند بلاواسطه و به یک کسى هم مع الواسطه دادند، بله، حاکمیت ملى، این مثلة القرآنیه که خود ملى، ملى‏گرایى کفر است که حضرت امام فرموده مراد حاکمیت ملى یعنى ملت مسلمه این ملت مسلمه قرآن حاکمیت امور را به خود آنها را داده و خود
Majlis:2 Volume:1 Sessions:1-14 Page:487
آنها اگر یک زعیمى، یک مدیرى، یک مجرى را بلاواسطه انتخاب کنند یا مع الواسطه خوب، این روشن است که در درجه اول شرعاً آن اولویت دارد و جلو است البته باید در تحت کنترل واقع بشود این امنیه‏اى که ما داریم این را انجام بدهیم، خداوند تبارک و تعالى در قرآن مجید مى‏فرماید «إِنَّ اللَّهَ لَا یغَیرُ مَا بِقَوْمٍ حَتَّى یغَیرُوا مَا بِأَنْفُسِهِمْ». این‏که آقاى مشکینى مى‏فرمایند مردم ما چنین و چنان، اگر این چنین و چنان در مردم ما تغییر پیدا نکند ان شاء الله کشتى ما به این ساحل مى‏رسد ولى اگر تغییر پیدا کرد رئیس قوا حضرت رهبر است، رئیس قوا خیلى‏ها بودند ولى او را قاپیدند، زمان رضا خان و سردار سپه این هنوز لَیسَ بوعید. چطور قاپید. احمد شاه را گاهى از اوقات در فیلم‏ها نشان مى‏دهند ملاحظه مى‏کنید که با چه ذلتى، مگر قاپید در برد (اخطار کردند که وقت تمام است) و السلام علیکم و رحمة الله و برکاته.
منشى (یزدى)- ده نفر صحبت کردند ولى چون بعضى‏ها کمتر از ده دقیقه صحبت کردند جمعاً مى‏شود گفت حداکثر پنج دقیقه دیگر وقت از 100 دقیقه باقى است اگر جناب آقاى امینى از این پنج دقیقه استفاده مى‏فرمایند مى‏توانند صحبت کنند.
امینى- 5 دقیقه براى من کم است.
طاهرى- من حاضرم 5 دقیقه صحبت کنم.
مؤمن- اجازه بدهید ایشان 5 دقیقه را صحبت بکنند.
نایب رئیس (هاشمى رفسنجانى)- پنج دقیقه از وقت باقى است یکى از آقایان مى‏توانند صحبت کنند در مورد مخبر کمیسیون هم تصمیم بگیرند من نمى‏دانم آقاى موسوى از تمرکز دفاع مى‏کنند یا نه؟ (میرحسین موسوى- فکر مى‏کنم به جاى مخبر یکى از هیأت رئیسه صحبت کند) این حق را دارید که اگر نخواهید دفاع کنید کس دیگرى باید دفاع بکند در مجلس هم ما این را داریم (هاشمیان- در مجلس تصریح دارد در اینجا ندارد) حالا آقاى خامنه‏اى که رئیس کمیسیون هستند آقاى موسوى نایب رئیس به هر حال باید از کمیسیون دفاع بکنند یکى از آقایان را بین خودتان انتخاب کنید که دفاع بکنند.
سید حسن طاهرى خرم‏آبادى- بسم الله الرحمن الرحیم. عرض کنم که من حرف‏هاى گذشته را که هیچ لازم نمى‏دانم تکرار بشود یک سؤالى براى من مطرح هست نسبت به برادرانى که مسأله تقسیم کار را مطرح مى‏کنند و آن سؤال این است که اگر تقسیم کار بین رئیس جمهور و نخست وزیر طبق همین قانون اساسى که داشتیم بخواهد انجام بگیرد که مسلم این را قبول ندارید براى این‏که این چیزى است که مورد نظر امام نیست و امام فرموده کارى کنید که تمرکز پیدا کند و خود آقایان هم قاعدتاً این را قبول ندارید پس تقسیم کار به یک شکل دیگر بر مى‏گردد تقسیم کار به شکل دیگر که این‏جور نباشد که در قانون اساسى هست خواه ناخواه منحصر مى‏شود در این‏که ما بیاییم و اختیار انتخاب وزراء را به نخست وزیر بدهیم والا براى تقسیم راه دیگرى وجود ندارد نمى‏شود بگوییم انتخاب وزراء با رئیس جمهور، بعد نخست وزیر هم مثلًا چه کارى به او بدهیم قاعدتاً این‏جورى باید باشد، تقسیم کار که انتخاب وزراء را به نخست وزیر بدهیم که نخست وزیر به مجلس معرفى کند و مجلس هم رأى بدهد بعد یک چیزهایى هم به رئیس جمهور بدهد.
این‏که من فهمیدم ممکن است چیزى در نظر آقایان باشد که بعد توضیح بدهند یا بعد از
Majlis:2 Volume:1 Sessions:1-14 Page:488
حضورشان استفاده کنیم ولى این‏که استفاده مى‏شود وقتى که آن چیز قبلى نشد خواه ناخواه منحصر مى‏شود در همین که به عنوان طرح تلفیقى ارائه شده یا یک کمى کم و زیادتر که انتخاب وزراء با نخست وزیر باشد و یک کارهایى که از قبیل مثلًا امضاى چه و چه اینها را هم به رئیس جمهور بدهیم این در واقع برگشتش مى‏شود به تمرکز مدیریت در نخست وزیر. فعلًا من درصدد آن جهت نیستم که در نخست وزیر باشد یا در رئیس جمهور ولى برگشت این مسأله تقسیم کار به این مى‏شود که ما تمرکز را در نخست وزیر درست کنیم والا راه دیگر ندارد اگر ما بخواهیم از قانون اساسى فعلى عدول کنیم و تقسیم کار به این شکل انجام نشود تقسیم کار فقط در این است و این در واقع بر مى‏گردد به آن تمرکز یعنى آن‏که آقایان از آن فرار مى‏کنند همان را منتها بدون توضیح بیان فرمودند به عنوان تقسیم کار. این همان تمرکز در نخست وزیر است.
منشى (یزدى)- آقاى خوئینى‏ها توضیح بدهند.
موسوى خوئینى‏ها- بسم الله الرحمن الرحیم. من چون فکر نمى‏کردم که دفاع از مصوبه کمیسیون بر عهده بنده قرار بگیرد لذا اشکالاتى را که آقایان داشتند یادداشت نکردم و حالا هم به تفصیل در ذهنم نیست همه اشکالاتى که مخالفین این بخش از مصوبه در بیانات‏شان فرمودند حالا من از آن چیزى که در کمیسیون تصویب شده دفاع بکنم فکر مى‏کنم خود به خود جواب مطالب مخالفین در آن هست و اگر هر قسمت از اشکالات هم یادم آمد جواب آن را هم عرض مى‏کنم.
آن چیزى که کمیسیون تصویب کرده که این هم به عنوان یک اصل در قانون اساسى تصویب نشده، به عنوان مبناى بحث‏هاى آینده است نه این‏که ما در کمیسیون خواستیم این را تصویب کنیم به عنوان یک اصل از اصول قانون اساسى که ببینیم مدیریت قو مجریه و مسؤولیت‏هاى ناشى از آن در یک شخص متمرکز مى‏شود یعنى این عبارت بشود یک اصل. ممکن است محتوا و مفهومش در میان اصول اگر به هر حال این جلسه پیش رفت و به مصوبه‏اى رسید در میان اصول اشراق بشود، پخش بشود که از مجموعه چند اصل بیرون بیاید که مسؤولیت قو اجرایى دست یک نفر است پس این یک مطلب است که ما نخواستیم این را به عنوان یک اصل در قانون اساسى بر اصول اضافه کنیم خوب ما از کجا به این مطلب رسیدیم؟ در کمیسیون با اکثریت البته. باز حرفم این است که اقلیت هم همین حرف را قبول دارد حالا به بیانى که عرض مى‏کنم با اجازه اقلیتى که رأى ندادند آن چیزى که الان در قانون اساسى ما موجود هست این است که مى‏گوید «رئیس جمهور رئیس قو مجریه است» این خودش یکى از اصول. این یک مفهومى از نظر حقوقى دارد رئیس معنایش این است که یک آقایى آن بالا سر هست هر وقت براى تیمم و تبرک خواستند نگاهى به سیماى مبارکش بکنند رئیس یک معنایى دارد در هر دستگاهى، در هر تشکیلاتى، هر کجا که مى‏گویند یک کسى رئیس است این یک بار حقوقى دارد چون این بار حقوقى را دارد پس رئیس جمهور قهراً با اتکاء به این اصل براى خودش حقوقى در قو مجریه قائل است از طرف دیگر باز طبق همین قانون اساسى نخست وزیر رئیس هیأت وزیران است در مقابل مجلس نسبت به اعمال آنها مسؤول است این هم باز یک مفهوم خاصى دارد از نظر حقوقى و نمى‏شود کسى را بگوییم که تو در قبال مجلس مسؤول هستى اما حق ندارى و کاره‏اى هم نیستى اگر بناى کارى شد برو از
Majlis:2 Volume:1 Sessions:1-14 Page:489
رئیس جمهور اجازه بگیر. خوب، این‏که نمى‏شود گفت که برو از رئیس جمهور اجازه بگیر و به دستور او عمل کن آن وقت نمى‏شود در مقابل یک جاى دیگر آن را پاسخگو قرار بدهیم این اشکالات وضعیت موجود در قانون اساسى را دارم عرض مى‏کنم از این مرحله هم که رد مى‏شویم در عمل که چه دلیلى براى مطلوب نبودن آن‏چه که الان در قانون اساسى هست بهتر از این تجربه چند ساله یعنى این واقعیت خارجى که اتفاق افتاده، هیچ ارتباطى به فرد و اشخاص و خصوصیات روحى و این چیزها هم ندارد که بیاییم ببینیم چرا این اشکالات بوده است، آیا از قانون اساسى یا از جاى دیگر بوده است؟ ما فعلًا متولى قانون اساسى شده‏ایم در این بحث هیچ دلیل ندارد که بیاییم ببینیم اشکالاتى که بوده است از ناحیه جنگ چه مقدارش بوده؟ خوب هر مقدارش بوده ما اصلًا این جلسه‏مان براى بررسى این مسأله نیست یا بررسى مسائلى از این قبیل. عللى که موجب وضعیت این 10 ساله گذشته بوده ما که این قانون اساسى را در جلو روى خودمان داریم مى‏بینیم وقتى این اصول را در کنار هم قرار مى‏دهیم این ایجاد اشکال مى‏کند در اداره دستگاه اجرایى کشور و مسؤولیت این قو مجریه خود این قانون اساسى ایجاد اشکال مى‏کند حالا مى‏خواهد اشکالات از نواحى دیگر پیدا بشود یا نشود فرض مى‏گیریم اصلًا هیچ اشکالى در دستگاه اجرایى ما نمى‏شد و اتفاق نمى‏افتاد نه از جنگ و نه از جاى دیگر و فقط مى‏دیدیم یک اشکال کوچک وجود دارد و آن هم از ناحیه همین 2- 3 تا اصل قانون اساسى است خوب باز هم مى‏نشستیم درست مى‏کردیم اگر کسى ادعا کند که هیچ قسمتى از اشکالات موجود ارتباطى به قانون اساسى ندارد بلى این حرفى است که کسى هم گمان نمى‏کنم ادعا نکرده یا اگر کرد من تا آنجایى که گوش مى‏کردم دلیلى براى این حرف من نتوانستم پیدا کنم از بیان آقایان که گفته باشند هیچ بخشى از اشکالات موجود در قو مجریه هیچ ارتباطى به قانون اساسى ندارد اگر همچو چیزى اثبات مى‏شد خوب بحث را مى‏بستیم پس قبول داریم ولو فى الجمله بخشى از اشکالات مربوط به این اصول است حالا این اصول را ما مى‏خواهیم به نحوى اصلاح کنیم که این اشکالات برطرف بشود یعنى این‏طور نباشد که در اداره دستگاه اجرایى رئیس جمهور به اتکاء بخشى از اصول بگوید من مسؤول هستم و چون من مسؤول هستم پس نمى‏توانم نگاه کنم اوضاع کشور به هر کیفیتى بچرخد، هر اشکالى پیدا بشود و به مردم هم بگویم که به من ربطى ندارد چون نخست وزیر رئیس هیأت وزیران است و چون نخست وزیر مسؤول است در مقابل مجلس نسبت به اعمال وزراء و کارهایى که آنها انجام مى‏دهند آن هم نمى‏تواند بگوید که خوب رئیس جمهور، رئیس قو مجریه است، بنده هیچ دخالتى و مسؤولیتى ندارم، پاسخگو هم نیستم، خیر، مى‏کشند و از او سؤال مى‏کنند خوب این وضعیت موجود در قانون اساسى را مى‏خواهم به نحوى حل بکنیم که معلوم باشد رئیس جمهور مسؤول آن است یا نخست وزیر؟ البته راه سوم ممکن است در عالم فرض و خیال پیدا بشود حالا من که خودم یک راه صحیح معقولى که غیر از این دو راه باشد پیدا نکرده‏ام یک راه دیگرى هم تصورش هست در کمیسیون چون اصلًا رأى نیاورد آن را در گزارش نیاوردیم یک بار در گزارش آورده بودیم در گزارشى که اصلاح کردیم حذفش کردیم که حالا در توضیح عرض مى‏کنیم ولى در واقع 3 حالت را ما در نظر گرفتیم یکى از آنها در کمیسیون یک رأى هم نداشت لذا آن را مى‏گوییم قابل عرضه نیست، خودمان هم قبولش نداریم.
Majlis:2 Volume:1 Sessions:1-14 Page:490
حسین هاشمیان- گزارش اصل تمرکز بوده و باید از همین بگویند.
نایب رئیس- خوب ایشان هم دارد از تمرکز مى‏گوید.
موسوى خوئینى‏ها- بنده از آن وضعیت موجود که به نظر کمیسیون داراى اشکال است از آنجا شروع کردم بحث را ضمناً این کم لطفى را هم آقاى هاشمیان نکنند چون هر چه گوش کردم برادرانى که چه در مخالفت و چه در موافقت (همه نه بعضى‏هایشان) صحبت مى‏کردند درست وارد آن دوتا بخش دیگر شدند یعنى بعضى‏ها درست در دفاع از اصل تمرکز دفاع از ریاستى مى‏کردند بعضى‏ها هم در ردش صحبت مى‏کردند یعنى در رد طرح ریاستى. خوب شما که تا آنجاهاى بحث رفته‏اید حالا اگر من هم گاهى در بحثم پایم را آنجا گذاشتم شما خیلى ایراد نگیرید و من هنوز فکر نمى‏کنم وارد آنجا شده باشم خوب، پس ما مى‏خواهیم بگوییم که این وضعیت موجود قانون اساسى که این وضع را پیش آورده که نه رئیس جمهور مسؤول است که یقه او را بگیریم و هم او هم حق داشته باشد که امور اجرایى کشور را تمشیت کند و اداره کند و مشکلات را برطرف کند، تصمیم بگیرد، برنامه‏ریزى کند و هر کارى که باید براى اداره امور انجام بدهد چه قوانینى که نیاز دارد به مجلس بیاورد و چه سایر ابزارى که باید براى اداره امور اجرایى فراهم کند در وضعیت موجود و نه نخست وزیر این حالت را دارد هیچ یک از این دوتا این قدرت را به تنهایى ندارند که ما از آنها بخواهیم حالا که شما قدرت دارید چرا انجام نمى‏دهید؟ ما الان وقتى یک وزارتخانه‏مان وزیر ندارد بالاخره بگوییم چه کسى این کار را نمى‏کند؟ هیچ کس را هم نمى‏شود آورد اینجا محاکمه کرد، مؤاخذه کرد، دیروز در بحث اول هم عرض کردم بالاخره هر کسى براساس آن تکالیفى که بر عهده خودش هست و تشخیصى که دارد و درکى که دارد خودش را مسؤول مى‏داند مى‏گوید من به این کیفیت را اصلًا شرعاً جایز نمى‏دانم، آن یکى هم مى‏گوید من هم شرعاً جایز نمى‏دانم خوب این اختلاف در اجتهاد هم که الحمد لله فراوان است پس بنابراین به هیچ کس نمى‏شود گفت تو بى‏خود اجتهاد مى‏کنى، بى‏خود این را خلاف شرع مى‏دانى. مى‏خواهیم این وضع را درست کنیم یا نمى‏خواهیم؟ یعنى هیچ برادرى نیامد بگوید همین که الان هست خیلى خوب است اصلًا هیچ دستش نزنید که اصلًا اگر چنین چیزى بود من فکر مى‏کنم حضرت امام چیزى در این مقوله اصلًا تکلیف نمى‏کرد بر این شورا. شما فکر مى‏کنید که امام که در این نامه‏شان فرمودند که این مسائل را مورد بحث قرار بدهید مثلًا همان‏طور که راجع به رهبرى هست موضوعاتى که ایشان فرمودند رویش بحث کنید راجع به رهبرى این‏طور هیچ تفسیر مى‏کنید شما یعنى همین که هست باشد یعنى در رابطه با رهبرى همین که هست بیایید دو مرتبه همین را تصویب کنید یعنى این‏که هست من به نظرم مى‏آید اشکال دارد این اشکالش را برطرف کنید حالا در آنجا خود ایشان یکى دو نکته را فرمودند اما در بقیه قسمت‏ها نفرمودند یا به قول بعضى از برادران که فرمودند تمرکز در مدیریت قو قضائیه را بحث کنید یعنى احیاناً بروید شوراى 5 نفرى را 8 نفرى‏اش کنید، 9 نفرى‏اش کنید این را خواسته‏اند بفرمایند؟ خیلى بعید مى‏دانم که کسى تفوه کند که معنى این کلام حضرت امام و بیان ایشان یک چنین چیزى باشد یعنى این‏که هست شورایى است، این درست نیست شورایى را برداریم بگوییم نه مقصود شوراى 5 نفرى است که بردارید اما 15 نفرى‏اش خوب است همچو معنایى که نمى‏کنید از این جمله. تمرکز در مدیریت صدا و سیما یعنى به جاى‏
Majlis:2 Volume:1 Sessions:1-14 Page:491
یک نفر مدیر عامل حالا 3 تا مدیر عامل بگذارید، همچو چیزى معنا مى‏کنید؟ هرگز چنین معنایى نمى‏کنید خوب، چطور مى‏رسیم به تمرکز در مدیریت قو مجریه، یک دفعه معنایش غیر از این مى‏شود خوب این چیزى که الان در قانون اساسى هست این به نحوى تقسیم است همین که الان هست اصلًا تقسیم است یعنى از یک طرف رئیس جمهور اولًا نخست وزیر را پیشنهاد مى‏دهد به مجلس یعنى دخالت در قو مجریه در حدى که نخست وزیرش را او معرفى مى‏کند که شما به هر مدیرى هم در این کشور مراجعه کنید که ناله مى‏کند از بى‏اختیارى، مى‏گوییم چه مى‏خواهید حالا؟ مى‏گوید آقا من مى‏خواهم چهارتا آدم بیاورم بگذارم در فلان کار و فلان کار به من اجازه نمى‏دهد یعنى بیشترین مسأله در این‏که حق داشته باشد دخالت کند، تصمیم بگیرد یعنى آن عناصرى را که خودش آنها را لایق براى کار مى‏داند بتواند در رأس یک کارى بگذارد بیشتر این را معمولًا مدیران در آنجایى که بحث اختیار مى‏شود و این‏که حق داشته باشند این را مى‏خواهند والا هیچ مدیرى این‏که مى‏گوید من اختیار ندارم نمى‏خواهد بگوید اداره یک مجموعه‏اى را به عهده بنده بگذارید تا آن آخرین رده مدیریت و حتى پایین‏تر از مدیریت که تعبیر دیگرى باید از آن کرد، تا آن کوچک‏ترین و جزئى‏ترین کارها را خودم مى‏خواهم انجام بدهم اساساً در مملکت هیچ مسؤولى از این مشکله ناله نمى‏کند که به من اجازه نمى‏دهند، مثلًا شهردار هیچ وقت نمى‏گوید به من اجازه نمى‏دهند خودم بروم آشغال‏ها را جمع کنم اصلًا این چه وضعى شد؟ این چه مدیریتى است به خود من اجازه نمى‏دهند بروم این کارها را ... کى همچو چیزى است؟ یا در وزارت صنایع مثلًا وزیر صنایع مى‏گوید بابا ما اصلًا هیچ اختیار نداریم، دستمان بسته است، مى‏گوییم حالا شما چه مى‏خواهید؟ مى‏گوید مثلًا در فلان شهر اداره‏اى که مربوط هست نمى‏گذارند من خودم بروم کارهاى آنجا را انجام بدهم آخر این‏که گفته مى‏شود مسؤولیت متمرکز باشد هیچ کس از آن این معنا را استفاده نمى‏کرده تا مخالفین حمله کردند به این‏که این مدیریت متمرکز یعنى یک نفر تمام امور و ازمه کارها به دستش یعنى خودش برود انجام بدهد، نگذارد کوچک‏ترین مأمورش آن کارش را انجام بدهد اصلًا معنى تمرکز در مدیریت هیچ گاه چنین چیزى از حاشیه‏اش هم در نمى‏آید تا برادران این را به عنوان نقطه ضعف این مصوبه گرفتند و بر آن تاختند خوب بنابراین آن تعبیرى که ایشان فرمودند تمرکز در قو مجریه، بنده اگر بودم و هر کسى این جمله را مى‏دید که حضرت امام فرموده‏اند، این‏طور برداشت مى‏کرد که امام این قانون اساسى جلو رویشان بوده 7- 8- 10 سال هم تجربه جلو رویشان بوده این وضع را وضع خوبى نمى‏دانند و این وضع را هم که وضع خوبى نمى‏دانند نه از باب این‏که چون 2 نفر است بد است اگر 5 نفر بشود خوب است نفرموده‏اند این‏که الان در قانون اساسى است خوب نیست چون 2 نفر در مسؤولیت‏ها و مدیریت‏ها دخالت دارند، اگر 5 نفر مى‏شد خیلى خوب بود امام این را هم نمى‏خواهند بفرمایند این وضع خوب نیست را فرموده‏اند در جهت تمرکز بروید فکر کنید خوب، پس یعنى برداشت حضرت امام این است آن چیزى که الان در قانون اساسى هست تمرکز نیست (معنایش این است دیگر) آن‏که هست چیست که اسمش هم تمرکز نیست؟ آن‏که هست عبارت از این است که یک خرده‏اش را رئیس جمهور مى‏گوید من هستم، من باید تصمیم بگیرم در بسیارى از مسائل مهم، آن طرفش هم نخست وزیر مى‏گوید من رئیس هیأت وزیران هستم. پس این‏که امام‏
Majlis:2 Volume:1 Sessions:1-14 Page:492
فرموده‏اند این‏که هست تمرکز نیست یعنى دو نفر، بگوییم پس 4 نفر مى‏شود تمرکز؟ این خیلى استنباط عجیب و غریبى مى‏شود خوب، پس این‏که هست تمرکز نیست یعنى برویم به سمت تمرکز. تمرکز هم یعنى مسؤولیت قو مجریه دست یک نفر باشد من فکر نمى‏کنم که تا اینجاى بحث جاى شک و شبهه باشد مگر همان نکته‏اى که بیم از آن مسأله که البته بنده هم از همان‏هایى هستم که بیم دارم لذا در طرح بعدى به آن نتیجه‏اى که ممکن است بعضى از برادران که به اصل تمرکز در مدیریت رأى مى‏دهند بنده هنوز به آنجا نرسیده باشم اما من هر چه فکر مى‏کنم هیچ تناقضى نیست بین این مصوبه اول ما که گفته‏ایم ما تمرکز در قو مجریه را کار صحیحى مى‏دانیم و بین این‏که آن دوشیوه هیچ کدام رأى نیاورده یعنى 4 تا رأى نیاورده. این معنایش این است که ما در تمرکز همه با هم (اکثریت را دارم عرض مى‏کنم) 4 نفر تمرکز را رأى داده‏ایم در شیوه تمرکز رأى 4 تا نشده. این‏طور نبوده که بگویند پس تویى که در آنجا رأى داده‏اى باید در دومى هم رأى مى‏دادى. اگر این حرف را کسى بزند پس معنایش این است ما در همین مصوبه تمام کارها را انجام داده‏ایم یعنى وقتى به اصل تمرکز رأى دادیم یعنى به مطلق که رأى دادیم آن مقیدش را هم مشخص کرده‏ایم به تمام اگر رأى دادیم تمام آن خصوصیات را هم قبول کردیم ما یک چیزى را (شاید مى‏شود گفت به صورت یک قضیه مهمله است) ما یک چیزى را قبول کردیم به عنوان تمرکز یک شکلش این است که اسمش را مى‏گویند ریاستى که آقاى هاشمى بدشان مى‏آید یکى‏اش کابینه‏اى است یکى را هم حالا یک اسم دیگرى برایش بگذارید پس منافات ندارد که ما آن را قبول کرده‏ایم اما در این شقوق مسأله و شیوه‏ها نتوانسته‏ایم به تعداد رأى به اندازه کافى برسیم خوب در تمرکر در قو مجریه با همان دو شقى هم که بعداً ما در طرح‏مان آورده‏ایم ببینیم آیا این تمرکز در هر یک از آن دو شق مى‏گنجد یا نه؟ به بد و خوبش کارى ندارم که آقایان بفرمایند وارد آن بحث شده‏اید من مى‏خواهم بگویم ما که به تمرکز رأى داده‏ایم هم تمرکز در طرح اول هست هم تمرکز در طرح دوم اول گفته‏ایم رئیس جمهور بعد از آن‏که انتخاب شد رئیس قو مجریه است وزرائش را به مجلس معرفى مى‏کند خوب، حالا البته ممکن است بعضى از برادران مى‏گفتند که همین جایش هم مى‏شود غیر متمرکز که مجلس را دخالت بدهیم نه، حالا این مقدار را فکر نمى‏کنیم کسى بگوید که منافات با تمرکز دارد چرا؟ براى این‏که بحث تمرکز در مدیریت است حالا ما که قبل از رأى مجلس نمى‏خواهیم بگوییم شروع به کارى بکنید، مجلس هم بالاخره مى‏خواهد رأى بگیرد مجلس که نمى‏تواند بگوید اصلًا بنده به وزراء نمى‏خواهم رأى بدهم فعلًا دلم مى‏خواهد به وزراء رأى بدهم اگر مجلس چنین حقى داشت که بگوید آقاى رئیس جمهور یکى دو سال اصلًا ما حوصله رأى دادن به وزراء را نداریم مى‏گفتیم بابا این چه تمرکزى در قو مجریه است که رئیس جمهور مى‏خواهد مملکت را اداره کند، وزیر مى‏خواهد، نمایندگان مجلس مى‏گویند ما فعلًا رأى نمى‏دهیم همچو بحثى که نیست مجلس موظف است بعد از آن‏که رئیس جمهور وزراء خودش را معرفى کرد رأى بدهد حالا حدش این است که مى‏گوید این 5 نفر را قبول ندارم یک 5 نفر دیگر بیاور، خوب 5 نفردیگر مى‏آورد بالاخره یک روز دو روز یک هفته دو هفته مجلس انتخاب خودش را خواهد کرد رأى هم خواهد داد. مدیریت از اینجا به بعد شروع مى‏شود یعنى این‏که ما مى‏گوییم تمرکز در قو مجریه پس این‏که‏
Majlis:2 Volume:1 Sessions:1-14 Page:493
نقض بکنند که اگر شما دنبال تمرکز هستید پس مجلس را هم حذف کنید، خیر مى‏شود دنبال تمرکز باشیم اما مجلس هم سر جاى خودش باشد پس این نقض نیست یعنى یک اشکالاتى که اصلًا وارد نیست بعضى از برادران مخالف آنجا را شروع مى‏کنند و مرتب هم بر آن مى‏تازند اصلًا کسى همچو حرفى نزده بود خوب، رئیس جمهور بعد از آن‏که وزراء خودش را از مجلس برایشان رأى گرفت کار را شروع مى‏کند و تمام مسؤولیت هم بر عهده او است نه تمام کارهایى که در قو اجرایى کشور مى‏خواهد بشود او باید برود انجام بدهد.
منشى (یزدى)- همان‏طور که در اصل بحث، تقسیم فرمودید بحث را روى آن قسمت اول که تمرکز در یک شخص یعنى مدیریت قو مجریه متمرکز در یک شخص است جداً فرمودید از این دو نوع، در دفاع هم مناسب است که جدا بشود اگر دفاع از قسمت اول تمام شده دفاع از یکى از این دو نوع را باز اینجا وارد نکنید.
موسوى خوئینى‏ها- من از آن دو شیوه از هیچ کدام دفاع نمى‏کنم مى‏خواهم بگویم در هر دو تمرکز وجود دارد.
نایب رئیس (هاشمى)- من هم قبول دارم اما یک تذکر دیگرى آقایان دادند جناب‏عالى اگر بنا دارید از همه وقت استفاده کنید ما تنفس بدهیم اگر فکر مى‏کنید زودتر تمام مى‏شود تنفس ندهیم.
موسوى خوئینى‏ها- بنده خودم خیلى اصلًا نیاز نمى‏بینم به صحبت.
نایب رئیس (سید على خامنه‏اى)- همین هم هست.
موسوى خوئینى‏ها- ولى من خوب چه کنم که خیلى آقایان صحبت کردند.
عمید زنجانى- این را جواب بدهید دیگر بقیه را احتیاج ندارد جواب بدهید.
سید على خامنه‏اى- حرف منطقى همین جور است وقتى یک کلمه انسان گفت دیگر احتیاجى نیست.
موسوى خوئینى‏ها- ى عنى آدم حرف درستش را وقتى خوب از آن دفاع مى‏کند اشکال‏ها به حذافیره از میان برداشته مى‏شود بسیار خوب، چشم من حالا یکى 2- 3 جمله عرض مى‏کنم فکر مى‏کنم که ...
نایب رئیس- نه، ما حرف شما را نمى‏خواهیم محدود کنیم بفرمایید.
موسوى خوئینى‏ها- پس هم در آن طرح اول مى‏بینیم تمرکز وجود دارد و آن چیزى که در قانون اساسى هم هست آن نیست یعنى آن دستور امام ... بنده البته حالا اینجا معذرت مى‏خواهم که مرتب تکیه مى‏شد که امام فرمودند بنده مى‏گویم اصلًا چرا ما با قضیه این‏طورى برخورد مى‏کنیم که امام جمعى از عقلاى قوم را انتخاب فرمودند که شما بنشینید این مسأله را بررسى کنید ما مرتب حالتى به آن مى‏دهیم کانه یک تعبدى است در اینجا یعنى ما چون امام فرمودند تمرکز مى‏گوییم خیلى خوب باشد تمرکز. خود ما داریم بررسى مى‏کنیم مى‏بینیم آن چیزى که امام فرمودند تمرکز همان مطلب درستى است، نه این‏که چون امام فرموده‏اند بلى، البته مسلم است اگر ایشان دستور مى‏فرمودند که باید تمرکز باشد خوب عمل مى‏شد اصلًا دیگر ما بحثى نمى‏کردیم هیچ یک از آقایانى هم که تشریف دارند بحث نمى‏کردند. این همه‏
Majlis:2 Volume:1 Sessions:1-14 Page:494
که ما وقت صرف مى‏کنیم اینجا حالا چرا هى تکیه مى‏کنیم روى این‏که ... من البته معذرت مى‏خواهم این تعبیر را گفتم چرا تکیه مى‏کنیم که امام فرموده‏اند این‏طور امام فرموده‏اند این‏طور، خوب خود ما هم داریم بررسى مى‏کنیم همه، بنده اعتقادم بر این است حتى مخالفین محترمى که در کمیسیون رأى ندادند آنها هم همین را قبول دارند که بنده دارم عرض مى‏کنم به دلیل این‏که آن طرح را تصویب کردند یعنى آن برادرانى که با اصل تمرکز موافقت نکردند خوب به آن طرح دوم ما که 4 تا رأى نیاورده ولى 3 تا رأى آورده به آن رأى دادند و آن غیر از آن چیزى است که الان در قانون اساسى ما هست پس اجماع مرکب است در واقع آنها هم قبولش کرده‏اند خوب آن‏که در طرح ریاستى است این است که رئیس جمهور مسؤول کار است، وزراء در اختیارش هستند لکن قانون در وظایف وزراء را تعیین کرده ما مى‏توانیم اصلًا بگوییم همچنان که در قوانین اساسى بعضى از کشورها هست که وزراء اگر در حوزه مسؤولیت‏شان کارى برخلاف وظایف و قوانین بود، رئیس جمهور دستور داد، انجام ندهند این‏طور نیست که رئیس جمهور آنچنان قدرتش مطلق باشد که در هر رد تشکیلاتى بگوید همین را که من مى‏گویم باید عمل بشود نه، این‏طورنیست حالا برایش هم مى‏شود راه‏هایى را پیش‏بینى کرد.
و همچنین در طرح دوم که اسمش را ما طرح تلفیقى گذاشته‏ایم، آنجا هم تمرکز هست و حالا آن را عرض مى‏کنم اینجا یک طرحى هم وجود داشت چون هیچ رأى نداشت، ما آن را نیاوردیم اما باز من مى‏خواهم آن را بیاورم تا معلوم بشود که مخالفین ما قبول داشتند که در آنجا تمرکز هست منتها به دلیل دیگر آن را رد کردند از جمله خود بنده. و آن این بود که تمام مسؤولیت با نخست وزیر باشد و رئیس جمهور، تشریفاتى صرف باشد همه قبول داشتیم که این تمرکز است یعنى تمام مسؤولیت با نخست وزیر، نخست وزیر از مجلس رأى مى‏گیرد، سپس وزراء را به مجلس معرفى مى‏کند، از آنها هم رأى مى‏گیرد فقط و فقط نخست وزیر مسؤول قو مجریه کشور است، رئیس جمهور، تشریفاتى محض است همه قبول داشتیم که این تمرکز است منتها علت این‏که ما رأى ندادیم، گفتیم این چه کارى است براى یک رئیس جمهور، از مردم رأى بگیریم بعد تشریفات محض و هیچ کارى هم نداشته باشد و از آن طرف هم مجلس بخواهد انتخاب بکند به هر حال بنا به دلایلى آن توضیحاتى که داشتیم، به آن رأى ندادیم پس آن طرح را ما طرح تمرکزى مى‏دانیم یعنى آنجایى را که نخست وزیر است و وزراء و مجلس و رئیس جمهور، هیچ دخالتى ندارد، آن طرح را هم طرح تمرکزى مى‏دانیم.
یک راه سومى هم که یعنى «طرح تلفیقى» که حالا در طرح ما آمده این است که رئیس جمهور هست مردم هم انتخاب مى‏کنند، نخست وزیر را او به مجلس پیشنهاد مى‏دهد و بعد از این‏که نخست وزیر از مجلس رأى اعتماد گرفت، از اینجا به بعد دیگر رئیس جمهور، دخالتى در کارها ندارد این هم تمرکزى است درست است که تا اینجایش که نخست وزیر را پیشنهاد مى‏کند، این شخص رئیس جمهور است اما هنوز هیچ کار اجرایى شروع نشده یعنى در این مرحله هیچ کار شروع نشده. رئیس جمهور مى‏خواهد یک نفر را به عنوان نخست وزیر از مجلس معرفى بکند که رئیس قو مجریه بشود، از اینجا به بعد است که وقتى که نخست وزیر از مجلس رأى گرفت، حالا وزرایش را پیشنهاد مى‏دهد و وزرایش هم که رأى آوردند تمام قو مجریه در اختیار نخست وزیر است و ما حتى در این طرح تلفیقى، آن جمله را هم که رئیس جمهور
Majlis:2 Volume:1 Sessions:1-14 Page:495
رئیس قو مجریه است، آن را هم برداشتیم یعنى در این طرح تلفیقى. یعنى گفتیم همین مقوله که گفته مى‏شود رئیس جمهور، رئیس قو مجریه است و این ممکن است موجب اشکالاتى بشود و رئیس جمهور بگوید خوب من رئیس قو مجریه هستم چطور مى‏شود من دخالت نداشته باشم، این کلمه را هم برداشتیم چرا؟ براى این‏که تمرکز در نخست وزیر باشد یعنى این طرح تلفیقى را ما طرح تمرکزى مى‏دانیم و غیر از آن چیزى هم هست که الان در قانون اساسى ما وجود دارد، خوب پس نتیجتاً مى‏شود گفت ما این مصوب اولى‏مان که گفته‏ایم «مدیریت قو مجریه را و مسؤولیت‏هاى ناشى از آن در یک شخص متمرکز مى‏شود» ما این را مى‏توانیم مقسم قرار بدهیم و این دوتایى که در پایین هست اینها قسیم هم باشند؛ این‏که مى‏تواند حرف درستى باشد پس یعنى این مصوبه هم با این طرح مى‏سازد و هم با آن طرح مى‏سازد و آیا در این مجلس کسى هست که بگوید نه آن طرح را و نه این طرح را قبول دارم و نه این قانون اساسى که الان هست، بلکه مى‏خواهم یک چیز دیگر بگویم، آن چیز دیگر چیست که مى‏خواهد بگوید؟ حداکثر این است که یک مقدار از آن اختیارات رئیس جمهور در آن طرف مى‏خواهد کم بکند و یک خرده از این کم بکند و یک خرده از آن کم بکند نه این‏که به صورت اصولى، یک شق ثالثى را مى‏خواهد ارائه بدهد، مگر همان شق رئیس جمهور تشریفاتى باشد که فکر مى‏کنم کسى آن را پیشنهاد بدهد خوب پس مى‏تواند این مصوبه مقسم باشد و آن دوتا هم قسیم هم هستند حالا یا این را قبول مى‏کنیم یا آن را قبول مى‏کنیم با یک اصلاحتى ممکن است همان برادرهایى که آن طرح ریاستى را قبول دارند، به آن مقدارى که ما نوشته‏ایم قبول نداشته باشند بگویید خیر باید یک چیزهایى در آنجا به عنوان کنترل اضافه بکنیم یعنى رئیس جمهور را غیر از این‏که مى‏شود عدم کفایت سیاسى‏اش را مجلس رأى بدهد، غیر از این‏که دیوان کشور مى‏تواند او را محاکمه بکند و رهبر عزلش بکند، یک مکانیزم‏هاى دیگرى هم به کار ببندیم که آن بیم و ترسى که ما داریم، آن از میان برداشته بشود خوب این منافاتى هم ندارد، مى‏تواند چنین چیزى باشد.
حسین هاشمیان- سؤال داریم.
نایب رئیس (هاشمى رفسنجانى)- از طریق هیأت رئیسه و کتبى باید باشد.
موسوى خوئینى‏ها- بلى اشکال ندارد من چون عرض کردم فرمایشات مخالفین را یادداشت نکرده‏ام، الان به طور خاص نمى‏توانم بگویم این اشکال مطرح شد و این هم جوابش. اما خیال مى‏کنم در این مطالبى که من دارم مى‏گویم، پاسخ اشکالات برادرهایى هست که اشکال مى‏کردند به خصوص که در شیو استدلال مخالفین، این نکته هم بود که چرا ما مدیریت متمرکز را مى‏گوییم درست نیست؟ براى این‏که باید نگران باشیم از این‏که دیکتاتورى برگردد خوب «باید نگران باشیم» که مال مدیریت متمرکز در نخست وزیر را، «متمرکزش» را قبول دارید، منتها دیکتاتور شدنش را قبول ندارید پس این استدلال با آن مدعا تطبیق نمى‏کند شما مى‏فرمایید متمرکز نباشد، براى این‏که مى‏ترسیم دیکتاتور بشود، پس آن نخست وزیرى‏اش را چه کار مى‏کنیم؟ خوب متمرکز نباشد تا دیکتاتورى نشود یعنى همین که‏
Majlis:2 Volume:1 Sessions:1-14 Page:496
در قانون اساسى فعلى هست این معنایش باز هم این مى‏شود، یعنى برگشتش به همین چیزى که الان در قانون اساسى هست که من خیال مى‏کنم اگر اول یک رأى بگیریم که همین که الان در قانون اساسى هست، جناب آقاى هاشمى که خوب در رأى‏گیرى براى کلیات این چیزها وارد هستند اگر بعضى از برادرها گفتند که نه، ما به این کلى هم نمى‏خواهیم رأى بدهیم چون نگران هستیم بنده مى‏گویم خوب پس بیاییم یک جور دیگر رأى‏گیرى بکنیم بگوییم همین که الان در قانون اساسى هست خوب چیزى است اگر یک نفر رأى داد خوب ما از بحث صرف نظر بکنیم چون اگر هیچ کلى مهمله‏اى در هیچ حدى از مهلمه بودن مورد قبول مخالفین نیست یعنى پس همین که الان در قانون اساسى هست، همین را باید قبول داشته باشند اگر به این که هست در قانون اساسى رأى دادند، پس اصلًا اینجا ما چه تکلیفى بر عهده‏مان بوده در این بخشى که امام فرمودند که روى 8 موضوع بحث بکنید یکى از آنها هم این موضوع است یعنى این‏که اصلًا در این موضوع فهمیدیم که بحثى لازم نداریم در قسمت قوه قضائیه هم برویم بگوییم رفتیم و بررسى کردیم دیدیم که لازم نیست شورا را به هم بزنیم و مدیریت واحد بکنیم در رهبرى هم رفتیم بررسى کردیم، دیدیم که لازم نیست شورا را به هم بزنیم و مدیریت واحد بکنیم در رهبرى هم رفتیم بررسى کردیم، دیدیم که لازم نیست مرجعیت را برداریم پس اصلًا من نمى‏دانم آن مأموریت چه مى‏شود و مثلًا این‏طور مصوبه خدمت ایشان بردن، چه خواهد شد؟ بنابراین در اینجا این مقدار هست آن کلیتى که ما تصویب کردیم آوردیم شما در عبارت اگر مى‏گویید این کلمه انسان را نگران مى‏کند که مبادا وقتى ما به این جمله مدیریت قوه مجریه و مسؤولیت‏هاى ناشى از آن در یک شخص متمرکز مى‏شود، این را مى‏ترسیم اگر رأى بدهیم، فردا آن آقایى که مى‏آید مسؤول مى‏شود، بگوید همه کاره من هستم چون اینجا تصویب شده ما در بحث کلیات اصلًا به کلمات که رأى نمى‏دهیم ما در بحث کلیات به این مقدار که آن چیزى که الان در قانون اساسى هست که مسؤولیت بین رئیس جمهور و نخست وزیر تقسیم شده به همین شکلى که تقسیم شده. حالا ممکن است تقسیم 80 درصد 20 درصد باشد، 90 درصد 10 درصد باشد اما بالاخره یک تقسیمى هست ما مى‏خواهیم بگوییم آن درست نیست، مسؤول باید یک نفر باشد پاسخگو در برابر ملت و مجلس و رهبر، یک نفر باشد، این را مى‏خواهیم بگوییم اولًا این‏که عرض کردم اصل نیست، یک مبنا است و بعد هم نسبت به آن دو طرح در هر قسمتش برادرها در جلسه مى‏توانند پیشنهاد بدهند، حذفش بکنند، اضافه کنند خود ما هم در کمیسیون که رأى‏گیرى مى‏کردیم گفتیم این حداقل را بنویسیم اگر جلسه هر یک از این دوتا را تصویب کرد، از این حداقل مى‏شود حرکت کرد و به حداکثرى برسیم شما مى‏فرمایید نه، همین حداقل را مى‏شود اقل‏ترش هم بکنیم خیلى خوب اقل‏ترش هم مى‏کنیم ولو غلط باشد من دیگر بیشتر از این به نظرم نمى‏رسد اگر بعضى از برادران تصور مى‏کنند جناب آقاى عمید نظرشان بر این است که من به اشکالات ایشان پاسخ ندادم من به طور خاص الان یادم نیست، اگر اشاره بشود، من یادم مى‏آید که چه فرمودید یادم نیست که ایشان حالا چه مى‏فرمودند و اشکالشان چه بود و اگر به طور اشاره هم مى‏فرمودند پاسخ داده مى‏شد.
نایب رئیس (هاشمى)- سؤالى دارند! جناب‏عالى سؤال ایشان را جواب بدهید.
موسوى خوئینى‏ها- سؤال‏شان این است: در طرح دوم که مى‏فرمایید منافات تمرکز در شخص واحد ندارد این سؤال را پاسخ بدهید که شما براى رئیس جمهور حوزه مسؤولیت مستقل‏
Majlis:2 Volume:1 Sessions:1-14 Page:497
بیان کرده‏اید و این همان دو مدیریتى است که با تمرکز در شخص واحد منافات دارد خوب ما همین‏طور که عرض کردیم حداقل، درست براى همین بود یعنى شما یک قدم از این پایین‏تر بیایید مى‏شود رئیس جمهور تشریفاتى محض.
عمید زنجاتى- شما کارى به طرح‏هاى دیگر نداشته باشید جواب این را بدهید.
موسوى خوئینى‏ها- جوابش همین است من قبلًا هم عرض کردم ما براى ایجاد تمرکز یا باید آن طرح ریاستى را جلو مى‏رفتیم یا طرح کابینه‏اى صد درصد، یعنى رئیس جمهور هیچ نقشى نداشته باشد این اولى را رأى کافى نبود، دومى هم رأى کافى نبود این طرح سوم یعنى طرح تلفیقى در حدى بود که در گزارش‏مان بیاوریم حالا ضمناً شما بفرمایید که این تمرکز چیست؟ بنده یا کمیسیون قسم نخورده‏ایم که ما در آنجایى که مى‏گوییم تمرکز، یعنى صد درصد. به طورى که هیچ مو لاى درز آن نرود! حالا اولًا که چنین قسمى نخورده‏ایم، ثانیاً اگر خورده‏ایم حالا مى‏گوییم نخورده‏ایم یعنى اگر شما در بررسى مصلحت را در این دیدید، آخر آیه که نیامده ما ملزم باشیم به آن عمل کنیم، خود ما هستیم که آیه نازل مى‏کنیم ریاستى، تلفیقى، کابینه‏اى. خوب اگر این جلسه رسید که ما این وضع موجود قانون اساسى را قبول نداریم (مثلًا عرض مى‏کنم) طرح تلفیقى را قبول داریم، جناب آقاى عمید! شما اسمش را بگذارید اسمش تلفیقى است؟ اسمش تمرکز است؟ اسمش تقسیم کار یا هر چه مى‏خواهید باشد اگر فرض بفرمایید که جلسه گفت طرح ریاستى را قبول ندارم این دومى را ... شما اگر جلسه تصویب کرد به ما اشکال خواهید کرد که این چون اسمش تمرکز نیست قبول نداریم، یا حضرت امام بفرمایند این اسمش تمرکز نیست ما به این‏که اسمش تمرکز هست یا نیست کارى نداریم، ما به واقعیت کار داریم واقعیت یک چیزى است که الان در قانون اساسى هست، یک واقعیت هم طرح ریاستى است .. (واقعیت که عرض مى‏کنم، یعنى طرح‏هایى که واقعیت دارد و مى‏شود مطرح بشود)، یک طرح هم همین طرح کابینه‏اى صد درصد یک طرح هم طرح تلفیقى است ممکن است جلسه «ریاستى» را قبول کند، ممکن است «کابینه‏اى» را قبول کند، ممکن است «تلفیقى» را قبول کند بعد از آن‏که جلسه هر کدام را قبول کرد جناب‏عالى بروید یک اسمى بگردید در کتاب‏ها برایش پیدا کنید. و السلام علیکم و رحمة الله.
نایب رئیس (هاشمى رفسنحانى)- آقاى هاشمیان یک تذکرى دادند که آقاى موسوى گفتند که مخالفین، تمرکز در نخست وزیرى را قبول دارند، نسبت به همه چنین نیست.
موسوى خوئینى ها- مخالفین در کمیسیون را عرض کردم، براى این‏که من خبر دارم که چطورى رأى دادیم یعنى یک طرح ما سه رأى آورده (طرح ریاستى)، طرح تلفیقى هم سه رأى آورده. همان برادرانى که به طرح تلفیقى رأى دادند اینها در آن اول بحث رأى ندادند. یعنى در آن جمل مدیریت قو مجریه در یک شخص آن را رأى ندادند، اما رأى تلفیقى را رأى دادند خوب حالا اسمش را مى‏گویید تمرکز نیست هر اسمى را مى‏خواهید برایش بگذارید ما به نظرمان مى‏آید آن هم تمرکز هست، حالا اگر صد درصد نیست نود و پنج درصد است، نود و هشت درصد است.
نایب رئیس (سید على خامنه‏اى)- پس قبول مى‏کنید که تمرکز یعنى یک شخص، چون تمرکز را ما به رأى نمى‏خواهیم بگذاریم. تمرکز که دستور امام است. آقایانى که دیروز
Majlis:2 Volume:1 Sessions:1-14 Page:498
مى‏گفتند تمرکز لازمه‏اش یک شخص نیست حالا در تعبیرات عادى خودشان مى‏گویند تمرکز یعنى یک شخص. آن چیزى که مصوب کمیسیون است این است که مدیریت یکى باشد یک نکته‏اى را من با اجاز آقاى خوئینى‏ها مى‏خواهم اضافه کنم، خلطى که در بیانات بعضى از برادرها بود این بود که مسؤولیت‏هاى ناشى از قو مجریه را با مسؤولیت مدیریت قو مجریه خلط مى‏کردند یک مدیر است و یک مدیر معنایش این است که تمام جزئیات مسؤولیت‏هاى این قوه راجع به او است، به هیچ وجه معنایش این نیست مدیر یک مسؤولیت خاصى دارد آن چیزى که الان ما داریم رأى مى‏گیریم این است، یعنى یک مدیر با مسؤولیت‏هاى ناشى از مدیریت. آن چیزى که در کمیسیون هم رأى آورده این است آن چیزى که جناب‏عالى دیروز مى‏گفتند کلى مسؤولیت‏ها، اصلًا نمى‏دانم جناب‏عالى آن عبارت را از کجا آوردید؟
هاشمى رفسنجانى- خوب حالا آقاى خامنه‏اى! جناب‏عالى به عنوان رئیس کمیسیون آن‏چه را که مى‏خواهید به رأى بگذارید الان به رأى بگذارید.
نایب رئیس (سید على خامنه‏اى)- ما همان چیزى که چاپ شده و ذکر شده همان را عیناً به رأى مى‏گذاریم ملاحظه بفرمایید آقایان:
 «مدیریت قو مجریه و مسؤولیت‏هاى ناشى از آن (یعنى ناشى از مدیریت) در یک شخص متمرکز بشود».
این آن چیزى است که در کمیسیون رأى آورده. الان هم در جلسه به رأى گذاشته مى‏شود بحث کلى مسؤولیت‏هاى یک قوه نیست ممکن است یک مدیر مسؤول کارى که زیر دست او مى‏کند در مواردى نباشد این تصور دارد، تحقق خارجى هم دارد لکن مدیریت فى نفسه یک مسؤولیتى دارد آن چیزى که به رأى مى‏گذاریم این است حالا اگر جلسه براى رأى آماده است رأى بگیریم.
حسین هاشمیان- سؤال دارم.
نایب رئیس (هاشمى رفسنجانى)- گفتیم سؤال به صورت کتبى بدهید، به صورت شفاهى نمى‏شود اگر این‏جور باشد جلسه را نمى‏شود اداره کرد.
حسن هاشمیان- سؤال آیین‏نامه‏اى دارم.
نایب رئیس (سید على خامنه‏اى)- شما که این قدر آیین‏نامه‏اى هستید، سؤال کجاى آیین‏نامه آمده است آقاى هاشمیان؟! شما این قدر تمسک به آیین‏نامه مى‏کنید در هر جایى، در آیین‏نامه اصلًا سؤال نیامده.
حسین هاشمیان- اگر سؤال داشته باشیم هیأت رئیسه باید جواب بدهد.
هاشمى رفسنجانى- شما که دستتان باز است مأمور هم اینجا است، سؤالتان را بنویسید بدهید. من قبلًا هم گفتم. آن دفعه نوشتید که سود بردید.
نایب رئیس (سید على خامنه‏اى)- هم این بحث‏ها در شور دوم قابل طرح است اجازه بدهید ما این را به رأى مى‏گذاریم آقایان توجه بفرمایید یک بار دیگر عبارت را مى‏خوانم:
 «مدیریت قو مجریه و مسؤولیت‏هاى ناشى از آن در یک شخص متمرکز مى‏شود».
آقایانى که با این عبارت موافق‏اند دستشان را بلند کنند (هاشمى رفسنجانى- 24 نفر حضور دارند) (اکثر دستشان را بلند کردند) با 18 رأى تصویب شد.
Majlis:2 Volume:1 Sessions:1-14 Page:499
رئیس (مشکینى)- چند دقیقه تنفس مى‏دهیم.
 (جلسه ساعت 20/ 18 به عنوان تنفس تعطیل و مجدداً ساعت 45/ 18 به ریاست آقاى مشکینى تشکیل گردید)
رئیس (مشکینى)- بسم الله الرحمن الرحیم، جلسه براى ادام مذاکرت رسمى است، دستور را اعلام بفرمایید.
 3- بحث و بررسى پیرامون گزارش کمیسیون شماره 2- تمرکز در مدیریت قوه مجریه‏

نایب رئیس (هاشمى رفسنجانى)- جناب آقاى نخست وزیر به عنوان مخبر کمیسیون موضوع بحث را مشخص مى‏کنند بعد آقایان نظر ایشان را مى‏دهند.
میرحسین موسوى (مخبر کمیسیون 2- تمرکز در مدیریت قوه مجریه)- بسم الله الرحمن الرحیم. البته در بحث‏هاى موافق و مخالفى که شد، در مورد آن موردى که قبلًا رأى‏گیرى شد اشاراتى به دوتا راه حلى که کمیسیون 2 به آن رسیده بود شد، و فکر مى‏کنم که اعضاى محترم شوراى بازنگرى قانون اساسى به اجمال حتى به تفصیل تا انداز زیادى چون قبلًا بحث‏هایى باز هم در این زمینه بوده در جریان کلى گفت و گوها قرار گرفته‏اند.
آن چیزى که لازم هست بنده گزارش بدهم این است که از اول که بحث در کمیسیون طرح شد سر این مسأله که تمرکز باید وجود داشته باشد تردیدى نبود البته تمرکز در فرد یا در یک نقطه یک کمى تفاوت گذاشته مى‏شد که بالاخره جلسه رأى خودش را امروز داد و آن عبارتى که قبلًا بود تأیید کرد که «مدیریت قو مجریه و مسؤولیت‏هاى ناشى از آن در یک شخص متمرکز مى‏شود».
در مورد شیو تمرکز و آن‏چه که براى جامعه مفید هست بحث‏هاى مختلفى شد یعنى در جلسات متعددى گفت و گوهاى مفصلى صورت گرفت که نتیجه‏اش رسید به این دوتا طرحى که من خدمت اعضاء محترم مى‏خوانم:
یکى اصالتش را داده به این‏که اختیارات قو مجریه دست ریاست جمهورى باشد یا شکلى که اینجا طرح خواهد شد.
و دومى، این هست که اختیارات در دست نخست وزیرى خواهد بود که در مقابل مجلس مسؤول هست به شکلى که اینجا خواهد آمد، به این عبارت مهم است که توجه بشود در صحبت‏هاى بعدى که ان شاء الله در موافقت و مخالفت خواهد شد و وقتى ما این بحث‏ها را مطرح کردیم عملًا رأى‏گیرى شد و به دلایلى که به اجمال بنده در مورد هر دوتا اصل یعنى هر دوتا راه حل مطرح خواهم کرد رأى نیاورد، هیچ کدام از اینها رأى کافى نیاورد یعنى سه رأى یکى آورد، سه رأى یکى دیگر.
آن طرح اولى که اصالت را به رئیس جمهور مى‏دهد و رئیس جمهور رئیس قو مجریه است به این ترتیب است:
1- رئیس جمهور رئیس قو مجریه است.
2- رئیس جمهور کلى اختیارات قو مجریه را دارد.
3- رئیس جمهور با رأى مستقیم مردم انتخاب مى‏شود.
4- رئیس جمهور وزراء را براى گرفتن رأى اعتماد به مجلس معرفى مى‏کند.
Majlis:2 Volume:1 Sessions:1-14 Page:500
5- وزراء در برابر رئیس جمهور و مجلس مسؤولیت دارند.
6- رئیس جمهور حق عزل هر یک از وزیران را دارد و در صورت تغییر نیمى از وزراء باید براى هیأت وزیران مجدداً رأى اعتماد بگیرد.
این یکى از طرح‏ها بود.
طرح دوم این است که:
1- رئیس جمهور با آراء مردم انتخاب مى‏شود (که این با آن قبلى فرقى ندارد).
2- رئیس جمهور پس از انتخاب فردى را به عنوان نخست وزیر براى گرفتن رأى اعتماد به مجلس شوراى اسلامى معرفى مى‏کند.
3- رئیس جمهور مى‏تواند پیشنهاد عزل نخست وزیر را به مجلس بدهد.
4- نخست وزیر پس از گرفتن رأى اعتماد وزراء را براى گرفتن رأى اعتماد به مجلس معرفى مى‏کند. (که در آن قبلى رئیس جمهور معرفى مى‏کرد، در این نخست وزیر.)
5- نخست وزیر رئیس قوه مجریه و در برابر مجلس مسؤول است.
6- نخست وزیر حق عزل وزیران را دارد و در صورت تغییر نیمى از وزراء نخست وزیر باید مجدداً براى هیأت وزیران رأى اعتماد بگیرد.
7- سایر اختیارات و وظایف رئیس جمهور که در قانون اساسى فعلى بیان شده از قبیل مسؤولیت اجراى قانون اساسى، تنظیم قواى سه‏گانه، اعطاى نشان‏هاى دولتى، نظارت بر آیین‏نامه‏ها و مصوبات دولت از لحاظ انطباق با قوانین به قوت خود باقى است.
یک استدلال‏هایى در آنجا براى تمرکز مى‏شد و تصویرى از قوه اجرایى داده مى‏شد که در آن تصویر همه آقایان مشارکت داشتند و همه ذهن‏ها یکى بود و آن این بود که وضعیت فعلى یک وضعیت مطلوبى نیست، وضعیت خوبى الان نیست. مسؤولیت‏ها لوث مى‏شود، افراد مسؤولیت خودشان را خوب درک نمى‏کنند و افراد مسؤول نمى‏دانند که در مقابل چه کسى مسؤول هستند و عملًا این یک نوع پراکندگى در سیاست‏گذارى و همچنین اجراء به وجود مى‏آورد نمونه‏هاى گوناگونى نقل مى‏شد که در این زمینه اتفاق نظر بود.
براى حل این مسأله در مورد ارزیابى مشکلات و تفسیر این‏که به اصطلاح قانون اساسى فعلى آیا کلًا مسؤول این مشکلات هست یا نه؟ ما اختلاف داشتیم که طبیعتاً در بحث‏هاى مخالف و موافق در این زمینه صحبت خواهد شد. یک نظر این بود که همه این اشکالات به این قضیه بر نمى‏گردد، بعضى بحث‏ها این خواهد بود یا نه، بیشتر اشکلات به این مسأله بر مى‏گردد و در حقیقت این غلبه به سایر مسائل دیگر دارد. بحث سر این بود که در رابطه با طرح اول که ما اگر رئیس جمهورى انتخاب بکنیم که آراء مردم پشت سر باشد او خواهد توانست یک وضعیت باثباتى را در کشور ایجاد بکند، اقتدارى داشته باشد که کارها را پیش ببرد و در فراز و نشیب‏هاى سیاسى عملًا به خاطر ثباتش و به خاطر تکیه بر رأى مردمش او ثابت خواهد بود و در حقیقت پشتوانه‏اى براى کشور خواهد بود. مخصوصاً در رابطه با رأى‏گیرى از مجلس که مى‏تواند استیضاح بکند و نخست وزیر را راحت مى‏تواند کنار بگذارد و رأى اعتماد ندهد و نظایر اینها ... در رابطه با ریاست جمهورى یک چنین مسائلى متصور نیست و در نتیجه یک وضعیت باثباتى براى کشور هست در چنین حالتى همین‏طور که دیده مى‏شود رئیس جمهور در
Majlis:2 Volume:1 Sessions:1-14 Page:501
حقیقت مسؤولیت اداره کابینه را دارد. گرچه در طرح‏ها بحث‏هایى هست که آیا معاونتى بگذارند که به تأیید مجلس برسد، نخست وزیرى باشد یا نوع‏هاى دیگرى باشد همه آنها فرض بر این قضیه است که مسؤولیت و ریاست کابینه را و کارهاى اجرایى را و مسائل جامعه را، اداره اجرایى کارهاى کشور را رئیس جمهور به عهده مى‏گیرد. همان‏طور که از آن چیزى هم که قبلًا تصویب شد چنین مسأله‏اى بر مى‏آید.
در راه حل دوم بحث سر این بود که ما رئیس جمهور را به عنوان پشتوانه کشور با رأى مردم نگه داریم و عملًا به او حق پیشنهاد نخست وزیر و همچنین پیشنهاد عزل نخست وزیر را مى‏دهیم، ولى در عین حال براى جلوگیرى از تداخل کارها، کار را در اختیار کابینه‏اى مى‏گذاریم که در مقابل مجلس مسؤول است (هم نخست وزیر، هم وزراء) و براى همین جزو ضمیمه این طرح اگر دقت بشود مسؤول بودن نخست وزیر در مقابل مجلس مطرح شده. آقایانى که این طرح را مطرح کردند در کمیسیون، استدلالشان این بود که با این وضعیت ما مى‏توانیم تضمین بیشترى براى این‏که کشور ما به خودکامگى، دیکتاتورى و حضور یک فرد با قدرتى که همه کارها را در دست خودش متمرکز بکند از این دورى مى‏کنیم و این براى سلامت نظام ما و آینده انقلاب ما مهم و مؤثر است.
مهم‏ترین استدلال البته این است، استدلال‏هاى دیگرى در کنار این قضیه هست که بنده اگر بخواهم آنها را باز بکنم طبیعى است که به همان نسبت باید برگردم استدلال‏هاى مربوط به طرح اول را هم باز بکنم در مقابلش چون قرار هم بر این شده که روال بحث به نوعى باشد که هر برادرى مى‏آید یک کدام را تأیید مى‏کند، نقد بکند آن راه حل‏هاى دیگر را. بنده خیلى به جزئیات مسأله فرو نمى‏روم فقط گزارش کار کمیسیون را مى‏دهم که کمیسیون همه این استدلال‏ها را شنید و رأى‏گیرى کرد و یک بار حتى ما رأى‏گیرى کردیم برادرها اگر دقت مى‏کردند یک راه حلى اینجا داه شد که رئیس جمهور کاملًا تشریفاتى است که آن مسأله رأى نیاورد بعد هم به این دوتا راه حل رسیده شد و اینها هر کدام رأى نهایى آوردند که الان گزارش آن به خود شوراى محترم بازنگرى قانون داده مى‏شود که ان شاء الله ارائه طریق براى کمیسیون بکنند جهت این‏که قدم‏هاى دیگر را بردارد و کارها را پیش ببرد. بنده چیزى که مى‏توانم اضافه بکنم، این احساس در کمیسیون هست که کار کمیسیون دشوار است و ان شاء الله همه کمک خواهند کرد که ما سریع این کار را پیش ببریم. یکى از پیچیده‏ترین کارهایى که عملًا در شوراى بازنگرى انجام مى‏شود همین کار کمیسیون شماره 2 است که هم حساس است در آتیه کشور و هم پیچیدگى دارد، براى همین مشغول شدن همه آقایان و کمک همه آقایان نسبت به این مسأله مى‏تواند کمک بکند که ان شاء الله یک راه حلى که تضمین کننده سعادت آینده کشور ما باشد و جلو خطرات را بگیرد و راه را براى اجراى خوب و قوى در کشورمان باز بکند و تمام ارزش‏ها را در کشور ما حفظ بکند و ان شاء الله باز بکند. و السلام علیکم و رحمة الله.
منشى (یزدى)- اگر کسى صحبت نمى‏کند من در موافقت نام نوشته‏ام. منتها اگر کسى از آقایان صحبت مى‏کند بفرمایید، وگرنه من مى‏توانم شروع کنم. من موافق طرح نظام جمهورى و مخالف طرح تلفیق نظام جمهورى به پارلمانى هستم.
Majlis:2 Volume:1 Sessions:1-14 Page:502
سید على خامنه‏اى- خوب بد نیست. بفرمایید شروع کنید.
محمد یزدى- بسم الله الرحمن الرحیم، زائد بر بحث‏هاى کلى که در اینجا انجام گرفت بعد از این‏که اصل تمرکز در شخص تصویب شد و قرار شد که یک نفر مرکز باشد و این یک نفر امرش دائر است بین این‏که رئیس جمهور باشد یا نخست وزیر باشد، صرف نظر از چیزهایى که در این دو طرح در یکى ذیل بندهاى 6 گانه و در یکى بندهاى 7 گانه آمده که چون بحث در کلیات است امکان کم و زیاد شدن این بندها هست آن چیزى که در ذهن من است و در حقیقت به خاطر آن یادداشت کرده‏ام که صحبت کنم این مسأله است که رئیس جمهور از مردم به طور مستقیم رأى مى‏گیرد، تکى به مردم دارد و نخست وزیر هم از مردم رأى مى‏گیرد با یک واسطه. و این کاملًا طبیعى است که در رأى‏گیرى با واسطه رنگ تکیه‏گاه به مردم ضعیف‏تر مى‏شود و در رأى‏گیرى مستقیم رنگ این تکیه‏گاه قوى است یعنى یک کسى که تک تک اشخاص ملت از سراسر کشور به او رأى داده‏اند این مردمى بودنش و رعایت این خاصیت که حق حاکمیت پیدا کردنش که متکى به حقى است که مردم به او داده‏اند، این خیلى قوى‏تر است تا این‏که از مردم با یک واسطه رأى گرفته است یعنى مردم به نمایندگان رأى داده‏اند و نمایندگان به او رأى داده‏اند که حالا ضعیف‏تر بودن را عرض مى‏کنم درست است که در نظام اسلامى اصولًا مشروعیت حق حاکمیت پس از این است که به نحوى منتسب و چه در قسم دوم که تلفیق است در هر صورت مى‏بایست آن جهات شرعى‏اش رعایت بشود که الان ما در آن بحث نداریم اما کسى که از مردم مستقیماً رأى مى‏گیرد و عام مردم به او رأى مى‏دهند یعنى همه حق حاکمیت را به او واگذار مى‏کنند، او را به عنوان حاکم انتخاب مى‏کنند این حق قوى‏تر در او وجود دارد تا کسى که از طریق مجلس رأى مى‏گیرد بلى فقط آقایان در فرمایشات‏شان به این نکته زیاد تکیه مى‏کردند که امکان بروز استبداد هست.
اولًا در پاسخ‏هایى که داده شد حتى استفاده از لغت استبداد استفاد صحیحى نیست چون استبداد به معنى خودکامگى است، به معنى خودسرى است، به معنى قانون‏شکنى است یعنى عدم وجود ضابطه. و در اینجا در هر دو طرح این مسأله وجود ندارد یعنى چه نظام جمهورى و چه نظام تلفیق از نظام جمهورى و پارلمانى، چه رئیس جمهور و چه نخست وزیر در ضوابط عمل مى‏کند در قوانین مربوط عمل مى‏کند نه به شکل خودسر عمل مى‏کند یعنى شما حدود اختیارات را براى او مشخص مى‏کنید هر کدام که این مسؤولیت را بپذیرند ضوابط مشخصى به آنها مى‏دهید بنابراین این‏که ممکن است حالت استبداد به وجود بیاید، این مطلب را ما خیلى درست نمى‏فهمیم به خصوص آن نکته‏اى که باز قبلًا در پاسخ گفته شد در نظامى که فرماندهى کل قوا با رهبرى است و اصولًا دست آن رئیس حاکم (چه رئیس جمهور و چه نخست وزیر) مستقیماً به قواى نظامى نمى‏رسد چگونه امکان دارد که این حالت در او به وجود بیاید، با چه تکیه‏گاهى مى‏خواهد این کار را بکند؟ حداکثر ابزارهاى تبلیغاتى تا حدودى ممکن است از طریق وزارتخانه‏ها دست او باشد گذشته از این‏که شما دربار صدا و سیما طرح جدیدى دارید که دولت مستقیماً نتواند از آن استفاده بکند، قو مجریه نتواند مستقیماً استفاده کند، چنان‏چه مجلس هم نتواند مستقیماً استفاده کند و یا قو دیگرى نتواند مستقیماً از آن‏
Majlis:2 Volume:1 Sessions:1-14 Page:503
استفاده کند. و این نظارت یا دخالت هر سه قوه را در مدیریت صدا و سیما حفظ خواهید فرمود با توجه به حفظ این مسأله و با توجه به این‏که قواى نظامى دست رهبرى هست، بحث از این‏که نگرانى از این است که ممکن است استبداد بروز بکند، به نظر من اصولًا این بحث، بحث صحیحى نیست بنابراین چیزى که ته ذهنم هست فقط این مسأله است که واقعاً در دوران امر بین دو نفر که یکى تکیه‏اش مستقیم به مردم است و عام مردم به او حق مى‏دهند، و یکى تکیه‏اش به مردم با واسطه است (از طریق مجلس) خواهید فرمود که تفاوتى نمى‏کند مجلس هم نمایندگان مردم هستند و مجلس به او رأى مى‏دهند مثل این است که مردم به او رأى مى‏دهند بنده مى‏خواهم عرض کنم که همین واسطه درج واگذارى است و حق را ضعیف مى‏کند بهترین دلیل این است که فراوان داشته‏ایم مواردى که کسانى به عنوان نماینده در مجلس تشریف آورده‏اند، پس از مدت کوتاهى اکثریت حوز انتخابیه رسماً اعلام کرده‏اند که ما این نماینده را نمى‏خواهیم، ما حرف‏هاى این نماینده را قبول نداریم، ما طرز تفکر او را نمى‏پسندیم ولى قانون مى‏گوید خیر، ایشان نماینده هستند و تا آخر دوره هم آزاد هستند، هر مطلبى هم که دارند مى‏توانند بگویند یعنى نتیجه این مى‏شود که ممکن است کسانى که به مجلس مى‏آیند و بعد با واسطه مى‏خواهند به یک کسى رأى بدهند این حالات هم کم و بیش در ضمن آن هست دلیل من براى کم‏رنگ شدن است نمى‏خواهم بگویم مردمى نیست، یعنى قطع رابطه مى‏شود به هر حال مجموع مجلس مجلسى است که مردم به او رأى داده‏اند، ولى رنگ ضعیف‏تر است در مجلس معمولًا (کاملًا هم طبیعى است) اختلاف نظرها هست و این اختلاف نظرها غالباً به تشکل منتهى بشود دو نوع تشکل، سه نوع تشکل گاهى بیشتر، گاهى کمتر در سیستم‏هاى مختلفى که در دنیا وجود دارد حالا در مجلس ما مسال حزب نیست، یا برنامه‏هاى دیگر نیست اما به هر حال اختلاف نظرها با تشکل موجب مى‏شود که جمعى از نمایندگان یک طرف قرار مى‏گیرند، جمع دیگر یک طرف دیگر قرار مى‏گیرند و با این برنامه‏ها به یک نفر هم رأى مى‏دهند، کاملًا رأى مى‏آورد و مردمى است ولى وقتى با تشکل جمعى از نمایندگان او با اکثریت رأى آورده است و تعدادى از نمایندگان رأى به او نداده‏اند این کاملًا طبیعى است که ضعیف‏ترشده و رنگ کمتر شده. ولى آن کسى که از هم مردم رأى گرفته رأى او محکم‏تر است.
به این ترتیب من واقعاً پاسخ این نکته را نیافتم حالا دربار مجلس نمى‏بایست بحث کرد، ما امیدوار هستیم که روند مجلس هر چه جلوتر مى‏رویم قوى‏تر مى‏شود، متشکل‏تر بشود، فعال‏تر بشود و امکان این‏که با مجلس بشود حرکت‏هایى را به وجود آورد کمتر بشود یا برداشته بشود اما این کاملًا طبیعى است و همه جاى دنیا هم هست.
از این جهت من تصور مى‏کنم این طرح اول که نظام جمهورى را پیشنهاد کرده، البته ممکن است وقتى به این ارقامى که ذیل آن آمده است رسیدیم بعضى‏هایش را قبول نداشته باشیم یا یک کنترل جدیدى را لازم بدانیم که روى آن اضافه بکنیم اما آن شخصى که این کلیات اینجا تصویب شد که یک شخص است، آن شخص رئیس جمهور باشد یا این‏که نخست وزیر باشد من فکر مى‏کنم که لازم هست رئیس جمهور باشد، گذشته از این‏که اصولًا نظام حکومت ما نظام جمهورى اسلامى است (البته حالا من این استدلال را واقعاً ذکر نمى‏کنم،
Majlis:2 Volume:1 Sessions:1-14 Page:504
با اصطلاح طلبگى باید گفت از مؤیدات مى‏شود به حساب آورد، استدلال نیست) نظام جمهورى اسلامى است بعد شما قدرت را در نیروى اجرایى به نخست وزیر مى‏دهید، با رئیس جمهور چکار مى‏کنید؟ یا معتقد مى‏شوید به یک رئیس جمهور کاملًا تشریفاتى، تصور بر این است که اکثر آقایانى که در خدمتشان هستیم با رئیس جمهور تشریفاتى موافق نیستند یا رئیس جمهورى که به هر حال یک مقدار را به او بدهید؟ باز بر مى‏گردیم به همان مسال تجزى قدرت و باز مشکلاتى که با آن رو به رو هستیم باید گفت اگر قرار است به اینجا منتهى بشویم خوب همین وضع موجود کافى است، همین وضع موجود مى‏تواند همین کار را بکند یک مقدارى در اختیار رئیس جمهور هست، یک مقدارى در اختیار نخست وزیر هست و مى‏بینیم که مشکلاتى هم وجود دارد.
نکت آخر این‏که حتى رئیس جمهور تشریفاتى هم اگر باشد، (کاملًا تشریفاتى، در قانون رئیس جمهور تشریفاتى) و نخست وزیر هم کاملًا یک نخست وزیر مقتدر و امور اجرایى در اختیارش، به هر حال عنوان رئیس جمهور ولو تشریفاتى هم هست هر جا بتواند (طبعاً در عمل این‏جور هست) وقتى نظراتش با نخست وزیر برخورد مى‏کند خود به خود موجب ضعف آن نخست وزیر خواهد شد یعنى وقتى تخالف داشته باشند، ولو قدرت قانونى ندارد که کارى انجام بدهد، همین قدر که اظهار مى‏کند که من این روش را نمى‏پسندم، این مطلب را که نخست وزیر مقتدر قانونى دارد انجام مى‏دهد به نظر من مطلب درستى نیست همین قدر که در جامعه عنوان بکند ولو قانوناً نتواند کارى انجام بدهد این موجب ضعف آن قدرت اجرایى خواهد شد یعنى خواه ناخواه روى ضعف قدرتى که در مرکز قو مجریه به وجود آمده است تأثیر مى‏گذارد.
اما اگر عکس قضیه شد و رئیس جمهور مرکز آن قدرت شد نخست وزیر این کار را نمى‏تواند بکند که در حقیقت با اظهار نظراتش، با ترکیبى که هست، (البته در هر دو هم آمار تغییر مى‏کند) بتواند با اظهاراتش ضعفى در اقتدار او به وجود بیاورد عرض من تمام شد.
محمد مؤمن- اخطار آیین‏نامه‏اى دارم.
نایب رئیس (هاشمى رفسنجانى)- آقاى مؤمن بفرمایید.
محمد دانش‏زاده (مؤمن)- ماد 12: جلسات عمومى حداقل 2 روز در هفته تشکیل خواهد شد مدت هر جلسه حداقل 3 ساعت است که ممکن است یکسره و یا با فاصل تنفس باشد در موارد اگر نظر آقایان باشد موقعى که بحث بود آقایانى که پیش‏نویس تهیه کرده بودند مى‏خواستند تنفس را از این سه ساعت بزنند که در جلسه با آن مخالفت شد.
هاشمى رفسنجانى- چرا اتفاقاً ما تنفس را زده‏ایم با فاصل تنفس معنایش همین است یعنى یکسره بشود 3 ساعت یا تنفس را از آن کم کنیم (مؤمن- آن جزو سه ساعت است) نه، آن‏که تناقض پیدا مى‏کند این‏که شما مى‏گویید معنایش این است که یا سه ساعت یا دو ساعت و نیم! چون نیم ساعت تنفس شد حرف شما معنایش این است یا سه ساعت یا دو ساعت و نیم ما باید 3 ساعت کارى در روز داشته باشیم ما توجه داشتیم به این مسأله که با فاصل تنفس، در مجلس هم ما این را داریم اخطار ایشان وارد نیست ما مجبوریم تا ساعت هفت و نیم کار بکنیم براى این‏که آن وظیفه‏مان را انجام داده باشیم.
Majlis:2 Volume:1 Sessions:1-14 Page:505
حالا یک نفر موافق آن یکى صحبت کند، آقاى عمید! (اظهارى نشد) خوب حالا اگر مخالفى نیست پس رأى بگیریم حرف آقاى یزدى تمام شد اگر آقایان نمى‏خواهند صحبت کنند رأى بگیریم.
عمید زنجانى- مخالف صحبت نکرده است من مخالف طرح اول هستم.
نایب رئیس (هاشمى رفسنجانى)- خوب تشریف بیاورید صحبت کنید ما که حرفى نداریم، هر وقت که مخالفى نیامد ما رأى مى‏گیریم این را آقایان یادشان باشد، آقاى عمید بفرمایید.
عباسعلى عمید زنجانى- بسم الله الرحمن الرحیم. من بحثى که ارائه مى‏دهم صرفاً یک بحث نظرى هست «اشهد بالله» که راجع به تحلیل سیاسى آن هیچ نظرى ندارم، صرفاً یک بحث نظرى است.
من با طرح اول به هر نامى نامیده مى‏شود «جمهورى» یا هر نام دیگر مخالف هستم به دلایلى که عرض مى‏کنم:
اولًا این طرح داراى ابهامات کاملًا چشمگیر است و ثانیاً اشکالاتى بر این طرح وارد است که هم ابهامات را عرض مى‏کنم و هم اشکالات را.
اما ابهامات از چند نظر است.
شما بند 5 را ملاحظه بفرمایید، در بند 5 گفته شده است که وزراء در برابر مجلس مسؤول هستند و همچنین در برابر رئیس جمهور. خوب مفهوم مسؤولیت وزراء در برابر مجلس آن است که مجلس مى‏تواند وزیر را عزل کند، وزراء را استیضاح کند و به عزل منتهى بشود خوب در این صورت همان درگیرى بین مجلس و رئیس جمهور که ما از آن فرار مى‏کردیم «کرعلى مافر» رئیس جمهور اصرار مى‏کند بر یک وزیرى مجلس آن وزیر را عزل مى‏کند همان مشکلى که در وضعیت فعلى وجود داشت این ابهامى است در این زمینه. رئیس جمهور حق عزل دارد، رئیس جمهور عزل مى‏کند وزیر را لکن مجلس به آن رأى اعتماد مى‏دهد و مجلس اصرار مى‏کند بر کفایت وزیر، رئیس جمهور اصرار مى‏کند بر عزل آن همان‏طور «کر على مافر» هست.
بند 6 را ملاحظه بفرمایید، در بند 6 پیش‏بینى رأى اعتماد مجدد شده است خوب این رأى اعتماد مجدد با عزل نیمى از وزراء چه مسأله‏اى را ایجاب خواهد کرد؟ درست تصور بفرمایید یک بار دیگر رئیس جمهور در برابر مجلس قرار مى‏گیرد، وزرایى که رئیس جمهور معرفى مى‏کند و با این وضعیتى که در بند 6 پیش‏بینى شده که نیمى از وزراء عزل شده‏اند.
مسال استقلال وزراء در حوز مسؤولیت‏هاى وزارتى از نکات مبهمى است که در این طرح مشاهده نمى‏شود، حداقل باید مشخص بشود نیستند یا هستند؟
اما اشکالات. اشکالات را من در چند موضوع به اختصارعرض مى‏کنم بند 1 و 2 شما ملاحظه بفرمایید متلازم هستند یک و دو کردنش توضیح واضح هست بند 1 با بند 2 متلازم هستند از نظر مفهوم حقوقى این اولى متلازم با دومى است، دومى هم متلازم با اولى است توضیح واضح 1 و 2 کردنش.
اشکال دوم. هیچ راهى در این طرح براى کنترل رئیس جمهور به عنوان رئیس قو مجریه، به عنوان عهده‏دار کلى مسؤولیت‏هاى قو مجریه پیش‏بینى نشده. خواهید فرمود این جزئیات‏
Majlis:2 Volume:1 Sessions:1-14 Page:506
است، این جزئیات را مى‏شود در شور دوم مطرح کرد این از آن جزئیاتى است که در کلى اثر بین و اثر مستقیم دارد یعنى کسى تا مطمئن نشده که نحو کنترل چیست؟ نمى‏تواند به این کلى رأى بدهد بنابراین بر این طرح این اشکال عمده وارد است که راه‏هاى کنترل کسى که این همه اختیارات به او داده شده ارائه نشده. هم در فقه اسلامى‏مان و هم براساس اصول پذیرفته شده در هم نظام‏هاى حقوقى مسلم است که اختیارات با مسؤولیت باید متوازى و متوازن باشند به هر کسى هر قدر اختیار مى‏دهیم باید به همان اندازه مسؤولیت و کنترل باشد و در اینجا ما یک جا مسؤولیت‏هاى قو اجرایى را به یک شخص تفویض کرده‏ایم و از آن طرف کوچک‏ترین پیش‏بینى براى این مسأله نشده که مسؤولیت این شخص که این همه اختیار دارد چیست؟ در برابر کى مسؤول هست؟ و بالاخره راه کنترل آن چیست؟
نکت دیگر این است که رئیس جمهور به صورت مستقیم، به طور مستقیم از جانب مردم و با رأى مستقیم مردم انتخاب مى‏شود شما در این طرح این رئیس جمهور را در برابر مجلس قرار داده‏اید، مجلسى که نمایندگان و آراءشان غیر مستقیم است نمایند رأیش رأى غیر مستقیم مردم است شما در این طرح آمده‏اید یک طرف رئیس جمهور که با آراء مستقیم مردم انتخاب شده، یک طرف مجلس که رأى نمایندگان رأى غیر مستقیم مردم است و این از نظر هیچ میزانى بالاخص از نظر موازین حقوقى سازگار نیست، این دو را در برابر همدیگر قرار دادن کار صحیحى نیست و این اشکال بر این وارد است.
نکت آخر، که من خواهش مى‏کنم عنایت بفرمایید و با عرض معذرت اجازه بدهید قدرت را من معنا کنم، توضیح واضحات است. قدرت چیست؟ این همه ما قدرت، قدرت مى‏گوییم این تعریف حقوقى دارد قدرت یعنى بهره‏گیرى از کلى امکاناتى که در نفوذ در فکر و عمل دیگرى مؤثر است به عبارت دیگر استفاده کردن از کلى امکانات و زمینه‏ها و مقدمات و هر نوع عاملى، استفاده از کلى عواملى که براى به اطاعت کشیدن دیگرى مؤثراست این تعریف حقوقى قدرت است خوب قدرت به این معنا، در مورد قو مجریه یعنى (نه دهم) قدرت تمام جامعه چرا؟ براى این‏که این امکانات، این عوامل هر چه ما مى‏گوییم در حوز قو مجریه است بنابراین ما قدرت را یک جا تفویض مى‏کنیم به یک شخص. تمرکز قدرت فساد مى‏آورد و من حالا اسم این را فساد نمى‏گویم، دیکتاتورى، نمى‏گویم، چیز دیگرى نمى‏گویم، زمینه‏سازى براى توطئه، زمینه‏سازى براى ایجاد تضاد در درون نظام، هر تعبیرى شما بفرمایید تمرکز قدرت به این معناى وسیع و وحشتناکش ایجاد مفسده خواهد کرد و السلام علیکم و رحمة الله.
منشى (یزدى)- در موافقت کسى صحبت مى‏کند؟
نایب رئیس (خامنه‏اى)- از آقایان کسى وقت نگرفته‏اند؟
نایب رئیس (هاشمى رفسنجانى)- اگر نمى‏خواهند صحبت کنند دیگر رأى بگیریم.
اسدالله بیات- ما مخالفیم اما موافقین صحبت کنند تا ما هم صحبت کنیم.
نایب رئیس (هاشمى رفسنجانى)- مخالفین مى‏توانند صحبت کنند اگر موافقین نخواهند صحبت کنند.
میرحسین موسوى- آقاى یزدى اسم جمهورى را براى این قسمت گذاشتند، اسم تلفیقى‏
Majlis:2 Volume:1 Sessions:1-14 Page:507
را براى آن یکى. حالا جناب‏عالى به عنوان نایب رئیس.
نایب رئیس (هاشمى رفسنجانى)- نه، آن را پارلمانى بگویید.
میرحسین موسوى- مصوب کمیسیون این نیست، اولى ریاستى است دومى تلفیقى، اگر قرار است این‏جور گفته بشود من فکر مى‏کنم همان چیزى که در کمیسیون تصویب شده اینجا از طریق هیأت رئیسه اعلام بشود.
منشى (یزدى)- عذر مى‏خواهم در دومى هم من عرض کردم تلفیقى از نظام جمهورى و پارلمانى.
نجفقلى حبیبى- اصطلاح است.
نایب رئیس (هاشمى رفسنجانى)- حالا هر کسى هر اسمى مى‏خواهد بدهد ما مخالف نیستیم ما نمى‏توانیم به شما بگوییم چى بگویید و چى نگویید ما فقط مى‏گوییم که آدم موذیانه عمل نکند یک واژه‏اى که فکر مى‏کند مثلًا از آن کلم ... هر چه خواستید بگویید.
موسوى خوئینى‏ها- حاج آقا اجازه بدهید توضیح بدهم، این توهین به ما است.
نایب رئیس (هاشمى رفسنجانى)- خوب مى‏گویم هر چه خواستید بگویید.
خوئینى‏ها- ما که نمى‏خواهیم خداى نکرده ...
نایب رئیس (هاشمى رفسنجانى)- ما که بحثى حالا نداریم، بحث را شما درست کردید یعنى گفتن لفظ در اختیار هر کس هست بگوید دیگر.
خوئینى‏ها- آقاى خامنه‏اى خودشان در کمیسیون ...
نایب رئیس (هاشمى رفسنجانى)- هر کس کرده حالا من مى‏گویم شما اصلًا چرا بحث را این‏جورى شروع کردید؟ هر چه خواستید بگویید هر کس هر تعبیرى خواست آزادیم دیگر آن تعبیرى که میل‏مان است مطرح مى‏کنیم حالا که بحثى نداریم.
منشى (یزدى)- خوب، حالا به هر حال آقایانى که در مخالفت صحبت مى‏کنند صحبت کنند.
نایب رئیس (هاشمى رفسنجانى)- کى مى‏خواهد صحبت کند؟
منشى (یزدى)- آخر وقت است.
نایب رئیس (هاشمى رفسنجانى)- مى‏خواهید هم جلسه را ختم کنید وقت جلس بعد را تعیین کنید.
 4- پایان جلسه و تاریخ تشکیل جلسه آینده‏

رئیس (على مشکینى)- ان شاء الله از روز دوشنبه تا روز پنج شنبه عصرها جلسه برقرار است آقایان تشریف بیاورند. ختم جلسه اعلام مى‏شود.
 (جلسه ساعت 20/ 19 پایان یافت)
رئیس شوراى بازنگرى قانون اساسى جمهورى اسلامى ایران- على مشکینى‏
Majlis:2 Volume:1 Sessions:1-14 Page:509
 جلسه چهاردهم‏

 صورت مشروح مذاکرات شوراى بازنگرى قانون اساسى جمهورى اسلامى ایران‏

جلسه ساعت شانزده و دوازده دقیقه روز دوشنبه هشتم خرداد ماه 1368 هجرى شمسى مطابق با بیست و سوم شوال المکرم 1409 هجرى قمرى به ریاست آیت الله على مشکینى تشکیل شد.
فهرست مطالب:
1- اعلام رسمیت جلسه و تلاوت آیاتى از کلام الله مجید
2- تصویب کلیات طرح تمرکز در قوه اجراییه‏
3- پایان جلسه و تاریخ تشکیل جلسه آینده‏
Majlis:2 Volume:1 Sessions:1-14 Page:510
 1- اعلام رسمیت جلسه و تلاوت آیاتى از کلام الله مجید

رئیس- بسم الله الرحمن الرحیم. جلسه با حضور 18 نفر رسمیت دارد، دستور جلسه را اعلام بفرمایید.
منشى (حسن حبیبى)- بسم الله الرحمن الرحیم. دستور چهاردهمین جلس عمومى شوراى بازنگرى قانون اساسى، بعد از ظهر دوشنبه هشتم خرداد ماه 1368 هجرى شمسى مطایق با بیست و سوم شوال المکرم 1409 هجرى قمرى.
1- دنباله رسیدگى به گزارش کمیسیون 2 در خصوص مدیریت قوه مجریه.
2- گزارش شور اول کمیسیون 4 در خصوص منظور نمودن تمرکز در مدیریت صدا و سیما.
3- گزارش شور اول کمیسیون 4 در خصوص راه بازنگرى قانون اساسى جمهورى اسلامى ایران.
رئیس- قرآن تلاوت بفرمایید.
 اعوذ بالله من الشیطان الرجیم‏

 بسم الله الرحمن الرحیم‏

 أُذِنَ لِلَّذِینَ یقَاتَلُونَ بِأَنَّهُمْ ظُلِمُوا وَإِنَّ اللَّهَ عَلَى نَصْرِهِمْ لَقَدِیرٌ* الَّذِینَ أُخْرِجُوا مِنْ دِیارِهِمْ بِغَیرِ حَقٍّ إِلَّا أَنْ یقُولُوا رَبُّنَا اللَّهُ وَلَوْلَا دَفْعُ اللَّهِ النَّاسَ بَعْضَهُمْ بِبَعْضٍ لَهُدِّمَتْ صَوَامِعُ وَبِیعٌ وَصَلَوَاتٌ وَمَسَاجِدُ یذْکَرُ فِیهَا اسْمُ اللَّهِ کَثِیرًا وَلَینْصُرَنَّ اللَّهُ مَنْ ینْصُرُهُ إِنَّ اللَّهَ لَقَوِى عَزِیزٌ* الَّذِینَ إِنْ مَکَّنَّاهُمْ فِى الْأَرْضِ أَقَامُوا الصَّلَاةَ وَآتَوُا الزَّکَاةَ وَأَمَرُوا بِالْمَعْرُوفِ وَنَهَوْا عَنِ الْمُنْکَرِ وَلِلَّهِ عَاقِبَةُ الْأُمُورِ

 (صدق الله العلى العظیم- از آیه 39 الى 41 سورة الحج)

رئیس- جزاکم الله خیرا، دستور را اعلام کنید.
 2- تصویب کلیات طرح تمرکز در قوه اجراییه‏

منشى (محمد یزدى)- قسمت دوم گزارش تمرکز در قوه اجراییه بود که مخالف کسى نبود در موافقت هم یک نفر صحبت کرده است.
نایب رئیس (هاشمى رفسنجانى)- آقاى عمید هم در مخالفت صحبت کردند.
منشى- نفر بعد جناب آقاى کروبى هستند.
مهدى کروبى- بسم الله الرحمن الرحیم. در رابطه با تمرکز قوه مجریه سه جور تصور شد به صورتى که رئیس جمهور تشریفاتى محض باشد به این معنا که از مردم رأى نخواهد و رأى‏گیرى از مردم نشود و به آراء عمومى مراجعه نشود و تنها از طرف مجلس این کار برگزار بشود که در کمیسیون ما همان‏طورى که جناب آقاى موسوى فرمودند اصلًا مطلقاً این رأى نیاورد، هیچ کدام رأى ندادند و زمینه هم محسوس است که ندارد.
تصور دیگر که به صورت تلفیقى بشود، به صورت تقسیم‏بندى بشود اختیارتى که لازم است به نخست وزیر داده بشود و اختیاراتى که لازم است به ریاست جمهورى داده بشود به خصوص این بحث بیشتر محورش روى این بود که اختیار کابینه به نخست وزیر داده بشود و رئیس جمهور تنها نخست وزیر را به مجلس معرفى کند و دیگر به مسائل اجرایى و کابینه کارى نداشته باشد که ما معتقد بودیم این هم باز دعوا را یا برخورد را، یا اختلاف سلیقه را
Majlis:2 Volume:1 Sessions:1-14 Page:511
یا لوث مسؤولیت را باقى مى‏گذارد، باقى مى‏ماند و مشکل جامع ما حل نمى‏شود آن‏که موجب شده که امام امر فرمودند که این مسأله و این مشکل حل بشود و این اصول اصلاح بشود بنابراین مسأله به نظر ما باقى مى‏ماند چون باز در رابطه با استیضاح، در رابطه با عزل کردن اگر چنین امتیازاتى به رئیس جمهور بدهیم باز مسأله خواهیم داشت، اگر هم ندهیم که رأى‏گیرى و ریاست جمهورى به آن معنا و مفهومى ندارد بحث دیگر این‏که اختیارات به ریاست جمهورى داده بشود و خود او بتواند کابینه‏اش را به مجلس معرفى کند و کارها منتهى به او بشود و مدیریت کشور براى کارهاى اجرایى در اختیار ریاست جمهورى باشد.
ما که معتقدیم این مسأله اشکال ندارد عرایض‏مان در دو بخش است بخش اول مزایاى این کار و خوبى‏هاى این شیوه و بخش دوم اشکالاتى که مى‏شود جواب اشکالات.
ریاست جمهورى رأى از مردم مى‏گیرد و مردم شرکت در انتخابات مى‏کنند خودشان مستقیم سهیمند و صاحب رأى‏اند حضور مردم در صحنه و رأى دادن و کار را به کسى سپردن که مستقیماً برانگیخته خود مردم است و از طرف مردم انتخاب شده این براى این‏که مردم شریک باشند و حضور داشته باشند و خودشان را در قضایا حاضر و ناظر بدانند و کسى که کارها را انجام مى‏دهد و مدیریت کشور بر عهده‏اش است کسى است که مردم خودشان رأى داده‏اند بیست میلیون، بیست و پنج میلیون، هجده میلیون، حالا هر چه شرکت کرده‏اند یا زمان‏هاى مختلفى هست، امسال به یارى خدا ممکن است یک رأى خوبى ریاست جمهورى هر که کاندیدا باشد بیاورد در آینده ممکن است، بیست سال دیگر، ده سال دیگر سى میلیون، چهل میلیون رأى رئیس جمهور بیاورد بنابراین حضور خود مردم و این‏که یک شورى، یک تحرکى، هر چهار سال یک بار در جامعه به وجود مى‏آید و مردم سهیم هستند. نفس خود این کار بسیار مى‏تواند براى کشور مفید باشد و حضور مردم براى حوادث و قضایاى دیگرى که براى کشور پیش مى‏آید، مشکلى که در این جهت وجود دارد و اشکالى که برادرها و دوستانمان مى‏کنند این‏که این قضیه یک واقعیت و حقیتى است که ریاست جمهورى و رأى مردم خودش مفید است و پربرکت هم هست اما اگر به صورتى بشود که خود او کابینه معرفى کند و خود او مسؤول کلى قضایا باشد این ممکن است دیکتاتورى، ممکن است استبداد، ممکن است خودکامگى در کشور مالا به وجود بیاورد، ولو حالا نباشد در آینده مخصوصاً این اشکال هم مى‏شود که خوب ریاست جمهورى با این خصوصیات، با رأى مردم نیرومند و قوى هم هست رهبرى هم که مثلًا حالا امام است و استثنایى است و در یک فاز بسیار بالایى است و لکن اگر خداى نکرده روزى امام نباشد، او خودش را ممکن است عدل رهبرى بداند و دیگر حرف کسى را خلاصه گوش ندهد اینجا ما یک عرضى داریم که لازم به یک مقدمه‏اى است و آن مقدمه این است که ببینید انسان خود به خود (مگر انسان ساخته شده، مگر انسان مهذب، مگر انسان خیلى مؤمن مگر انسانى که خیلى روى خودش کار کرده باشد مگر انسانى که قریب به انسان کامل باشد) انسان طبعاً یک خود محورى‏هایى، یک خودخواهى‏هایى در او وجود دارد که اینها زمینه است که خداى نکرده ممکن است این انسان به دیکتاتورى هم کشیده بشود اما این به دیکتاتورى کشیده شدن لازم نیست که رئیس جمهور باشد هر انسانى‏
Majlis:2 Volume:1 Sessions:1-14 Page:512
احساس قدرت کند، اختیاراتى در او باشد، در یک موقعیتى باشد چنین خطرى برایش وجود دارد همین‏طورى که در دوران انقلاب خودمان هم به این مسائل برخوردیم و دیدیم این مشکل ما تنها همین از ناحیه ریاست جمهورى حتى در قضایا و حوادثى که براى ما پیش آمده نبوده ما برخوردیم و دیدیم مشکلات دیگر از طریق دیگر هم برایمان به وجود آمده. کسانى که در موقعیت ریاست جمهورى از نظر حال مقامى یا مسؤول قو مجریه نبودند اما همین که بازخواست از آنها نمى‏شد همین که سؤال نمى‏شد، همین که هر حرفى مى‏زدند فکر مى‏کردند که هیچ کس جواب آنها را نمى‏دهد خود به خود مسائلى پیش آمد که مى‏پنداشتند هر چه گفتند باید عمل بشود و اگر عمل نشد چنین و چنان است کم کم ضایعاتى در جامعه ما از این طرف و از این قضیه به وجود آمد آن‏که خلاصه مهم است سخن من این است که زمینه در انسان هست. بشر موجودى است که در خطر است. «إِنَّ الْإِنْسَانَ لَیطْغَى* أَنْ رَآهُ اسْتَغْنَى» «وَالْعَصْرِ* إِنَّ الْإِنْسَانَ لَفِى خُسْرٍ* إِلَّا الَّذِینَ آمَنُوا وَعَمِلُوا الصَّالِحَاتِ وَتَوَاصَوْا بِالْحَقِّ وَتَوَاصَوْا بِالصَّبْرِ» آن‏که مهم است این است که باید عوامل بازدارنده باشد اگر عوامل بازدارنده نباشد، این بلا بر سر رئیس جمهور مى‏آید به سر نخست وزیر هم مى‏آید و سر شخص دیگرى هم ممکن است بیاید و فاجعه‏اى هم براى جامعه خودش به وجود بیاورد آن‏که مهم است این است که فرضاً ریاست جمهورى که مسؤول است او باید بداند که در چه موقعیتى هست به تذکرات، به ارشادها، به انتقادها باید توجه کند گذشته از اختیاراتى که مجلس دارد نسبت به ریاست جمهورى. مثلًا عدم کفایت سیاسى یا اختیاراتى که رهبر دارد یا اختیارى که دیوان‏عالى کشور دارد، گذشته از اینها حتى ممکن است ما احتیاطهایى هم بکنیم، حق هم داریم که بترسیم، بیم هم داشته باشیم ما بیاییم فرضاً ریاست جمهورى که داریم و اصولى که براى ریاست جمهورى تعیین مى‏کنیم و یا قدرت را متمرکز به او مى‏کنیم چه اشکال دارد که ما حق استیضاح و سؤال هم توسط مجلس برایش بگذاریم و من معتقدم هیچ حق استیضاح موجب تضعیف ریاست جمهورى را بکشاند بیاورد به مجلس؟ مگر این دوره که ما حق استیضاح داشتیم از اول تا حالا نخست وزیر استیضاح شده؟ حالا شوراى نگهبان تفسیر فرمودند که مجلس حق سؤال از نخست وزیر ندارد شما فکر مى‏کنید که اگر چنان‏چه مثلًا حق سؤال از نخست وزیر داشت فوراً مجلس هر روز نخست وزیر را به مجلس مى‏آورد و از او سؤال مى‏کرد یا استیضاح مى‏کرد؟ استیضاح تنها براى موارد ضرورت و اضطرار است اگر یک فاجعه‏اى دارد پیش مى‏آید یا یک خودکامگى دارد به وجود مى‏آید، اوضاع را مثلًا ریاست جمهورى دارد به هم مى‏زند براى چنین مواردى مى‏خواهند یک راه باز باشد و بسته نباشد، هیچ نه تضعیف ریاست جمهورى است و نه تضعیف رأى ملت است و نه منافات با رأى ملت دارد به علاوه اصلًا بشر طبعش این است همان که براى ریاست جمهورى در قانون اساسى آمد که مجلس حق استیضاح دارد نفس همین کار پنجاه در قضیه را حل مى‏کند یعنى همین قضیه موجب مى‏شود که احساس مى‏کند که نه این‏جورى نیست که فکر کند تکیه بر رأى ملت دارد و کسى هم از او سؤال نمى‏کند همین اندازه که احساس کرد استیضاح مى‏شود این در زندگى او در حرکت او در برنامه‏هاى او مى‏تواند بسیار مؤثر باشد به اضافه ما باید ابزار را از دست ندهیم، اگر این ابزار بماند خودکامگى نیست، اگر این ابزار از بین برود ممکن‏
Majlis:2 Volume:1 Sessions:1-14 Page:513
است خودکامگى باشد همان‏طورى که عرض کردم، در کشور خودمان هم نشان داده که گاهى نخست وزیر در طول تاریخ زندگى مردم ما خودکامگى کرده. اگر ملت حضور داشته باشند، اگر مجلسى آزاد با تریبونى باز باشد، اگر انتخاباتى صحیح انجام بشود، اگر رهبرى که ان شاء الله رهبرى تا ظهور حضرت مهدى (عج) سایه‏اش بر سر ما مستدام است رهبرى نیرومند باشد و قوى باشد اینها ابزارى است که هیچ کسى قدرت خودکامگى ندارد این‏که دوستان و دلسوزهاى انقلاب این قدر نگرانى دارند که مردم ممکن است یک روزى از صحنه بروند بیرون، به مردم برسید، مشکلات مردم حل بشود؛ اگر مردم روزى بى‏تفاوت بشوند آن وقت اینها ضایعات است و این ابزار از دست مى‏رود با این امکاناتى که به نفع انقلاب است والا جامعه‏اى که مجلس انقلابى داشته باشد، مردمى انقلابى داشته باشد امام و رهبر بزرگوارى داشته باشد، روحانیتى متعهد و مؤمن داشته باشد، این همه نیروهاى فرهنگى و دانشگاهى علاقه‏مند به انقلاب داشته باشد کدام رئیس جمهورى یا کدام نخست وزیرى یا کدام کسى که قدرت در اختیار او است، اقتدار با او است او مى‏تواند خودکامگى کند؟ اینها مهم است که ما باید ابزارمان و امکانات‏مان را براى حفظ انقلاب و براى تداوم انقلاب از دست ندهیم دوستان اشکال مى‏کنند، مى‏گویند خوب اگر ریاست جمهورى بشود ممکن است مجلس را هم براساس بینش خودش به وجود بیاورد و درست کند آن‏جور که خودش مى‏خواهد، واقعاً هم حق است، صحیح است، اما حالا اگر نخست وزیر باشد این کار را نمى‏کند؟ اگر نخست وزیرى باشد که به آن صورت فعال ما یشاء باشد و کارى بخواهد بکند او هم مى‏تواند انجام بدهد بنابراین من معتقدم آن‏چه که مهم است این است که باید ابزار و امکانات باقى بماند و آن‏چه هم در قانون اساسى مى‏توانیم راه را ببندیم و قیود و امکاناتى داشته باشیم در قانون اساسى براى این‏که چنین فاجعه‏اى براى ملت ما خداى نکرده روزى پیش نیاید والا این قضایا فرقى نمى‏کند حالا در صدا و سیما و اینها من بحث‏هاى جدا دارم که آنجا صحبت مى‏کنیم والا وقتى که دیوان‏عالى کشور هست، رهبرى هست، نیروهاى نظامى در اختیار او نیست او از کجا مى‏تواند که برنامه‏هاى دیکتاتورى داشته باشد به هر جهت اگر این قضیه نشود به آن صورتى که برادران‏مان مى‏گویند اگر قدرت متمرکز بشود دیکتاتورى مى‏آورد معنایش این است که ملوک الطوایفى باشد، معنایش این است که همین جور بماند، معنایش این است که لوث مسؤولیت بشود، معنایش این است که همین جور از هر کدام مسؤولیت بخواهیم او مى‏گوید به من ارتباط ندارد، از فلان جا به من تحمیل شده قضیه این‏جورى بماند (رئیس- وقتتان تمام است) الان تمام مى‏کنم به هر جهت من معتقدم که ریاست جمهورى هیچ اشکالى ندارد قوه یک جا متمرکز باشد موجب ثبات کشور هم مى‏شود، موجب اقتدار هم هست، کارها هم پیشرفت مى‏کند منتها عرض کردم تمام آن راه‏ها باید بسته بشود برادر بزرگوارمان آقاى مهندس موسوى در خلال صحبت‏شان فرمودند که ممکن است وقتى در اختیار یک نفر باشد او مثلًا دستور بدهد، خلاف قانون هم بگوید و وزیر موظف باشد عمل کند در این صورت معلوم مى‏شود آن وزیر بى‏عرضه است هیچ ریاست جمهورى و هیچ کس حق ندارد خلاف قانون بکند وقتى رهبر و مقام امام مى‏گوید خلاف قانون باید عمل نکنیم براى حفظ مصالح کشور در خلال جنگ امام مى‏آید یک دستوراتى مى‏دهد و بعد مى‏فرماید این براى این است که گره‏هاى کور را باز کنیم والا باید همه‏مان به قانون برگردیم، خوب این معلوم است وزیرى که‏
Majlis:2 Volume:1 Sessions:1-14 Page:514
رئیس جمهورش دستور خلاف قانون بدهد او هم اطاعت کند مسلم بى‏عرضگى او است والا کدام رئیس جمهورى است که دستور خلاف قانون بدهد؟ خوب نباید خلاف قانون بدهد و آن وقت باید از او سؤال بشود و السلام.
منشى (یزدى)- آقاى عمید اخطار آیین‏نامه‏اى دارند، حالا خودشان مى‏خواهند ذکر بکنند یا نه؟ من تصور مى‏کنم بعد از این‏که با تصویب یک ماد واحدى که اضافه شد به آیین‏نامه که اگر کمیسیون به گزارش مشخصى نرسید دو گزارش یا چند گزارش یا چند نظر را بیاورد و مجلس به هر کدام که رأى داد آن گزارش اول تلقى بشود آن کافى است نسبت به شخص که بحث شد و تصویب هم شد که تمرکز در شخص باشد و الان آن شخص طرف رئیس جمهور است یا طرف نخست وزیر؟ این دوتا تغییر را مى‏گوید بنابراین من فکر مى‏کنم اخطار آیین‏نامه‏اى وارد نباشد.
نایب رئیس (خامنه‏اى)- بگذارید توضیح بدهند خودشان.
عباسعلى عمید زنجانى- بسم الله الرحمن الرحیم. جوابى که جناب آقاى یزدى به اخطار دادند مرا بیشتر حریص کرد و وادار کرد که اخطار را توضیح بیشترى بدهم ملاحظه بفرمایید مصوب اول کمیسیون دوم مسائل مربوط به تمرکز در قو مجریه به این صورت است، من قرائت مى‏کنم مصوب این است که: «مدیریت قو مجریه و مسؤولیت‏هاى ناشى از آن در یک شخص متمرکز مى‏شود».
کلیه مسؤولیت‏هاى ناشى از مدیریت قو مجریه از جمله مسائل مربوط به مسؤولیت‏هاى ناشى از قو مجریه تعیین وزیر است و حال آن‏که در طرح اول یک گوش تعیین وزیر با مجلس است پس بخشى از مسؤولیت‏هاى مربوط به قو مجریه در طرح اول تفویض به مجلس شده که مجلس رأى اعتماد مى‏دهد یا سؤال مى‏کند الى آخر. پس طرح اول با مصوبه کمیسیون منافات دارد طرح اول، طرحى که در چارچوب این مصوبه قرار بگیرد نیست و در آیین‏نامه به صراحت گفته شده که طرح‏ها و پیشنهادها باید در چارچوب کلیات تصویب شده باشد این کلى که تصویب شده در یک شخص معنایش این است که در کلیه مسؤولیت‏هاى قو مجریه هیچ کس شخص حقیقى و حقوقى دخالتى نداشته باشد و حال آن‏که در بند 5 طرح اول ما مى‏بینیم وزراء در برابر رئیس جمهور و مجلس مسؤولیت دارند، یعنى مجلس مى‏تواند زمینه عزل وزیر را فراهم کند پس غیر شخص واحد یعنى مجلس غیر از رئیس جمهور است و در مسائل اجرایى و مسؤولیت‏هاى اجرایى مستقیماً دخالت مى‏کند در طرح دوم که دیگر خیلى روشن است طرح دوم اصلًا تقسیم مسؤولیت است، یک سرى مسؤولیت‏هاى قو مجریه بر عهده رئیس جمهور است، یک قسمت از مسؤولیت‏هاى قو مجریه بر عهده نخست وزیراست آن دیگر خیلى روشن است در هیچ کدام از این دو طرح مسؤولیت‏هاى قو مجریه متمرکز در یک شخص نشده. بنابراین اخطار من این است که بنا بر مصوبه اول کمیسیون 2 هیچ کدام از این دو طرح قابل بحث و قابل طرح نیست براى این‏که در هر دو مورد، در هر دو طرح ما مى‏بینیم که برخى از مسؤولیت‏هاى قو مجریه به غیر رئیس جمهور تفویض شده که عبارت از مجلس است یک نکته هم اضافه مى‏کنم گرچه پیشنهاد مشخصى از کمیسیون اول نرسیده ولى همه‏مان مى‏دانیم بخشى از مسائل اجرایى در دست رهبر است این مسلم فیه و متسالم علیه شورا است. ما آمده‏ایم‏
Majlis:2 Volume:1 Sessions:1-14 Page:515
گفته‏ایم کلیه مسؤولیت‏هاى ناشى از قو مجریه یا در دست رئیس جمهور، یا طرح دوم در حالى که مفروض ما این است که بخشى از مسؤولیت‏هاى قو مجریه در دست رهبر است و از اختیار رئیس جمهور خارج است.
نایب رئیس (هاشمى رفسنجانى)- ایشان این را به عنوان اخطار گفتند آن هم اخطار آیین‏نامه‏اى. اصلًا وارد نیست براى این‏که خود کمیسیون که آن جمل قبلى که ایشان ذکر کردند نوشته همان جا خودش نوشته که یکى از چیزهایى که در طرح اول هست «رئیس جمهور وزراء را براى گرفتن رأى اعتماد به مجلس معرفى مى‏کند» خوب این نشان مى‏دهد که نظر آقایان از جمل صدر این نبوده که حتى در تصویب وزراء هم دیگر کسى دخالت نکند آن ناظر به یک وضع خاصى است، اصلًا معلوم است نظر کمیسیون این است این‏که الان در قوه اجراییه بعد از شکل گرفتن کابینه کار مى‏شود اینها متمرکز باشد، همه کارهاى وزرا زیر نظر یک نفر باشد، دستگاه اجرایى زیر نظر او بتواند کار بکند، بعد اگر خواستند عزل و نصب بکنند خودش بتواند بکند نصبش باز بیاید مجلس، اصلًا نظر کمیسیون این نبوده. آن جمله بالا را شما یک جورى مى‏خواهید معنا بفرمایید که حتى ناظر به چیزهاى رهبرى و اینها هم باشد یعنى اختیارات رهبرى را هم ما آنهایى که مربوط به اجرایى باشد بدهیم به او. اگر یک چنین چیزى را مى‏خواهید شما بفهمید آن در ذهن اعضاء کمیسیون قطعاً نبوده. شما به عنوان مخالفت مى‏توانید بگویید که این مصوبه کمیسیون صدر و ذیلش با هم نمى‏سازد این دیگر اخطار آیین‏نامه‏اى که نمى‏شود.
نایب رئیس (خامنه‏اى)- در مورد طرح اول اخطار آقاى عمید وارد نیست چون آن روز هم تذکر داده شد خدمت ایشان که ما نگفتیم که کلى مسؤولیت‏هاى قوه مجریه بر عهده یک فرد، چنین مصوبه‏اى ما اصلًا نداریم مصوبه ما عبارت است از این‏که مدیریت قو مجریه و مسؤولیت‏هاى ناشى از آن، یعنى ناشى از مدیریت. آن روز هم جناب‏عالى یک عبارتى را خواندید که کلیه، گفتیم ما در مصوبه‏مان کلمه «کلیه» اصلًا نیست نمى‏دانم آن عبارت از کجا بین کاغذهاى شما افتاده؟ هر چه هم بگوییم آن را رها نمى‏کنید، آن عبارتى را که اصلًا مصوب نیست التفات کنید گفتیم مدیریت قوه مجریه و مسؤولیت‏هاى ناشى از آن. این یک عبارت واضحى است، یک مفهوم واضحى هم دارد، والا اگر آن‏جور که جناب‏عالى در مورد طرح اول اشکال کردید بخواهیم آن‏جور اشکال کنیم، اگر آمدیم و آن کلم مجلس را هم برداشتیم، چون مردم بنا است رأى بدهند شما خواهید گفت مردم دارند رأى مى‏دهند، پس باز مسؤولیت بر عهد رئیس جمهور نیست یعنى رأى مردم را هم شما منافى خواهید دانست با تمرکز مسؤولیت در رئیس جمهور، آن وارد نیست لکن نسبت به طرح دوم اشکال ایشان انصافاً وارد است چون ما وقتى که بر روى یک فرد تکیه کردیم و گفتیم که مدیریت با یک فرد است این با تقسیم وظایف مدیریت بین دو فرد نمى‏سازد در طرح دوم این اشکال آیین‏نامه‏اى احتمال دارد وارد باشد من گمان مى‏کنم که ما روى طرح دوم اصلًا اینجا نمى‏توانیم رأى‏گیرى و تصمیم‏گیرى کنیم.
نایب رئیس (هاشمى رفسنجانى)- اجازه بدهید من پس بگویم که اشکال وارد نیست در طرح دوم هم مدیریت واقعاً متمرکز است یعنى در طرح دوم مثل طرح اول مى‏شود فقط
Majlis:2 Volume:1 Sessions:1-14 Page:516
دارد رئیس جمهور نخست وزیر را معرفى مى‏کند بعد همه آن چیزهایى که در فرض قبلى شما داده بودید به رئیس جمهور در فرض دوم داده‏اید به نخست وزیر.
عمید زنجانى- در طرح دوم رئیس جمهور مسؤولیت‏هایى دارد.
هاشمى رفسنجانى- آنها مسؤولیت‏هاى تشریفاتى است.
سید على خامنه‏اى- نه تشریفاتى نیست.
هاشمى رفسنجانى- چیست آنها؟
نایب رئیس (خامنه‏اى)- نگاه کنید در طرح هست دو سه‏تا مسؤولیت داده شده. یکى این است که مثلًا انطباق مصوبات دولت با قانون اساسى را او بایستى نظر بدهد.
هاشمى رفسنجانى- این‏که خیلى اجرایى نیست.
سید على خامنه‏اى- چرا؟ جزو کارهاى اجرایى است.
عمید زنجانى- سایر اختیارات و وظایف رئیس جمهور که در قانون اساسى فعلى بیان شده است از ...
نایب رئیس (هاشمى رفسنجانى)- دیدم، ذکر شده. یکى مسؤولیت اجراى قانون اساسى است که باید مواظب باشد کسى برخلاف قانون رفتار نکند این‏که بازدارندگى دارد، اجرایى نیست.
تنظیم قواى سه‏گانه باز منظور این است که اینها با هم هماهنگ عمل کنند اما دخالتى در امور قوه مجریه نیست.
اعطاى نشان‏هاى دولتى حالا اینها را شما مثلًا با تمرکز مخالف مى‏دانید، نظارت بر آیین‏نامه‏ها. اینها نوعش از نوع چیزهایى است که باز همان تمرکز قبلى وجود دارد من خیال مى‏کنم باز اخطار آیین‏نامه‏اى که ...
نایب رئیس (خامنه‏اى)- اگر بنا بر مسامحه بگذارید همین جور است یعنى آن وظایف وظایف خیلى مهمى نیست، اما نمى‏شود شک داشت که آن وظایف جزو وظایف مدیر قوه مجریه است، (لااقل بعضى از آنها) حالا به هر حال ما الان در طرح دوم بحث نمى‏کنیم ما طرح اول را داریم بحث مى‏کنیم.
هاشمى رفسنجانى- هر دو را داریم بحث نمى‏کنیم.
سید على خامنه‏اى- بنا شد که هر دو را بحث کنیم منتها آقایان به عنوان مخالف و موافق طرح اول دارند بحث مى‏کنند جلس قبل این‏جورى ...
نایب رئیس (هاشمى رفسنجانى)- آقاى خامنه‏اى! ببینید مثل قبلى دیگر بحث تقسیم نشود که یک بار دیگر آقایان بگویند در بحث بعدى. اینجا ما داریم درباره هر دو صحبت مى‏کنیم خود کمیسیون این را تنظیم کرده شما حداکثرش با هم تناقض دارد، جلو آیین‏نامه را که نمى‏توانیم بگیریم آیین‏نامه به ما بگوید شما نمى‏توانید بحث کنید ما دوباره هم طرح سوم را بیاییم بحث کنیم.
سید على خامنه‏اى- شما پس کسانى را که صدا مى‏زنید نگویید موافق و مخالف بگویید موافق اول، موافق طرح دوم.
هاشمى رفسنجانى- این قراردادى بود، همین‏طور است.
Majlis:2 Volume:1 Sessions:1-14 Page:517
سید على خامنه‏اى- اگر موافق و مخالف باشد معنایش این است که ما درباره یکى داریم بحث مى‏کنیم.
هاشمى رفسنجانى- نظر ما این بود حتى دیروز یعنى جلسه قبل که بحث مى‏کردیم، یک بار بحث بشود، دو بار هم نشود حالا تفکیک شد اسمش را گذاشتیم که ترتیب را مراعات کنیم والا هر کس موافق طرح اول است، با طرح دوم مخالف است، برعکسش هم همین‏طور است، داریم وقت را صرف یک چیزهاى لفظى و شکلى مى‏کنیم.
مشنى (یزدى)- به هر حال آقایانى که اینجا نام نوشته‏اند بیشتر تحت همین عنوان است موافق با طرح اول و مخالف با طرح دوم، غیر از آقاى امینى که صحبت فرمودند کسى دیگر نام ننوشته است.
نایب رئیس (هاشمى)- اگر آقایان نخواهند بحث کنند فقط موافقین باید بحث کنند.
منشى- آقاى آذرى قمى بفرمایید.
آذرى قمى- بسم الله الرحمن الرحیم، الحمد لله رب العالمین، الصلوة و السلام على سیدنا و نبینا.
عرض کنم که راجع به طرح اول به اصطلاح نظام جمهورى بنده موافق هستم و آن را ترجیح مى‏دهم یک نکته‏اى را قبلًا لازم است که تذکر بدهیم که همین‏طور که براى مصوبه کمیسیون قرائنى در کارهست که موجب انصراف از بعضى از مطالب مى‏شود، همین جور در فرمایش امام هم یک قرائنى وجود دارد که آن قرائن موجب انصراف مى‏شود و قرینه این است که امام که فرمودند تمرکز در مدیریت قوه مجریه این معنایش این نیست که ما یک شخص ثالثى، یا یک عنوان ثالثى را بیاوریم و او را مدیر قوه مجریه قرار بدهیم گرچه نه نخست وزیر باشد و نه رئیس جمهور. یک فرد دیگرى را، یک عنوان دیگرى را ولو این‏که آن عنوان، یکى از دو عناوین باشد یعنى نخست وزیر و رئیس جمهور ولى غیر از آن نخست وزیر و رئیس جمهورى که در قانون اساسى داریم، فرض بفرمایید مثلًا بگوییم رئیس جمهور را مجلس تعیین بکند، خوب این غیر رئیس جمهورى است که در قانون اساسى هست، نخست وزیرى باشد که مثلًا مردم به او رأى بدهند مردم مستقیماً انتخابش بکنند این یک چیز تازه‏اى است که مسلماً فرمایش امام خلاصه منصرف از این معنا است معنایش این است که همان وضع موجود که یک نابسامانى‏هایى به وجود آورده بود و بین رئیس جمهور و نخست وزیر مشترک بود، این اشتراک را از بین ببریم و در یک فردى قرار بدهیم که بشود فرض کنید رهبر سؤال بکند، مى‏خواهد ببیند مشکلى که الان به وجود آمده از کجا ناشى شده؟ بداند از چه کسى سؤال بکند اگر از یک کدام از اینها سؤال بکند، او گردن دیگرى بیاندازد از آن یکى که سؤال مى‏کند، او گردن اولى بیاندازد این‏جور نباشد پس وقتى این‏جور شد من معتقدم که این پیشنهادهایى که البته به عنوان موافقت هم که گفته مى‏شود، این پیشنهادها جا ندارد که ما مثلًا رئیس جمهور را ترجیح مى‏دهیم ولى به رئیس جمهورى یک قیدى اضافه مى‏کنیم که این رئیس جمهور را فرض بفرمایید مجلس هم بتواند استیضاح بکند این خلاف آن مأموریت محوله است که ... ما باید همین رئیس جمهور موجود در قانون اساسى را یا نخست وزیر را قرار بدهیم این یک مطلب است که من لازم مى‏دانم اینجا تذکر بدهم بنابراین یک شخص ثالثى را یا یک عنوان ثالثى را با یک قید و بندهایى بخواهیم قرار بدهیم، اینها خلاف مأموریت محوله است همین‏طورى که مسؤولیت‏هایى که آقاى عمید
Majlis:2 Volume:1 Sessions:1-14 Page:518
مثلًا اشکال کردند که یک مقدارى از مسؤولیت‏ها به عهده خود امام است، فرض کنید لابد نهادها، منظورشان از این قبیل نهادهایى که ایشان مستقیماً تأسیس کرده، شوراى عالى انقلاب فرهنگى یا مثلًا بنیاد شهید یا امثال اینها، اینها قرینه‏اش خوب با خودش است وقتى امان بفرمایند تمرکز در قوه مجریه، نمى‏گوید، یعنى اینها را از من بگیرید، اینها را هم بدهید به یک شخصى، اینها را یک کاسه بکنید اینها ظاهراً خلاف مطلبى است که متفاهم از کلام امام مى‏شود خوب، پس بنابراین همین‏طورى که تصویب شد باید یک کدام از این دو نفر باشد و من خیلى تعجب مى‏کنم یکى چیزى که نقطه قوت است براى مسؤول قوه مجریه ما این نقطه را مبدل به نقطه ضعف کردیم اگر بنا باشد که اجرا یعنى قوه مجریه شاید بشود گفت که محکم‏ترین و قوى‏ترین و خلاصه به قول ما جزو اخیر علت تامه است یعنى قانون خوب، قضاوت خوب، همه اینها در گرو آن قوت اجرا است اگر بنا بشود که اجرا نشود هر چه قانون خوب هم باشد، هر چه قضاوت هم فرض کنید خوب باشد اما قدرت اجرایى نباشد، این‏که به درد نمى‏خورد بنابراین قوه مجریه باید از موضع بسیار قوى و داراى پشتوانه مردمى و رهبرى همه اینها را هر چه بیشتر در خودش داشته باشد، این نقطه قوت براى این است حالا ما مى‏گوییم که همین‏طور که دوستان دیگر جواب دادند، مسأله این‏که ممکن است ما اختیار را به او بدهیم و جمع بکنیم، ضم بکنیم یک اختیارات دیگرى را علاوه بر آن‏که رئیس جمهور دارد از این دیکتاتورى به وجود مى‏آید خیر آن صلاحیتش براى این‏که در رأس قوه مجریه باشد قوى‏تر مى‏شود و بهتر مى‏شودمسأله دیکتاتورى، مسأله به قانون اعتنا نداشتن، اینها از یک صفات نفسانى در مى‏آید که آن صفات نفسانى است که مى‏بینید که بنى‏صدر را در مقابل امام وادار مى‏کند که مى‏گوید پنجاه و چهارصد درصد مردم (حالا نمى‏دانم همین حدود) طرفدار من هستند و چهل و شش درصد فرض بفرمایند که طرفدار امام هستند این مسأله کودتا و نمى‏دانم این دیکتاتورى‏ها و این قبیل حرف‏ها اینها مربوط به قواى انتظامى است در هر کجا. حالا یا اتکاء به قواى نظامى داخلى یا اتکاء به نیروهاى خارجى. خوب اینها که هیچ کدام بحمد الله در اینجا جا ندارد قواى نظامى، انتظامى همه اینها در تحت اختیار رهبر است آن وقت صرف این‏که یک اختیاراتى دارد البته هر کسى این اختیارات را داشته باشد، مى‏تواند یک گوشى بجنباند اما این‏که نمى‏شود ما این را منشأ قرار بدهیم براى این‏که یک نفر قوى را که همه جهات قوت در او براى اجرا هست، این را کنار بگذاریم، این انصافاً دلیل خیلى ضعیفى به نظر مى‏رسد حالا این دلیل امروزمان انصافاً شد اگر دلیل آن روزمان تعجب بود انصافاً ما که هر چه فکر مى‏کنیم و زیر و رو مى‏کنیم یک کسى به مسؤولیت ... برخلاف فرمایش آقاى هاشمى که مى‏گویند این جزو اجرا نیست، این چه حرفى است اصلًا تعبیر این است که مسؤولیت اجرا قانون اساسى. یعنى قانون اساسى را کس دیگرى متعهد این است که آیا در اینجا، در این مورد عمل شده یا عمل نشده بعد آن قدرت قوى و قدرت مدیریت قوى رئیس جمهور، آن مى‏آید این را اجرا مى‏کند یعنى این قانون اساسى را اخطار مى‏کند به فلان ارگان، فلان نهاد، به فلان قوه که قانون اساسى را اینجا شما رعایت نکردید و تشخیصش هم، مشخصش هم فرض کنید که شوراى نگهبان است و من هم اجرا کننده‏اش هستم من هستم که به شما مى‏گویم این تخلف شده و شما باید این مسأله را جبران بکنید. پس‏
Majlis:2 Volume:1 Sessions:1-14 Page:519
مسؤولیت اجراى قانون اساسى یا تنظیم روابط یا امثال اینها که در رئیس جمهور هست، همه اینها موضع او را قوى مى‏کند و براى اجرا سازنده‏تر و آماده‏تر مى‏کند و این مسائل به نظر من اصلًا هیچ نباید مطرح بشود و هیچ کس شک و شبهه و تردیدى بکند، و السلام علیکم و رحمة الله.
منشى (یزدى)- جناب آقاى موسوى نخست وزیر.
میرحسین موسوى- بسم الله الرحمن الرحیم، بنده در مخالفت با آن طرح اول و موافقت با طرح دوم صحبت مى‏کنم.
در مقدمه صحبت جا دارد که برادران مکرر مطرح مى‏کنند که ما تعجب مى‏کنیم، تعجب مى‏کنیم بنده هم از صحبت برادرانى که تعجب مى‏کنند که چرا مى‏گوییم دیکتاتورى، تعجب مى‏کنم مگر اینها تاریخ جهان سوم و جهان معاصر را مطالعه نکرده‏اند؟ ما چند نفر داریم از رؤساى جمهور کشورهاى جهان سوم که قدرت‏هایى را در دست خودشان تمرکز دادند و حتى در انقلاباتى شرکت جستند و در نهایت تبدیل به یک دیکتاتور شدند، رئیس جمهور مادام العمر شدند آیا تعجب ندارد که ما در این زمینه دقت بکنیم؟ آیا تعجب نیست که ما به این مسأله توجه نکنیم و هیچ اشاره به این مسائل نکنیم؟ آیا وقتى که صحبت مى‏شود که ما توجه بکنیم و این خطرات را دریابیم این مسأله تعجب‏آور است؟ و جا دارد که مثل جناب آقاى نورى من بگویم که نمى‏فهمم واقعاً این مسائل را که چگونه این مسأله دیده نمى‏شود، ما در کشورهاى اسلامى داریم، در دوره ضیاء الحق داریم، در تونس داریم، در جاهاى مختلف داریم و افراد گوناگونى هم داریم که با رأى هم روى کار آمدند یا با یک انقلاباتى روى کار آمدند و عملًا بعد از یک مدتى به خاطر تمرکز قدرت در دست خودشان و این‏که بر همه اهرم‏ها سوار بودند هم رأى ساختند، هم تمام نظام را قبضه کردند و هم نیروهاى مادام العمر شدند در صحبت‏هایمان قبلًا من دیدم که در صحبت موافق و مخالف به الگوهاى خارجى توجه شده. توجه کردن به الگوها عیب نیست ما باید به آن الگوها توجه بکنیم و فکر مى‏کنم در توجه کردن به آن الگوها با تمام تفاوت‏هایى که نظام ما با نظام‏هاى دیگر دارد ممکن است ما را در امر تصمیم‏گیرى بسیار کمک بکند شما در رابطه با این مسأله تکیه کردن روى ریاست جمهورى یا تکیه کردن در نظام پارلمانى یا کابینه‏اى، خواهید دید که الگوهاى مشخصى در دنیا وجود دارد بعضى از آنها کمتر خطرزا بوده بعضى‏ها بیشتر خطر ایجاد کرده و در جهان ضرر ایجاد کرده. ما مثبت‏ترین چهره ظاهراً از نظر ریاستى در آمریکا مى‏بینیم غیر از آمریکا کجا این نظام موفق بوده؟ در آمریکاى لاتین، در آسیا، درآفریقا کجا موفق بوده؟ جز این‏که تکیه بر یک چنین روشى منجر به ایجاد بدترین دیکتاتورى‏ها در جهان شده؟ بله نظام انگلیسى و اروپایى را هم در اروپا داریم، اروپا دائم در صد سال گذشته از الگویى که در آمریکا بوده فرار کرده. خود فرانسه را نگاه کنید که یک حالت میانه‏اى نسبت به الگوى انگلستان و آمریکا دارد هفتاد سال است، گاهى اختیارات نخست وزیر و گاهى رئیس جمهور را این طرف و آن طرف مى‏کنند، ولى مردم فرانسه هیچ گاه اختیار کامل به رئیس جمهور نداده‏اند در حالى که رسانه‏هاى عمومى، دستگاه‏ها، نهادهایى که مى‏تواند حکومت دموکراسى را نگه دارد، حکومت پارلمانى را نگه دارد، در این کشورها عمیق است گسترده است و سابقه دیکتاتورى از نوع شرقى در این کشورها کمتر بوده. متأسفانه ما از این نظام‏ها بیشتر برخوردار بوده‏ایم و در آن کشورها با
Majlis:2 Volume:1 Sessions:1-14 Page:520
احتیاط با مسأله برخورد مى‏کنند. حتى در سال‏هاى اخیر، مسأله این جمهورى‏هاى آخر که الان ما نوعش را در فرانسه مى‏بینیم، خوب نسبتاً یک چیز جدیدى است ولى الان هم آنها فکر نکرده‏اند که مردم فرانسه دیکتاتورى را نمى‏پذیرند، در نتیجه با همین استدلالى که حاج آقا الان مى‏فرمودند، به این دلیل اینها خواستند که همه اختیارات را دست ریاست جمهورى بدهند براى این‏که فرانسه را سریع‏تر پیش ببرد و آیا در این کشورهایى که این قدر محتاطانه نسبت و دادن قدرت به یک فرد عمل کردند، آیا این محتاطانه عمل کردن باعث عدم پیشرفت‏شان شده؟ باعث عدم رشدشان شده؟ آیا ژاپن امروز قوى پیش نمى‏رود؟ اروپا پیش نمى‏رود؟ کشورهاى دیگر از نظر صنعتى، فنى، اقتصادى و نظیر اینها پیش نمى‏روند؟ ما ارتباط کاذب بین جمع کردن زیاد از حد اقتدار دست یک فرد و پیشرفت کشور به وجود نیاوریم اقتدار زیاده از حد باعث عقب افتادگى یک کشور مى‏شود، پیشرفت کشور نمى‏شود، اگر اقتدار زیاد در دست یک فرد مى‏توانست براى یک کشور خوشبختى و پیشرفت بیافریند ما در زمان پهلوى بایستى پیشرفته‏ترین کشور جهان مى‏بودیم چرا که قدرت‏ها دست شاه بود آن اقتدار مى‏توانست همه چیز را در اینجا بکند این‏که ما فکر بکنیم حاکمیت اسلام هست، ارزش‏هاى اسلامى هست، مردم بیدار هستند، بله خوب اینها نعمت‏هایى است که بر اثر مبارزه مردم به دست آمده، به همین دلیل مجلس خبرگان اول با بدبینى نسبت به تمرکز قدرت نگاه مى‏کرد، چه اتفاقى افتاده که ما در این ده سال این بدبینى را نسبت به تمرکز قدرت تا این حد زیاد داریم از دست مى‏دهیم؟ ما مى‏گوییم تمرکز به اندازه کافى باید باشد، جایى این مسؤولیت باید متمرکز باشد که از آنجا بشود سؤال کرد، قدرت و اقتدار جایى باید باشد که بشود از آنجا مسؤولیت خواست و اگر این اختیارات در جایى تمرکز پیدا بکند که قدرت سؤال نباشد خوب یک سال، دو سال، پنج سال، ده سال، ما که قانون اساسى را براى یک فرد نمى‏نویسیم، کسانى هم که قانون اساسى را در مجلس خبرگان اول نوشتند، یقیناً فکر نمى‏کردند که قانون اساسى را براى دو سال، سه سال یا ده سال مى‏نویسند ما براى مدت‏هاى مدیدى مى‏نویسیم من فکر مى‏کنم تجربه بنى‏صدر را ما باید از آن ساده رد نشویم همان چند ماه اول حکومتش دنبال یک رفراندوم بود رفراندوم براى چه؟ سرمقاله میزان حتماً یادمان هست که این مسأله را به صورت عیان در رابطه با رفراندوم و برگشت به آراء مردم، مطرح کردند. براى چه؟ براى از بین بردن پایه‏هاى حکومت اسلامى، پایه‏هاى جمهورى اسلامى. مى‏گوییم این قضیه موفق نشد ولى ما بالاخره نمایى از خطر را در کشور خودمان لمس کردیم به هر حال من به ذهنم مى‏آید که اولًا تمرکز اقتدار به اندازه کافى باید باشد، اقتدار زیاد دادن مساوى پیشرفت نیست این تمرکز اقتدار جایى باید باشد که دائم آن نقطه و آن کانون و آن فرد بتواند به سؤال کشیده بشود اگر ضعیف عمل کرد، سریع کنار گذاشته بشود خوب ما به یک رئیس جمهور رأى دادیم، چهار سال. هشت سال آمد کار کرد وسطش ضعیف بود، خوب عمل نکرد و ضعف‏هاى گوناگونى داشت عملًا در نظام به این سادگى که رئیس جمهور کنار گذاشتن که کار راحتى نیست بحث همان مسأله رأى مردم و آمدن مردم به صحنه است براى یک رئیس جمهور. حالا ما بیاییم بگوییم که بعد از یک مدتى در برنامه‏هاى اقتصادى، در برنامه‏هاى سیاسى، در گفت و گو با خارج، در قراردادهاى بین المللى، او خوب عمل نکرده، ما آنى او را برداریم، کنارش بگذاریم، فرد دیگرى را بیاوریم. عملًا
Majlis:2 Volume:1 Sessions:1-14 Page:521
از این نظر هم من فکر مى‏کنم یک ضعفى را احتمالًا دچار نظام ما خواهد کرد ما فکر مى‏کنیم که اولًا تمرکز را خوب معنى بکنیم، تمرکز به اعتقاد من با توجه به تجربیات این هفت، هشت سال گذشته، بر مى‏گردد یکى به مسأله وزراء و این‏که در قانون اساسى فعلى ابهام‏زدایى بشود و معلوم بشود که سیاست‏گذارى کجاست؟ آیا این سیاست‏گذارى در شوراى سیاست‏گذارى باید صورت بگیرد؟ در شوراهاى گوناگون که از طرف دولت یا از طرف رؤساى محترم سه قوه تشکیل مى‏شود تمرکز پیدا مى‏کند؟ یا مشخص است که جاى این سیاست‏گذارى اجرایى در داخل دولت است و همچنین آیا وزراء در مقابل رئیس جمهور، نخست وزیر و مجلس باید پاسخگو باشند یا به دو کانون، مجلس و نخست وزیر پاسخ بگویند؟ خوب اینها روشن بشود، من فکر مى‏کنم مسأله تمرکز حل شده است با یک اصلاحات جزئى در قانون اساسى مشکل ما از نظر تمرکز و مقدار اقتدارى که دولت براساس آن مى‏تواند کار بکند، به اعتقاد من حل شده است، بیشتر از آن را ما فکر مى‏کنیم خلاف مصلحت باشد که ما عملًا در اینجا راجع به آن تصمیم بگیریم، تصمیمى که در آینده یقیناً اختیارش دست ما نخواهد بود این تیرى است که ما رها مى‏کنیم، بعداً نمى‏دانیم که چه نوع مصادیقى مى‏تواند پیدا بکند؟ به هر حال این مسأله انتخاب راه اول بسیار خطرزا است.
منشى (یزدى)- جناب آقاى مشکینى بفرمایند.
على مشکینى- بسم الله الرحمن الرحیم، الحمد لولیه و الصلوة على نبیه و وصیه، اللهم سدد السنتنا بالصوابه و الحکمة. اینجا دو طرح ارائه شده و در جلسه گذشته بنا شد، اصل کلى این‏که در رأس قوه مجریه فرد باشد، یک نفر باشد، کلى یک چنین تصویب شد بعد در کیفیتش بنا شد این دو طرح در معرض رأى قرار بگیرد و یک دفعه هم رأى‏گیرى بشود یا طرح اول را کسى بخواهد اختیار کند و نفى کند طرح دوم را، یا عکسش. براى هر دو دفعه رأى گرفته بشود حالا بنده مى‏خواهم از میان این دو طرح، طرح اول را انتخاب کنم و طرح دوم را نفى کنم، به این رأى بدهم عرض کنم که در این طرح راجع به رئیس جمهور ما به دقت اگر بنگریم در طرح دوم چه نیرو و قدرتى داده شده؟ پس از آن‏که مردم را واداریم مدتى بیایند پاى صندوق رأى، زحمت کشیده بشود، خرج بشود، پول مصرف بشود، همه مردم متوجه بشوند که یک رئیس جمهورى بحمد الله انتخاب گردید پس از انتخاب بیاید یک فرد را از میان مردم انتخاب کند و او را به مجلس معرفى کند، همین اندازه و ندارد که حتى امضاء کند نخست وزیرى او را همین اندازه، فرض کنید معنایش این است که امضاء کند به مجلس معرفى کند برود سراغ کارش گاه گاهى هم اگر بخواهد یک نامه‏اى به مجلس بنویسد و درخواست عزل آن آقا را بکند این قدرت رئیس جمهور در اینجا است دیگر بعداً نخست وزیر خودش مى‏رود وزراء را انتخاب مى‏کند، به مجلس معرفى مى‏کند، و وزراء یعنى تمام تصمیم و تصرف در کشور، همه تصرفات کشور به دست وزراء است تمام قدرت در دست وزراء و نخست وزیرى هم که در رأس اینها قرار گرفته، پس تمام قدرت از آن نخست وزیر است مردم که رئیس جمهور را انتخاب کردند او کارش این شد که فردى را به مجلس معرفى کرد خوب حالا مردم مى‏گویند بابا این کارى نبود ما این همه خوشحال شدیم رئیس جمهور داریم کارش این است که برود فرد معرفى کند به مجلس. آن را کس دیگرى هم مى‏توانست معرفى کند از این این‏جور بر مى‏آید که در این طرح‏
Majlis:2 Volume:1 Sessions:1-14 Page:522
دوم یک چنین رئیس جمهورى آخر کارش این است. البته یک چیزهاى دیگر هم گفته شده است مسؤولیت اجراى قانون اساسى. چقدر این کار دارد در خارج؟ تا حال چقدر مردم حس کرده‏اند از رئیس جمهور که زحمت مى‏کشد و مسؤولیت اجرا انجام مى‏دهد، تنظیم قواى سه‏گانه مى‏کند؟ چرا گاه گاهى تلویزیون‏ها دیده شد که اعطاء سردوشى و ... براى بعضى‏ها داده است این کارها براى رئیس جمهور با این قسمت‏ها. علاوه بر این رئیس جمهورى که آقایان اینجا انتخاب کرده‏اند از وضعش پیدا است که یک مقام تشریفاتى محض است معلوم است که قضیه این‏جور است بر ملت بگوییم جمع بشود، رأى بدهید، همه‏پرسى بشود. در یک روز معینى تمام کشور پنجاه میلیونى، چند میلیون جمع بشوند رأى بدهند براى یک فرد به عنوان تشریفات. آن ملتى که خدایش تشریفاتى نیست، امامش تشریفاتى نیست، حضرت امیرش از تشریفات بدش مى‏آید امام امتش از تشریفات بدش مى‏آید، اصلًا ارزش تشریفات در این کشور شکسته، اینها جمع بشوند و به یک رئیس جمهورى رأى بدهند که در اینجا تشریفاتى است. حالا غیر از این، ما از اینها مى‏گذریم، چیزى عرض مى‏کنم و آن این است که حرف امام امت شما مى‏پذیرد که ایشان فرموده‏اند تمرکز در مدیریت قوه مجریه. از شما مى‏پرسیم این دو نفرى که شما اینجا بیان کرده‏اید در این طرح دوم، یعنى طرح پارلمانى نه طرح جمهورى این طرح پارلمانى که داده‏اید آیا در اینجا آن تمرکزى که باید امتثال کنیم حرف امام را و او براى همین تمرکز فرموده است آن تمرکز در این، از آن رئیس جمهور است یا از آن نخست وزیر؟ اگر بگویید بله، اصل تمرکز، از آن رئیس جمهور است براى این‏که رئیس جمهور است که نخست وزیر را هم تعیین مى‏کند مثل این‏که شما به یک آقایى بگویید شما را مى‏خواهم صاحب یک باغ بکنم، اما به شرط این‏که این باغ را به شما که تحویل دادیم، فوراً آن را بدهید به زید و دیگر کار به آن نداشته باشید شما براى این، چه جور قدرت مى‏دهید؟، اگر مى‏خواهید بگویید که تمرکز مدیریت در رئیس جمهور است، این تمرکز مدیریت نیست، تمرکز قدرت نیست و اگر بگویید تمرکز در نخست وزیر است چون اصل تمرکز را مى‏پذیرید، پس مردم را هم بگویید همان را انتخاب کنند، مردم بروند کسى دیگر را انتخاب کنند، شما تمرکز را به شخص دیگرى بدهید و اگر بفرمایید که تمرکز در هر دو است، یعنى دو نفرى نخست وزیر و رئیس جمهور هر دو آنها، هستند و تمرکز در هر دو است و ما تمرکز در دو نفر را مخالف نمى‏بینیم چنان‏چه فرمایش بعضى از آقایان این بود که مانعى ندارد براى این‏که مسال تقسیم کار است مى‏گوییم مسأله تقسیم کار که در ذهن آقایان هست، ببینید آقا تقسیم کار دو جور است خدا بهترین کارگرها است به تعبیر امام امت و حداقل خداوند عالى‏ترین کارفرماها است و تقسیم کار هم کسى بهتر از او ندارد یک عده را صافات، یک عده را عادیات، یک عده را زاجرت، فرشته‏ها تقسیم کار کرده، اما تقسیم کار عرضى داریم و تقسیم کار طولى. خداوند تقسیم کار عرضى را قبول ندارد بگوید اگر کسى معتقد بشود در عرض الله یک فردى هست، یک کار از کارها را او انجام مى‏دهد این کفر است و این شرک است، تقسیم کار عرضى غلط است اما تقسیم کار طولى. خداوند کارها را در رتبه طولى تقسیم کرده، به فرشته‏ها، به انبیاء، به کسان دیگر. شما اینجا درباره رئیس جمهور مى‏خواهید تقسیم کار کنید اگر در عرض رئیس جمهور، نخست وزیر را قرار مى‏دهد که هر دو آن به عنوان تقسیم کار، این تقسیم کار عرضى است و این عین عدم تمرکز است و این عین اثنینیت است و
Majlis:2 Volume:1 Sessions:1-14 Page:523
اثنینیت لایعقل با وحدت تناسبى ندارد اگر تقسیم کار را ملاحظه مى‏کنید تمام نیرو را به یکى بدهید یا نخست وزیر یا رئیس جمهور، اسمش را هر چه مى‏خواهید بگذارید و وزراء را هم در اختیار او قرار بدهید و او تقسیم کار طولى بکند در وزراء چنان‏چه قاعده‏اش هم همین است پس یک رئیس جمهور مقتدرى را بگذارید مردم انتخاب کنند و آن رئیس جمهور مقتدر هم قدرت کامل داشته باشد و وزراء را به مجلس معرفى کند و مدیریت کار را بر عهده بگیرد و این‏که شما مى‏گویید احتمال مى‏دهیم بعداً دیکتاتورى پیدا بشود و چه بشود، این را به السنه مختلفه آقایان جواب دادند، محیط اجازه نمى‏دهد، رهبر بالا اجازه نمى‏دهد، قانون‏مان اجازه نمى‏دهد، ملت‏مان اجازه نمى‏دهد ما براى او جهاتى فکر کرده‏ایم که از این معنا ما سالم بمانیم خلاصه رأى من این است در این معنا که این طرح اول حتماً باید انتخاب بشود و این طرح اول را تصویب مى‏کنیم هیچ محظورى لازم نمى‏آید جناب آقاى عمید دو، سه‏تا محظور ذکر کردند، نمى‏دانم آن بند اول با بند دوم یکى مى‏شود خیلى خوب آن عبارت است مى‏گوییم «رئیس جمهور رئیس قو مجریه است و کلیه اختیارات آن قوه را دارد» این جمله را دوتا نمى‏کنیم و «رئیس جمهور هم مسؤول در برابر کسى نیست» این را ماده دیگر گفته رئیس جمهور در برابر ملت مسؤول است، در برابر مجلس مسؤول است پس من آن طرح اول را انتخاب مى‏کنم و طرح اول را بسیار عقلایى و خوب مى‏دانم و مسال تمرکز مدیریت در فرد را هم که امر بوده، نه فرض کنید که امر امام بوده. امر امام از ناحیه ملت بوده و اگر بگویید امر امام از ناحى ملت هم نبوده فردا این فرمایشات شما، این نوشت شما به دست ملت خواهد رسید و ملت امضاء خواهد کرد به هر حال ما این طرح اول را انتخاب مى‏کنیم و با طرح دوم جدا مخالفیم، و غفر الله لنا و لکم.
منشى (یزدى)- جناب آقاى بیات بفرمایید.
اسدالله بیات- بسم الله الرحمن الرحیم. بحثى است در میان علما، مطرح مى‏کنند که شما اگر از کسى یا از چیزى بد دفاع کنید این خودش بهترین دلیل است یعنى عملًا نتیجه‏اش رد شدن و جا نیفتادن قضیه است مخصوصاً در کنار حمایت یا دفاع از طرح اول به استدلالاتى تمسک مى‏شود که خوب است که خود آقایان الحمد لله اسمش را استحسانات گذاشته‏اند که انصاف قضیه این است که دلیل حسابى ندارد اگر عنایت بفرمایید این را من عرض بکنم ببینید که اساساً طرح اول و دوم در چه جهاتى مشترک است و اصلًا کجا محل نزاع است؟ چون محل نزاع را اگر ما خوب باز بکنیم، خدا رحمت کند استاد محقق داماد را ایشان مى‏گفت که ما باید روشن بکنیم که بنا است سر چه کسى را بتراشیم، تا محل نزاع اگر خوب تببین نشود ما نمى‏توانیم در رابطه با قضیه تصمیم بگیریم.
در طرح اول رئیس جمهور مستقیم از مردم رأى مى‏گیرد.
در طرح دوم هم رئیس جمهور مستقیم از مردم رأى مى‏گیرد پس آن برادرانى که اصرار دارند اولى جمهورى است دومى نه، پیدا است که مطالعه نکرده‏اند یا عنایت نکرده‏اند. چون فرض این است هر دو مردمى است و مستقیماً از مردم رأى‏گیرى مى‏شود در اینجا (طرح تلفیقى) اصلًا معنایش این است.
Majlis:2 Volume:1 Sessions:1-14 Page:524
در طرح اول دقیقاً وزراء در مقابل مجلس مسؤول هستند و از مجلس رأى اعتماد مى‏گیرند، در طرح دوم هم همین‏طور. پس در این جهت هم اینها هیچ اختلافى به هم ندارند در طرح اول نخست وزیر به مجلس معرفى مى‏شود، از مجلس رأى اعتماد مى‏گیرد، در طرح دوم هم همین‏طور. پس در این جهت هم با هم کوچک‏ترین اختلافى ندارند.
اختلاف اساسى که وجود دارد مخصوصاً در صحبت برادر و سرور عزیزمان جناب آقاى یزدى که اشاره کردند یکى مستقیماً از مردم رأى مى‏گیرد، آن یکى غیر مستقیم، به نظر من واقع قضیه این است که این‏طور نیست، بلکه تعارض بین یک فرد که مستقیم از مردم رأى گرفته یا یک نهادى که مستقیم از مردم رأى گرفته است و اصلًا دعوا در اینجا است، محل نزاع در اینجا است اگر ما طرح اول را بپذیریم معناى این حرف این است که رئیس جمهور، رئیس دولت، وزراء در مقابل مجلس مسؤول هستند مثل طرح دوم است و در این جهت با طرح دوم فرقى ندارند اما ما رئیس جمهورى را انتخاب کرده‏ایم غیر مسؤول اگر عزیزان در ذهنشان داشته باشند «مسؤول»، اینجا نیست، آن مال بعد است ما در رابطه با این طرح مخالفیم و معناى این حرف این است: رئیس جمهورى که تکیه‏گاه مردمى دارد، این جهات قوت قضیه است این درست اما در مقابل چه مسؤول است؟ در مقابل چه کسى مسؤول است؟ وقتى که ما نخست وزیر را مطرح بکنیم نخست وزیر در مقابل مجلس مسؤول است، نخست وزیر مورد استیضاح است شنیدم حاج آقا کروبى مسال استیضاح رئیس جمهورى را مطرح کردند در اینجا خود این بهترین شاهد است بر این‏که برادرانى که به طرح اول رأى دادند این نگرانى را دارند یعنى دقیقاً در ته دل خودشان و در مرتکزات ذهنشان این معنا وجود دارد که اگر بنا بشود ما طرح اول را بپذیریم این نگرانى وجود دارد و لذا دنبال این هستند سؤال را مطرح بکنند، استیضاح را مطرح بکنند حالا محظورات آن قضیه را من عرض مى‏کنم بنابراین در طرح اول از نظر مستقیماً مورد رأى مردم بودن حرفى نیست، در طرح دوم هم همین‏طور. منتها در طرح دوم رأى مردم، 270 نفر است، در طرح اول دقیقاً یک نفراست اذا دار الامر بین یک نفر و بین 270 نفر واقع قضیه این است که 270 نفر کم خطا مى‏کنند! تردیدى در این جهت نیست ممکن است سروران بگویند آقا یعنى چه؟ نخست وزیر در طرح دو شبیه معناى حرفى است نخست وزیر در طرح دوم یقیناً از مجلس رأى اعتماد مى‏گیرد، مورد سؤال است، مورد استیضاح است، مورد بازخواست است اما در طرح اول این‏طور نیست پس بحثى که ما داریم و مى‏گوییم طرح دوم قوى‏تر است عبارت از این است ما نمى‏گوییم رئیس جمهور از مجلس رأى بگیرد که آقایان بفرمایند این تضعیف است، خیر. با این هم، ما مخالفیم. ما مى‏گوییم از مردم مستقیماً هم باید رأى‏گیرى بشود پس از این جهت فرقى ندارد منتها بحثى که ما داریم این است، مى‏گوییم رئیس جمهورى که این همه اختیار را دارد، وزراء را دارد، برنام تخصیص بودجه را دارد، امکانات ارزى را دارد وزیر کشور هم دارد نیروى انتظامى هم دارد جناب آقاى آذرى نفرمایند، بابا نیروهاى نظامى مال کسى دیگر است و کودتا چنین و چنان است البته بنده تا 30 سال آینده، 50 سال آینده هم این نگرانى را ان شاءالله در رابطه با این کشور ندارم، اما قانون نویسى این نیست که الان ما رهبرى را ببینیم، این رئیس جمهور را ببینیم، رئیس جمهورى آینده بسیار بزرگوار را محتملًا ببینیم و ارادت هم به آنها داریم بعد بگوییم که ... نه هیچ نگرانى نداریم بعد
Majlis:2 Volume:1 Sessions:1-14 Page:525
بیاییم بگوییم که نه مردم نمى‏گذارند! شما را به خدا، حضرت استاد حاج آقا مشکینى! شما قبل از سال 1357 بین سال 1342 تا 57 را ملاحظه کنید مگر این مردم نبودند؟ چطور شد همین که با رهبریشان فاصله گرفتند این همه کشتار شد، این همه جریان‏ها شد هیچ خبر و هیچ اثرى هم نبود؟! این یک واقعیت است، این عنصر و این عدد صحیح را و این عدد مهم و سازنده (حضرت امام) در کنار این نظام قرار دارد و طبیعى هم هست و همین‏طورى است، ما این را هم قبول داریم اما بحث در قانون نویسى این‏گونه برخورد نمى‏کنند بنابراین اعتقاد ما این است، بنده خواهشم از عزیزان این است، این‏که بنده اعتقاد دارم بر این‏که طرح دوم بهتر است از این جهت است در طرح دوم هم رئیس جمهور آن قوت خودش را دارد نخست وزیر مسؤول هیأت دولت است اما مسؤول است در مقابل تصمیم هیأت دولت، مسؤول است در مقابل تصمیم خود، مسؤول است در مقابل تمام جهات ... هم جاى استیضاح دارد و هم جاى سؤال دارد اما اگر عزیزان سؤال از رئیس جمهورى را مطرح بکنند حالا اگر خداى نخواسته در اول رأى بیاورد، اگر رأى بیاورد برادران بزرگوار ما مسأله سؤال از رئیس جمهور و استیضاح را مطرح بکنند (باید مطرح بکنند) اما باور کنید رئیس جمهور ولو با سؤال پنجاه نماینده مسؤول قرار بگیرد و هر هفته و هر 15 روز کشانده و آورده بشود به مجلس، این رئیس جمهور دیگر رئیس جمهور نخواهد بود آن رئیس جمهور آن قوتى که شما دنبال آن هستید دیگر آن رئیس جمهور نخواهد بود اگر استیضاح بشود و دوباره استیضاح بشود بعد چى؟ بعد از استیضاح یعنى به مردم اعلام بشود رفراندوم بکنند؟ استیضاح بشود یعنى دیگر امام تنفیذش را پس بگیرد؟ استیضاح بشود یعنى دیگر رئیس جمهور نباشد؟ این اگر نباشد دیگر قابل کنترل نیست اما من مى‏خواهم بگویم چرا ما از اول شعرى مى‏گوییم که در قافیه‏اش لنگ بمانیم؟ چرا از اول ما آن خطرات را حفظ نمى‏کنیم؟ مضافاً بر هم اینها بنده معتقدم وزیر عوض کردن ساده است، نخست وزیر عوض کردن ساده است، اما رئیس جمهور عوض کردن ساده نیست! قداست رئیس جمهور، سلامت رئیس جمهور، اهمیت او باید در جاى خودش بماند او باید به مسائل کلان کشور بپردازد و لذا در یکى از پیشنهادات بنده معتقدم ریاست مجمع تشخیص مصلحت هم باید با او باشد اما رئیس جمهور را ما گرفتار مسائل جزئى مثل پیچ و مهره و لاستیک و این مسائل نکنیم نه این‏که مى‏خواهم بگویم در اینها دخالت مى‏کند، اما آینده همه این را از رئیس جمهور خواهند دید، همین‏طور که الان از نخست وزیر و از دولت مى‏بینند این دیگر برو برگردى ندارد!
روى این حساب بنده معتقدم طرح اول را طرح دوم دارد، علاوه بر این خطراتى که طرح اول دارد اگر سؤال و استیضاح مطرح نباشد طرح دوم این خطرات را ندارد از نظر حقوقى وقتى که من اینها را بررسى کردم امر دایر است بین این‏که ما طرح دوم را بپذیریم که طرح مردمى است و نخست وزیر رئیس دولت بشود و در مقابل مجلس که 270 نفر مستقیماً از مردم رأى گرفته‏اند مورد سؤال و استیضاح بشود، یا آن‏که نه، کل اختیارات را به رئیس جمهور بدهیم اما این بازخواست‏ها و این سؤال‏ها و استیضاح بیابد، بنده دومى را بر اولى ترجیح مى‏دهم و به همین دلیل من به دومى رأى مى‏دهم و با اولى مخالفم.
منشى (یزدى)- جناب آقاى جنتى بفرمایید.
احمد جنتى- بسم الله الرحمن الرحیم، روى آن مسال طرح اول که من مى‏خواهم در
Majlis:2 Volume:1 Sessions:1-14 Page:526
موافقتش صحبت بکنم به نظر من اصلًا مقابل بین دو طرح خیلى دقیق انجام گرفته و طرح دوم را من طرح تمرکز نمى‏دانم تمرکز در مدیریت این است که تمام ابزار مدیریت دست یک نفر باشد و دیگرى به هیچ عنوان نتواند چوب لاى چرخ آن بگذارد و کارش را کند بکند اگر مى‏خواست یک مقابل صحیحى باشد باید گفته بشود تمام قدرت در دست رئیس جمهور باشد یا تمام قدرت در دست نخست وزیر باشد این دو تمرکز بود واقعاً. ولى این تلفیقى را نمى‏شود اسمش را تمرکز بگذاریم حالا راجع به قضى رئیس جمهور. ما یکى از دو کار را قهراً، اگر بنا بشود طرح اول تأیید بشود باید بکنیم یا بالاى سر او هم یا در کنار او هم یک مقامى را که او در مقابلش مسؤول باشد بشود باید بکنیم یا بالاى سر او هم یا در کنار او هم یک مقامى را که او در مقابلش مسؤول باشد مى‏گذاریم یا نمى‏گذاریم اگر بگذاریم، که باید هم بگذاریم که ما هم در آن کمیسیون رهبرى این مسأله را پیش‏بینى کرده‏ایم که رهبر یکى از اختیاراتش این است که مى‏تواند رئیس جمهور را عزل بکند این از نظر ما حتماً باید بیاید و اگر نباشد یک مقدارى در مسال آن ولایت رهبر ضعف پیدا مى‏شود و نقص پیدا مى‏شود اگر آنجا آمدیم این را تصویب کردیم و قبول کردیم خوب دیگر مسأله این نیست که آن مسائلى که ممکن است به دیکتاتورى و امثال اینها بیانجامد، احتمالش ضعیف مى‏شود و اگر احیاناً قرار باشد بر این‏که نه، منهاى آن ما همین را نگاه بکنیم که اینجا نوشته که این پیش‏بینى این‏که از یک طرفى عزل بشود یا استیضاح بشود یا سؤال بشود در آن نشده. خوب حالا ما یک رئیس جمهورى مى‏خواهیم درست بکنیم با آراء مردم، یک دفعه هم مثل جاهاى دیگر شعرى مى‏گوییم که در قافیه‏اش مى‏مانیم که یک رئیس جمهور مى‏خواهیم داشته باشیم، حالا این رئیس جمهورى که مى‏خواهیم داشته باشیم چکارش کنیم که دردسر درست برایمان بکند، یک جنب تشریفاتى به او بدهیم و کارها را هم به دست یک نفر دیگر بدهیم؟ این برنام ما نیست ما مى‏خواهیم یک رئیس جمهورى داشته باشیم که داراى یک قدرتى باشد که واقعاً بتواند ادار مملکت و اجراى قوانین را به عهده بگیرد و تمام مسؤولیت‏ها هم به عهد او باشد خوب حالا آیا زمینه براى استبداد در نظام جمهورى اسلامى هست یا نیست؟ ما این نظام جمهورى اسلامى را با هیچ جاى دیگر نباید مقایسه کنیم اگر بنا باشد ما بخواهیم با کشورهاى دیگرى که یک رئیس جمهورى در آنجا به دیکتاتورى گراییده مقایسه بکنیم معنى‏اش اصلًا صرف نظر کردن هم ارزش‏هاى موجود است ما حرف‏مان این است که مى‏خواهیم یک نظامى به وجود بیاوریم که حکومت صالحین در آن باشد اگر مى‏بینیم زمینه براى این مسأله هست، خیلى خوب برویم جلو کار بکنیم، تلاش بکنیم هر چه شب و روز زحمت هم بکشیم کم است و اگر این زمینه نباشد و بخواهیم منهاى این فکر بکنیم باید خیلى حرف‏ها را پس بگیریم و دیگر جمهورى اسلامى نمى‏تواند رسالتى و پیامى داشته باشد فقط اسم جمهورى اسلامى است!
ما در اینجا یک مرکز کنترل داریم به عنوان شوراى نگهبان، صلاحیت رئیس جمهور را شوراى نگهبان باید تأیید بکند این قدرت را به شوراى نگهبان بدهیم شوراى نگهبان هم خودش در مقام تلاش باشد که این حق قانونى خودش را بگیرد و قبضه کند، هم کل نظاک اصلًا به این سو برود و مردم به این ناحیه توجیه بشوند که اجازه بدهند شوراى نگهبان اعمال نظر بکند و وظیف خودش را عمل بکند پس در آنجا شوراى نگهبان با قدرت یک مرکز کنترل و یک فیلتر قوى‏اى هست که مى‏تواند اگر افرادى زمینه‏هاى ناجور در آنها هست و
Majlis:2 Volume:1 Sessions:1-14 Page:527
نمى‏توانند حکومت صالحین را برقرار بکنند آنجا ردشان بکنیم.
بعد از آن ما باید باز برویم در این مسیر که مردم باید یک بینش صحیح اسلامى پیدا بکنند اگر بخواهیم فرضمان این باشد که مردم همیشه تابع جو هستند و جو را هم به دست رادیو تلویزیون بدهیم و رادیو تلویزیون را هم به دست کسانى بدهیم که مى‏خواهند جوسازى بکنند و از جوسازى‏ها استفاده بکنند و مرتب آب گل آلود درست بکنند و ماهى بگیرند اگر آن است باز آن هم مسال جمهورى اسلامى مطرح نیست، یک چیز دیگرى مى‏شود افرادى بر سر یک قدرت‏هایى مى‏خواهند تنازع بکنند و هر کسى از یک ابزارى استفاده بکند براى این‏که خودش قبض قدرت بکند ما الان همین جا که داریم دربار تمرکز مدیریت صدا و سیما بحث مى‏کنیم باید این مسأله را اینجا حل بکنیم که آن قدرتى که در مدیریت صدا و سیما که حساس‏ترین دستگاه این مملکت است به وجود مى‏آید باید یک قدرت سالمى باشد که از آن قدرت سوء استفاده نشود براى این‏که یک کسى بى‏خود خرد بشود یا بى‏خود یک کسى بالا برود یا بى‏خود یک کسى پایین بیاید خوب اگر بتوانیم یک صدا و سیماى این‏جورى را پیش‏بینى بکنیم و یک مردمى هم که این همه واقعاً در راه انقلاب و اسلام فداکارى کرده‏اند و این همه گذشت و اخلاص و ایثار از خودشان نشان داده‏اند اینها را هم از این زمینه‏هاى موجود از آنها استفاده و بهره‏بردارى بکنیم و هدایتشان بکنیم این مجموعه به نظر من دیگر اجازه نمى‏دهد دیکتاتورى‏هاى به آن معنا در یک رئیس جمهور به وجود بیاید از اول آنجا در شوراى نگهبان کنترل شده، بعد هم مردم فرض این است که مى‏خواهند رأى آزاد بدهند، اگر باز مسال رأى‏سازى باشد که هیچ، اصلًا فرقى نمى‏کند دست هر کسى بخواهیم بدهیم این یک مقدارى رأى براى خودش درست مى‏کند و از این رأى‏ها براى مقاصد خودش استفاده مى‏کند فرض این است که مى‏خواهیم رأى‏ها آزاد باشد فرض بر این است که نظام جمهورى اسلامى مى‏خواهد مسیر خودش را ادامه بدهد و به سوى حکومت صالحین برود با این وضعیت دیگر احتمال این‏که بخواهد یک رئیس جمهور، یک دیکتاتور آنچنانى باشد که مصالح مردم برایش اهمیت نداشته باشد و فقط خودش را ببیند این احتمال آن قدرها قوى نیست که ما بخواهیم این‏جورى از آن فرار بکنیم که بیاییم آن را فلج بکنیم و بگوییم به دلیل این‏که ممکن است سوء استفاده از قدرت بشود، قدرت را از او بگیریم و قدرت به او ندهیم ما الان بسیارى از مشکلاتمان در طول این دوران 10 سال گذشته بر همین بوده که یک مرکز نداشته که جواب‏گوى مشکلات باشد خوب آنجا مى‏گوییم این مرکز باشد، پشتوانه‏اش هم آراء عمومى باشد، مردم هم خودشان را در این قضیه سهیم بدانند همین جورى که تا حالا سهیم بوده‏اند و آن هم بتواند کار خودش را بکند در غیر این صورت طرح دوم که واقعاً به نظر من یک طرح خطرناکى است و اصلًا باید از آن صرف نظر کرد، حتى اگر قرار بشود من تمرکز مدیریت در نخست وزیر را ترجیح مى‏دهم بر این طرح تلفیقى. باید یک جایى یک قدرتى باشد که بتواند کار بکند ما مدام بیاییم از اشخاص کار بخواهیم و دستشان را هم ببندیم که نتواند کار بکنند! منتها باید یک دستگاه کنترل و یک مقامى که این در مقابلش مسؤول باشد برایش قرار داد به نظر بنده آن طرح اول غیر قابل قبول‏تر است، و السلام علیکم و رحمة الله و برکاته.
منشى (یزدى)- آقاى هاشمیان بفرمایید.
Majlis:2 Volume:1 Sessions:1-14 Page:528
حسین هاشمیان- بسم الله الرحمن الرحیم، بنده هم با طرح اول مخالفم و هم با بخشى از طرح دوم مخالفم. اما علت مخالفت من با طرح اول چیست؟
این بندها را وقتى بنده مطالعه مى‏کردم که کلى اختیارات دولت در دست رئیس جمهور باشد انصافاً این چیز وحشتناکى است، این اختیارات چیست؟ اختیاراتى را که شما حتى تذکر ندادید که این اختیارات را قانون معین مى‏کند شما یک واژ «اختیارات» را انتخاب کردید و یک واژ «همه» را که در نتیجه هم اختیارات قو مجریه به رئیس جمهور داده مى‏شود. وجداناً انسان نسبت به این وحشت ندارد؟ و قابل این‏که یک جلس اصلاح قانون‏گذارى و تدوین تتمیم قانون‏گذارى این‏جورى باز با قضیه برخورد نکند، جا ندارد که حدود مسأله را مشخص بکند؟ به دست چه کسى انسان اختیارات را مى‏دهد؟ و آیا این ناشى از این است که ما رئیس جمهور فعلى یا دور آینده را مى بینیم؟ این به ما این حسن نیت را داده که ما این اختیارات را به طور مطلق به دست یک نفر بدهیم؟ هیچ وحشتى هم از آن نداشته باشیم؟ بعد این رئیس جمهور در کجا مسؤول است؟ آقاى جنتى مى‏فرمایند که رهبر بالاى سرش است! شما که الان قید «مرجعیت» را از رهبر برداشته‏اید و حق هم همین است وقتى که یک رهبرى مقلد نداشته باشد که با فتوا، با حکم مردم را از یک رئیس جمهورى که دارد زمین دیکتاتورى را مى‏سازد بسیج بکند، این قدرت را ندارد، این رئیس جمهورى که این همه اختیارات دارد، مردم هم مقلد آن مرجع نیستند این بدون تردید علیه رهبر شما خواهد بود این چه فرمایشى است که شما مى‏کنید که رهبر بالاى سرش است؟ من فکر مى‏کنم که وضع موجود یک خرده اذهان موافقین را داراى خلجان کرده و با این‏که مى‏گویند ما براى آینده داریم اصولى را تصویب مى‏کنیم، ولى بدون تردید وضع موجود در آنها تأثیر دارد امام را مى‏بینند، این قدرت بسیار عظیم الهى را مى‏بینند با این همه مقلد در داخل و خارج کشور، با آن همه فراست و شجاعت و صلابت و تیزهوشى بعد ما فکر مى‏کنیم که آینده هم یک رهبرى خواهیم داشت که این رهبر مثل امام یک حکمى مى‏کند که رئیس جمهور هر قدرتى دارد خود به خود پایه‏هایش سست مى‏شود این رئیس جمهورى که شما این قدرت‏ها را به او مى‏دهید کجا باید بازخواست بشود؟ این‏که از رهبر، که حالا آن نقط قوى شما رهبرى است که وضع آن در آینده نمى‏دانیم چه جورى مى‏شود؟ هیچ جا از او سؤال نکنند، حتى (به فرمود جناب آقاى آذرى) استیضاح را هم از دستور امام منصرف بدانند من نمى‏فهمم از کجا اینها را ایشان استنباط کرده‏اند؟ از کجا؟! عدم کفایت سیاسى که در قانون اساسى هست که مهم‏تر هم از استیضاح هست، اگر شما وضع موجود را مى‏بینید ایشان مى‏گویند منصرف به وضع موجود است یعنى چه؟ استیضاح هم نباشد! خوب عدم کفایت سیاسى که مهم‏تر هم از استیضاح هست، منتها عدم کفایت سیاسى کمتر اتفاق مى‏افتد و در ابعاد مختلفى است اما در بحث اجرایى استیضاح مسائل خاصى را شامل مى‏شود ایشان از کجا مى‏گویند منصرف است؟ حداقل یک استیضاحى را هم نگذاشته‏ایم، سؤالى را هم نگذاشته‏ایم، که ما باز با استیضاح و سؤال هم مخالفیم ما مى‏گوییم آقا! رئیس جمهور سمبل قدرت، اقتدار و ثبات سیاسى کشور است کسى که چنین عنصرى است او را هر روز به مجلس نکشانید، استیضاحش نکنید یک وزیرى که الان مجلس گاهى از او سؤال مى‏کند پچ پچ در وزارتخانه شروع مى‏شود که امروز از وزیر سؤال کردند! بعد شما رئیس جمهور را با استیضاح، با
Majlis:2 Volume:1 Sessions:1-14 Page:529
سؤال به مجلس بکشید آن وقت در دنیا مى‏خواهید ثبات سیاسى و اقتدار داشته باشید؟ هم خود ملت مضطرب مى‏شود، هم دنیا وضع را مضطرب مى‏بیند و دلیلى ندارد ما این کار را بکنیم.
راجع به طرح دوم، خوب رئیس جمهور وجود دارد اما رئیس قو مجریه نخست وزیر است که شدیداً ما با این مخالفیم، به همان دلایلى که مى‏گوییم تمرکز قدرت در رئیس جمهور به این شکل خطرناک است، در نخست وزیر هم خطرناک است رئیس جمهور داشته باشیم، و مقامات تشریفى به او بدهیم، رئیس قو مجریه نخست وزیر باشد! این اصلًا خودش تناقض است آن‏چه که مسلم است رئیس جمهور باید رئیس قو مجریه باشد و باز من فکرمى کنم که این وضع موجود است که ما را به اشتباه انداخته. اشکال اساسى در اصل 136 است که اصل یکصد وسى و شش را وقتى اصلاح بکنیم، در مقابل اختیاراتى هم به رئیس جمهور بدهیم، رئیس جمهور بتواند پیشنهاد عزل را (همان‏طور که در بندى از این بحث دوم آمده) به مجلس بدهد یا نخست وزیر همان‏طور که در مقابل مجلس مسؤول است در مقابل رئیس جمهور هم مسؤول باشد من به مذاکرات خبرگان اول مراجعه کردم، با همین اختیاراتى که فعلًا رئیس جمهور دارد یکى از نمایندگان صحبت مى‏کند که این مقامات تشریفى است مرحوم آیت الله دکتر بهشتى اثبات مى‏کنند که نه، اینها تشریفاتى نیست این اختیارات را اگر رئیس جمهور بخواهد اعمال بکند رئیس جمهور فعالى است که بعد ایشان مى‏گوید: «قدرت نهایى رئیس جمهور این است که هماهنگ کنند قواى سه‏گانه است» اینها هنوز باز نشده، قانونش نوشته نشده. شما اگر هماهنگ کنندگى قواى سه‏گانه را باز کنید، مجلس این قانون را تطبیق بکند آنجا هم اختیاراتى به رئیس جمهور خواهد داد اینها هنوز نشده! مرحوم دکتر بهشتى مى‏فرمایند که «این نهایت قدرت یک رئیس جمهور است» که بعد جناب آقاى یزدى که امروز مى‏گویند تشریفاتى است، آنجا تذکر داده‏اند که رئیس جمهور رئیس قو مجریه هم هست یعنى تشریفاتى نیست! (در مذاکرات هم وجود دارد) امروز شد تشریفاتى؟! و با اشکالاتى که اصل 136 دارد بنده معتقدم فقط اشکال آن از اینجا است (اصل 136 یا 133 حالا دقیق خاطرم نیست) (منشى- تابلوى جلوتان را ملاحظه بفرمایید) بلى، این اصلاح بشود و وضع فعلى با اصلاح مخالف تمرکز نیست چه کسى مى‏گوید مخالف تمرکز است و وضع فعلى را شما اصلاح بکنید؟ نخست وزیر در مقابل رئیس جمهور مسؤول باشد، پیشنهاد عزلش را هم به مجلس بکند جلسات هم در حضورش تشکیل بشود، اختیارات دیگر هم بدهیم رئیس شوراى تشخیص مصلحت هم باشد مقامات دیگر را هم به او بدهیم! این چه صحبتى است که یکى از آقایان گفتند عرضى است؟ (مثل این‏که جناب آقاى مشکینى فرمودند) چه کسى مى‏گوید این عرضى است؟ (نخست وزیرى که مسؤول مجلس هست، مسؤول رئیس جمهور هست (رئیس- وقتتان تمام است) بنابراین، این در طول قرار مى‏گیرد نه در عرض! منتها در مقابل بیایید اختیار وزیر را هم به خودش بدهید که فردا یقه‏اش را بگیریم و بگوییم آقا تو مسؤولى، نگوید وزیر مربوط به من نیست وزیرى که من مى‏خواستم انتخاب نکردند از او هم حساب بکشید و جناب آقاى جنتى فاضله‏اى که درست کردند اگر فرهنگ مردم ما بالا برود چه بشود، چه بشود دیکتاتور به وجود نمى‏آید جناب آقاى جنتى کار فرهنگى بسیار کار طولانى است این به سادگى شما نمى‏توانید رسوب‏هاى طاغوتى و گذشته را از ذهن مردم بیرون بیاورید.
Majlis:2 Volume:1 Sessions:1-14 Page:530
و مردم را به این سادگى بسازید که بعد بیایید براى یک چیز خیالاتى که در آینده اتفاق خواهد افتاد الان همه قدرت را بدهیم دست یک نفر ما مى‏گوییم توزیع قدرت به اندازه‏اى بشود که تصمیم‏گیرى را مشکل نکند در دست کسى هم قرار ندهیم که خود این قدرت خطرناک و خطر آفرین باشد.
منشى (یزدى)- وقتتان تمام شد سه دقیقه هم بیشتر صحبت کردید.
حسین هاشمیان- باشد من بقیه عرایضم را مى‏گذارم براى شور دوم ان شاء الله و السلام علیکم.
منشى (یزدى)- جناب آقاى موسوى اردبیلى موافق مشروط هستند بفرمایید.
سید عبدالکریم موسوى اردبیلى- بسم الله الرحمن الرحیم. من موافق تمرکز هستم و به آن هم رأى دادم تمرکز هم به معناى تمرکز در یک نفر نه به آن معنایى که حدودش معین باشد، نه من به تمرکز در یک نفر رأى دادم در میان این دو طرح هم اگر قرار باشد یکى از دو نفر باشند من طرفدار این هستم که رئیس جمهور باشد دلیلم هم این است که خمیرمایه رئیس جمهور سنگین‏تر است! هم رأى مستقیم مردم را دارد، هم تأیید رهبر را دارد هم برحسب قانون اساسى، موقعیت قانون اساسى بعد از رهبر شخصیت اول مملکت است طبعاً قوى‏ترین فرد ما، صالح‏ترین فرد ما، براى این کار انتخاب مى‏شود خوب اگر قرار است قوى‏ترین، صالح‏ترین فردى باشد که کارها را دست او مى‏دهند بهتر است که به یک مرتبه نازله‏اى بدهند.
ولى مسأله براى همه آقایان شاید یک مقدار مورد تأمل است، براى من هم مورد تأمل است لذا واقعاً من در گفته‏هاى آقایان، فرمایشات آقایان دقت مى‏کردم که ببینم آیا براى من یک مقدار مى‏شود مسأله روشن‏تر باشد با اطمینان خاطر، با فکر آسوده‏تر بتوانم یک طرف را بر دیگرى ترجیح بدهم، یا نه، لذا من در فرمایشات آقایان که دقت مى‏کردم دیدم چیزهایى بود من نفهمیدم! بعضى از سروران عزیز فشار مى‏آورند به این‏که: «قدرت مطلقه» خصوصاً سرور عزیز ما جناب آذرى که این نقطه قدرت را چرا تبدیل به نقطه ضعف مى‏کنید؟ یعنى ایشان واقعاً منکرند به این‏که قدرت فساد مى‏آورد؟ و قدرت وسوسه مى‏آورد؟ خوب این‏که قابل انکار نیست انسان وقتى که در گوشه مدرسه است یک حالتى را دارد، وقتى که تکیه به یک جایى کرده یک حال دیگرى دارد، این اصلًا جزو بدیهیات است نفوس زکیه، افراد یا این چیزهایى که جناى آقاى جنتى سلمه الله تعالى مى‏فرماید اگر مردم ما قدرت انتخاب دارند، اگر حکومت صالحه تشکیل دادید، اگر این است بنده عرض مى‏کنم اصلًا این اختیارات را به هر کسى بدهیم چون فرض ما این است (اینها همه‏اش فرض است) خوب مردم قدرت انتخاب دارند نماینده‏ها را انتخاب کرده‏اند، نماینده‏ها قدرت انتخاب دارند حکومت صالحه تشکیل مى‏دهند دولت را تشخیص داده‏اند، دولت شده دولت صالحه بنابراین اصلًا چه دعوایى داریم با همدیگر؟ بنده به شما عرض مى‏کنم از ده سال پیش که ما تجربه کردیم، نمى‏دانم شما برداشت‏تان چیست؟ آیا حرکت‏مان، وضعمان، رو به تکامل است؟ مجلس اول نسبت به دوم، دوم نسبت به سوم، سوم نسبت به چهارم شوراى عالى قضائى اولش نسبت به دوم، دوم نسبت به سوم، الى آخر رو به تکامل مى‏رویم؟ روز به روز صالح‏تر، روز به روز کامل‏تر مى‏شویم یا روز به روز مشکلاتى پیش مى‏آید؟
پس بنابراین راجع به اینها آینده را روى یک فکرهایى که براى خودمان ساخته‏ایم‏
Majlis:2 Volume:1 Sessions:1-14 Page:531
نباید فکر کنیم، خیر آقا جان واقعیت‏ها این است ما در خارج هستیم، خارج را باید ببینیم، باید ببینیم در خارج چیست اگر این حرف‏هایى که فکر ما بوده اینها اگر پیاده مى‏شد اصلًا امروز یک مشکل نداشتیم اصلًا احتیاجى به این حرف‏ها نبود اینها معنایش این است. اگر مى‏فرمایید من نه راجع به ملت جسارت مى‏کنم، نه راجع به نماینده‏ها جسارت مى‏کنم، نه راجع به انتخاب جسارت مى‏کنم نه راجع به حکومت صالحه جسارت مى‏کنم، ولى مى‏گویم واقعیت را ببینید چه جورى بوده با تمام این حرف‏ها یک مشکلاتى داریم یعنى واقعاً این مشکل، فقط مشکل قانون بوده یا مشکلات دیگرى هم بوده؟ حالا ما مى‏خواهیم یک مشکلاتى را برداریم که قانون جلو بعضى مفاسد را بگیرد یا مثلًا مى‏فرمایند اگر شما مى‏گویید به رئیس جمهور اختیارات داده شود، مستبد مى‏شود خوب نخست وزیر هم همین‏طور است یعنى رئیس جمهور با نخست وزیر فرقى ندارد خوب اگر هر دو مثل هم است بدهید به نخست وزیر، چرا مى‏دهید به رئیس جمهور؟ او که ترجیح مى‏دهید رئیس جمهور است او سبب مى‏شود که من هم خودم یکى از آنها هستم و رئیس جمهور را ترجیح مى‏دهم براى این‏که ما مى‏گوییم رئیس جمهور از یک پایگاه محکمى برخوردار است یک مقدار هم قدرت به او بدهید کنترل هم برایش نگذارید اما نخست وزیر از آن پایگاه برخوردار نیست.
این مقایسه‏ها مقایسه‏هایى است فرق دارد گاهى قضایا را به شرط محمول مى‏گیریم اگر این‏جور باشد، این‏جور باشد ... بلى اگر همه اینها باشد نتیجه‏اش هم یک مدینه فاضله مى‏شود اگر نباشد چه؟ بنابراین من عقیده‏ام این است ما الان بالفعل به یک رئیس جمهور و مقتدرى که دستش باز باشد و بتواند تصمیم بگیرد، پایگاه قانونى هم داشته باشد جلو او هم گرفته نشود براى این‏که الان ما نیازى به یک ثبات سیاسى هم در داخله و هم در خارجه داریم اگر قرار باشد قدم به قدم بند جلو پایش باشد این بندها سبب مى‏شود او نتواند تصمیم بگیرد یا با کمال حسن نیتى که همه افراد دارند، تصمیم مى‏گیرد، خوب حسن نیت دارند، وحدت فکرى که ندارند، وحدت تشخیص که ندارند، وحدت برداشت که ندارند دلیلش همین ما چند نفرى که اینجا هستیم اگر در ایران افرادى را جمع کنند که زبان همدیگر را بفهمند ظاهراً بهتر از این جمع نمى‏توانند پیدا کنند که زبان همدیگر را مى‏فهمند چطور با همدیگر اختلاف برداشت داریم و هر کداممان یک چیزى مى‏گوییم؟ آن وقت اختلاف هم 180 درجه! حالا اگر قرار باشد با همین اختلاف فکرى ما را بیاورند بگذارند بر سر قدرت هر کس فکر خودش را پیاده مى‏کند، چه مى‏شود؟
این را فرض نکنیم که همه‏اش مى‏گوییم آدم‏ها فاسدند، فکرها پایین است، فلان، این نیست واقع مسأله این است برداشت‏ها، اختلاف مبانى فکرى، اطلاعات و امثال اینها فرق دارد در زمینه فعلى و در مقطع فعلى ما نیاز داریم به این‏که یک رئیس جمهور چون پایگاهش قوى است و خمیر مایه‏اش سنگین است و افرادى که الان مى‏خواهند رئیس جمهور بشوند مورد اعتمادند، با قدرت و با دست باز ایشان بیاید کار را انجام بدهد دیگران هم حتى من اطمینان دارم آنهایى که در اینجا به عنوان مخالف صد درصد صحبت مى‏کنند فردا وقتى یک چیزى تصویب و عمل شد نمى‏آید در آنجا مخالفت کند و چوب لاى چرخ بگذارد و آن هم یک ابزار دست همین قدرت‏ها خواهد بود، یک گوشه‏اش را مى‏گیرد. الان این است اما بعد که ان شاء الله‏
Majlis:2 Volume:1 Sessions:1-14 Page:532
وضع ما یک مقدار که تثبیت شد، این نسل هم که نسل انقلاب است، دلسوز انقلاب است، نتیجه انقلاب است خوب این نسل هم که همیشه نمى‏ماند این نسل از بین مى‏رود نسل دوم مى‏آید سوم مى‏آید چهارم مى‏آید براى آنها هم یک فکرى بکنید.
آنجا هم اگر بخواهیم بیاییم بگوییم که همین قدرت باشد من جرأت نمى‏کنم! براى این‏که مى‏گوییم ما آدم‏هاى خوب مى‏آوردیم شما ببینید از صدر انقلاب از آدم‏هاى بسیار خوب ما چقدر کنار زده شده‏اند (یا آنهایى که مرده‏اند یا آنهایى که زنده‏اند یا آنهایى که در ایرانند یا آنهایى که در خارجند) که اگر قرار بود به دست ما بدهند انتخاب بکنیم و در یک جاهایى خیلى حساس بگذاریم یکى از آنها را مى‏گذاشتیم، خوب آینده را که نمى‏شود فکر کرد بنابراین براى این‏که آینده هم تأمین بشود ما بیاییم براى رئیس جمهور بگوییم «آقا رئیس جمهور» حالا هم موافق است با قول آن آقایان که مى‏گویند خیلى خوب است بسیار خوب خیلى خوب ما گفتیم اگر این در مقابل مجلس مسؤول باشد مجلس مردمى مسلمان صالح، رئیس جمهور مسلمان صالح، نه او مزاحم این است نه این کارى دارد اگر یک روزى فکر مى‏کنید این مزاحم او است یا او مزاحم این است پس بنابراین در آنجا قدرت مطلقه را در این مملکت ایجاد نکنید بنابراین من معتقدم رئیس جمهور را بگذاریم یعنى اگر این باشد من رأى مى‏دهم رئیس جمهور را بگذاریم دو سه‏تا کنترل بگذاریم برایش این آقاى رئیس جمهور اگر رئیس جمهورى است که ما دلمان مى‏خواهد هیچ وقت مخالفت نمى‏کند خوب یک چیزى در قانون تصویب شده مانده آنجا مخالفتى نمى‏کند کارهایش بسیار خوب است مسؤولیت هم دارد، جواب‏هاى درستى هم دارد جواب درست فرض ما هم این است برادرها حکومت ما ان شاء الله حکومت صالح است خوب مانده آنجا، اگر یک وقتى یک نسل دیگر، دو نسل دیگر آمدند، درى به تخته خورد و اوضاع عوض شد یک جور دیگر شد یک جرثومه‏اى را نیاوریم در این وسط بگذاریم که نسل‏هاى بعدى گرفتار بشوند لذا من معتقدم اگر آقایان رأى بگیرند رئیس جمهور کنترل شده مسؤول است در مقابل مجلس، مسؤول است در مقابل رهبرى ...
منشى (یزدى)- حاج آقا وقتتان تمام شد.
موسوى اردبیلى- شما از اول که من آمدم این چراغ اخطار را روشن کردید! ... مسؤول در مقابل مجلس مسؤول در مقابل رهبرى یا مثلًا آن چیزهایى که فعلًا در قانون است یکى دوتا هم اضافه کنیم اگر باشد من موافقم اما اگر قرار باشد نه، حالا چه عرض کنم من نظرم موافق نیست.
منشى (یزدى)- آقاى نجفقلى حبیبى بفرمایید.
نجفقلى حبیبى- بسم الله الرحمن الرحیم. با عرض معذرت در مورد موضوع بحث من یکى دو نکته را مى‏خواستم اینجا یادآورى بکنم که ان شاء الله فرصت چون باقى است تصحیح بشود. یکى در مورد طرح دوم که بحث هست و من طرفدار طرح دوم هستم فکر مى‏کنم که «تمرکز مدیریت در اجراء» موضوع بحث است و در طرح دوم «تمرکز مدیریت در اجرا» هست و مسأله رئیس جمهور هم آنجا اختیاراتى دارد، اختیارات بسیار بالا است و قطعاً براى اداره امور کشور به چنین شخصیتى که این اختیارات را به هر حال به او واگذار بشود و اجرا بکند نیاز هست یعنى ما نمى‏توانیم چنین موقعیتى را در کشورمان نداشته باشیم مگر این‏که آقایان رضا بدهند
Majlis:2 Volume:1 Sessions:1-14 Page:533
به این شکل که بگویند خوب مقام معظم رهبرى در مجموعه تشکیلات کشور براى بعضى از آن اختیاراتى که آنجا منظور شده براى این‏که خالى نماند قطعاً ایشان انجام بدهد براى این‏که اگر رئیس جمهور بشود رئیس قو مجریه بسیارى از آن اختیارات که در قانون اساسى براى رئیس جمهور منظور شده به هر حال این اختیارات هر کدام بر یک مبناى عقلایى تنظیم شده دیگر آن وقت آنجا هماهنگى وجود نخواهد داشت و تناسب ندارد یعنى رئیس جمهورى که رئیس قو مجریه است دیگر نمى‏تواند با این فرض هماهنگ کننده سه قوه باشد با این فرض نمى‏تواند تنظیم کننده روابط قواى ثلاثه باشد، دیگر نمى‏تواند مجرى قانون اساسى یا نظارت بر اجراى قانون اساسى بکند براى این‏که خودش یک عامل اجرا است پس دیگرى باید بر کار او نظارت و کنترل بکند و چند امر دیگرى که در آنجا وجود دارد اگر آن اختیارات مى‏خواهد باشد و آن اختیارات هم همه‏اش مهم است.
بنابراین یک کسى که خودش دست‏اندرکار است چه جورى به او بگوییم که خودت نظارت کن به این کارها که خوب است یا نه همچنین بر مصوبات و آیین‏نامه‏ها مقررات دولت بالاخره یک کسى باید نظارت بکند که اینها منطبق با آن چیزهایى است که تصویب شده (با قوانین و قانون اساسى) یا نه؟ خود او نمى‏تواند باشد بنابراین این یک مسأله است و در این جریانى که حالا طراحى شده که مدیریت قو مجریه در دست نخست وزیر باشد بحث ما اجرا است فقط و لاغیر.
در اجرا شما آمدید یک نفر را انتخاب کردید مسؤولیت‏ها را هم به او سپردید گفتید وزرایت را هم خودت انتخاب کن آنها در مقابل تو و مجلس مسؤولند خودت عمل کن هر جا هم خطا رفت خوب یک کسانى بالاى سرش هستند که کنترلش بکنند و کاملًا تمرکز حاصل است چون بحث تمرکز در اجرا است و نه این‏که ما چیزهاى دیگر را دخالت بدهیم، این یک مسأله.
مسأله دیگر این‏که در مورد تمرکز مدیریت بعضى‏ها استناد مى‏کنند که اگر ما بتوانیم متمرکز بکنیم با همان مفهومى که رئیس جمهور تمام اختیارات را داشته باشد گفته مى‏شود که این موجب سرعت بخشیدن به کارها مى‏شود تصور من این است که اگر یک نظامى باشد که قدرت دست رئیس جمهور باشد و رئیس جمهور هم ان شاء الله سالم بماند و به خطرات دیکتاتورى که احتمال داده مى‏شود کشیده نشود خودکامه نشود در آنجا بسیار بسیار بعید خواهد بود که بگوییم در کارها تسریع به عمل مى‏آید براى این‏که با این وضعیت رئیس جمهورى باید کارهاى تمام افرادى را که زیر دستش انجام مى‏دهند دقیقاً نظارت کند و مخصوصاً وزراء تصمیماتى که مى‏گیرند دقیق باشد و براى این‏که بتواند اینها را ببیند و کنترل کند قطعاً فرصت زیادى را باید صرف این امور بکند به خصوص با آن اختیارات دیگرى هم که هست و این نمى‏تواند به هیچ وجه آن سرعت لازم را که مورد نظر هست در نظر بگیرد.
مسأله دیگرى که در اینجا به آن چند بار اشاره شد و ظاهراً این آخرین فرصتى است که من عرایض خودم را تقدیم مى‏کنم مسأله تکیه بر ظهور یا احتمال ظهور فساد و دیکتاتورى که ناشى از همان وسوسه قدرت هست باز هم ما اینجا باید تکیه بکنیم آثار تخریبى یک چنین نظامى که در آنها قدرت‏ها واگذار شده به رئیس جمهور در جهان سوم نباید مورد غفلت قرار
Majlis:2 Volume:1 Sessions:1-14 Page:534
بگیرد. کشورهاى سرمایه‏دار و پول‏دار و قدرتمند آنها وضعشان فرق مى‏کند با کشورهاى فقیر، کشورهاى جهان سوم مشکلات دارند سرمایه‏داران جهانى، قدرت‏هاى جهانى، شیطان‏هاى بین المللى اینها با یک چنین رئیس جمهورى که به هر حال آدمى است نیک و علاقه‏مند است که کشورش را هر چه سریع‏تر به صلاح برساند و به کمال برساند و در راه پیشرفت راه بیاندازد از باب خیرخواهى معمولًا پیشنهادهایى به او مى‏دهند و تا بیایى به خودت بجنبى و بفهمى مى‏بینى که کلى وابستگى‏ها به وجود آمده که اغلب هم از باب خیرخواهى است چون کسى هم کنترلش نمى‏کند به هر حال خودش تشخیص مى‏دهد که صلاح این است که چنین قراردادهایى را ببندد، صلاح چنین است که با چنان کشورى چنین رابطه‏اى برقرار کند حالا گفته مى‏شود که خوب مثلًا مجلس هم بتواند کنترل کند چقدر مى‏تواند کنترل بکند؟ ما در این قضیه بسیار تردید داریم آن‏چه که مهم است در آن قسمت مدیریتى که مربوط مى‏شود به نخست وزیر با توجه به فرمایش حضرت امام هم که مکرر فرمودند مجلس در رأس امور است به این جهت ما بر او تأکید مى‏کنیم که مجلس از هر جهت نظارت دقیق و عالیه و کنترل کننده‏اى را بر کار نخست وزیر دارد و مشکلاتى ایجاد نمى‏کند.
مى‏فرمایند که خوب رئیس جمهور را هم بیاوریم مجلس و ببریم اگر چنان‏چه با رأى مستقیم مردم انتخاب شده و مظهر وحدت ملى است خوب این آوردن و بردن کار شایسته‏اى نیست یعنى با همان معیارهاى عقلایى که گفتند رئیس جمهور با رأى مردم انتخاب بشود این نمى‏سازد، مگر این‏که آن معیار را به هم بزنیم و اما در مورد نخست وزیر چنین اشکالى پیش نمى‏آید براى این‏که قو مقننه خودش او را انتخاب کرده و مداوم هم با او کار مى‏کند.
مطلب دیگرى که من مى‏خواستم اینجا عرض کنم این است که حالا فرض مى‏کنیم این استدلال‏هایى که اینجا مطرح مى‏شود آقایان را قانع نمى‏کند، فرض بر این باشد خوب آیا صحیح است که ما به خاطر این‏که استدلال‏ها فرض کافى نیست یا فرصت نبوده یا همه مثال‏ها و نمونه‏هاى عینى را نمى‏توانیم اینجا بیاوریم عرضه بکنیم؟ البته از نظر خود من کافى است اما حالا براى کسانى که کافى نیست اگر این باشد آیا صحیح است واقعاً به خاطر ناکافى بودن استدلال یک خطر احتمالى را که احتمالش هم بالا است همین‏طورى به جان بخریم که چون استدلال فلانى ضعیف است؟ خوب مسؤولیت شرعى ایجاب مى‏کند که ما بگردیم و راه حل‏هاى متنوع دیگرى را هم پیدا کنیم ما که در این نظاممان مقام والاى رهبرى را داریم یک بار دیگر بیاییم رویش بررسى کنیم این رهبرى در این مجموعه تشکیلات کشور جایگاهى دارد یا ندارد؟ یعنى مقام رهبرى یک مقام معنوى محض مقدسى است که یک قرآنى پیچیدیم گذاشتیم بالاى طاقچه و فقط مى‏بوسیم و هیچ کارى با آن نداریم یا او در دل این تشکیلات جا دارد؟
خوب شاید شما برسید به این‏که بگویید خیر او باید این کارها را انجام بدهد که عملًا هم انجام داده تا حالا در این ده سال هماهنگى را اغلب مقام معظم رهبرى انجام دادند بین سه قوه، تنظیم را اغلب ایشان انجام دادند و بسیارى مسائل دیگرى که حالا یکى یکى نمى‏خواهد اینجا مثال زده بشود خوب بیاییم یک چنین فرضى را بکنیم و نخست وزیر را فقط بگوییم از جانب مجلس یا حالا به هر صورت دیگرى که مى‏شود پیشنهاد بشود خود مجلس‏
Majlis:2 Volume:1 Sessions:1-14 Page:535
انتخاب مى‏کند و او کارها را انجام مى‏دهد و اگر قرار باشد حذف بشود خوب پست ریاست جمهورى حذف بشود خود من که ترجیح مى‏دهم همان وضعیت تلفیقى را که با اصلاح مختصرى اشکالاتى که در آن اصل 133 هست که جناب آقاى هاشمیان اشاره کردند و او مى‏تواند مشکل ما را حل بکند اما اگر این نیست خوب فرض‏هاى متنوع دیگرى را هم بررسى بکنیم، چه دلیلى دارد که بگوییم چون استدلال کافى نیست پس حتماً همین راه‏هاى دیگر را هم مورد نظر قرار بدهیم؟
در بحث‏هایى که آقایان مى‏فرمودند که اگر رئیس جمهور باشد هماهنگى و اینها هم به رهبرى باید سپرده بشود که من این را عرض کردم مسؤول در قبال مجلس هم باشد همان اشکالى است که عرض کردم یعنى عرف عقلا چندان نمى‏پسندند رئیس جمهورى که مستقیماً با رأى مردم پذیرفته شده و مظهر وحدت ملى تلقى مى‏شود بتواند بیاید در مقابل مجلس پاسخگو باشد از آن طرف سروران استناد مى‏کنند که چون امام فرمودند تمرکز در حالى که امام کیفیت این بحث را واگذار کردند به همین جلسه مبارک آنجا زیاد تأکید مى‏شود که چون امام فرمودند خوب چرا به آن یکى تأکید نکنیم که امام فرمودند مجلس در رأس امور است و وظیفه مجلس یکى هم همین است؟ و مهم‏ترین آن هم همین است که بتواند قوه مجریه را تحت کنترل و اشراف داشته باشد و السلام علیکم.
رئیس- جلسه به عنوان تنفس یک ربع تعطیل مى‏شود.
 (جلسه ساعت 10/ 18 دقیقه به عنوان تنفس تعطیل و مجدداً ساعت 33/ 18 به ریاست آقاى مشکینى تشکیل گردید.)
رئیس- بسم الله الرحمن الرحیم. جلسه با وجود 15 نفر رسمیت دارد، سخنران بعدى را دعوت بفرمایید.
منشى (یزدى)- جناب آقاى نورى بفرمایید.
عبدالله نورى- بسم الله الرحمن الرحیم. بحثى که در رابطه با قو مجریه و مسؤول قو مجریه مطرح است اولًا من فکر مى‏کنم استدلال ما تنها رد ادعاى مخالفین نیست که جناب آقاى دکتر حبیبى اشاره فرمودند بلکه بر اثبات ادعاى خودمان ادله‏اى داریم و به نظرم مى‏رسد که مسأله خیلى روشن است حالا اگر افرادى ابهام دارند طبیعى است در رأى دادنشان مؤثر است.
من بحث را به این شکل شروع مى‏کنم که اصولًا نظام ما مبتنى بر رهبرى و ولایت و جمهورى و مردم است و به تعبیر دیگر همان چیزى که تحت عنوان نظام جمهورى اسلامى مى‏نامیم هم مردمى بودنش را مى‏خواهیم حفظ کنیم و هم منشأ اسلامى بودنش را.
وقتى که به قو مقننه نگاه مى‏کنیم قو مقننه ما عبارت است از مجلسى که نمایندگان آن منتخب مردم‏اند و تنفیذ احکام و قوانین آنها از کانالى باید عبور بکند که مورد تأیید رهبر است بنابراین هم مردمى بودن آن حفظ شده و هم مشروعیت و تنفیذ قوانین آن براى اجرا از ناحیه مقام رهبر توسط منتخبین او اعمال شده است چیزى که در رابطه با قو مجریه هم داریم باز به همین شکل باید باشد.
رئیس قو مجریه (حالا اسمش رئیس جمهور باشد یا اسمش نخست وزیر یا هر کسى) رئیس قو مجریه باید منتخب مردم باشد، مقبولیت عامه داشته باشد و در جهت اجرا تنفیذ رهبرى را به دنبال داشته باشد و لذا است که ما مى‏بینیم در باب رئیس جمهور مى‏گوییم اولًا
Majlis:2 Volume:1 Sessions:1-14 Page:536
شوراى نگهبان باید صلاحیت او را براى تنفیذ تأیید کنند و ثانیاً رأى مردمى بگیرد و ثالثاً اعمال تنفیذ بشود یک چنین فردى از نظر شرعى مى‏تواند مسؤولیت اجرایى حکومت را به عهده بگیرد.
در باب قضا، نقش فقاهت و رهبرى و ولایت است لذا آن طرفش مطرح نیست، درست هم همین است که نوشته شده.
این‏که مطرح مى‏شود «ریاست قو مجریه با نخست وزیر باشد» من احساسم این است که هم مردمى بودنش حفظ نشده هم مشروعیتش حفظ نشده. مردمى بودنش به این معنا که هر کسى باید خودش اعمال کند قو مجریه را در امور کشور چون نمى‏شود وکیل مى‏گذارد و چون وکلاى متعدد نمى‏توانند به وکلاى محدود و محدود و محدودتر تا واحد مى‏رسیم خوب حالا اگر امکان انتخاب مردمى وجود دارد به چه دلیل واسطه بخورد؟ واسطه خوردنش دلیل مى‏خواهد این طرفش که به طور طبیعى باید به همین شکل باشد.
خود مردم‏اند که نمایندگان خودشان را براى تقنین انتخاب مى‏کنند که آن هم تنفیذش با رهبر است و خود مردم‏اند که نماینده خودشان را براى مسؤولیت اجرایى انتخاب مى‏کنند که آن هم باز با تنفیذ رهبر جهت شرعیش را پیدا مى‏کند.
خوب در ارتباط با نخست وزیر چه شکلى مى‏شود؟ آیا ما همین شکل را جلو مى‏رویم یعنى مى‏گوییم اول صلاحیت افراد را شوراى نگهبان تأیید بکند، بعد از این‏که تأیید کرد یک فردى بیاید در مجلس رأى اعتماد بگیرد، بعداً از طرف مقام رهبرى تنفیذ بشود اگر چنین حرفى را هم بزنیم مجلس دیگر حق عزل ندارد کسى که با تنفیذ مقام رهبرى و ولى امر، مشغول مسؤولیت اجرایى شده، با عزل او مى‏تواند کنار برود لذا از نظر قانون اساسى ما، در اصل 110، خبرگان دور اول، خبرگان قانون اساسى به خوبى همین را رعایت کردند یعنى نیامدند بگویند به مجرد عدم کفایت سیاسى، یک رئیس جمهور منعزل مى‏شود. به مجرد برخورد با تخلف از سوى دیوان‏عالى کشور، رئیس جمهور منعزل مى‏شود. این دیوان‏عالى کشور است که تخلف را به رهبر گزارش مى‏کند و این مجلس است که عدم کفایت سیاسى را به رهبر گزارش مى‏کند و این رهبر است که دستور عزل مى‏دهد و یا عزل مى‏کند.
بنابراین آن‏چه که در رابطه با رئیس قو مجریه باید رعایت بشود، هم مقبولیت عامه است و هم مشروعیت در نظام ما و من فکر مى‏کنم اگر بخواهیم این دو جهت به وجود بیاید، باید رئیس جمهور همین روال را طى بکند که در قانون اساسى آمده و عنوانش هم فرد تام الاختیارى باشد که در رأس قو مجریه است و با تنفیذى که از طرف مقام رهبرى به او شده، نهایتاً عزلش هم دست او هست، این هم هیچ منافات ندارد با این‏که در مجلس سؤال بشود، نشود و امثال اینها ولى من اصلًا براى خودم یک شبه شرعى دارم که حتى در آن مرحله هم اگر استیضاحى خواست، ما بگوییم دو سوم مجلس، سه چهارم مجلس، استیضاح مى‏کنند آیا با استیضاح، رئیس جمهور منعزل است یا نتیج استیضاح باید خدمت رهبر گزارش بشود و او تصمیم به عزل مى‏گیرد؟ یعنى دو طرف قضیه که مردم و رهبرند، آن دو طرف باید تصمیم بگیرند.
مسال دوم بحث ما در مورد تمرکز و عدم تمرکز است. ما به دلیل این‏که مى‏خواهیم تمرکز در فرد به وجود نیاید، تمرکز دو قوه را در یک نهاد به وجود مى‏آوریم چرا؟ خوب اگر تمرکز بد است و ما باید در جهت عدم تمرکز حرکت بکنیم چرا بگوییم مجلس مسؤولیت تقنین و اجرا را داشته باشد؟ مگر خود ما نمى‏گوییم عدم تمرکز، عدم تمرکزى که ناشى از
Majlis:2 Volume:1 Sessions:1-14 Page:537
مردم و رهبر است مى‏تواند در قانون باشد، در اجرا هم باشد، عدم تمرکز هم باشد پیشنهادى که داده مى‏شود دقیقاً تمرکز است، در دو قوه در یک جا است مى‏گوییم مجلس هم قانون‏گذار است و هم تعیین کننده تشکیلات اجرایى کشور چرا؟ اگر واقعاً ما در جهت عدم تمرکز داریم فکر مى‏کنیم خوب این خودش نوعى تمرکز است وقتى که بحث تمرکز در یک فرد از میان دو فرد مى‏شود، ما بحث فصلى مى‏کنیم که آقا چرا این‏جور، چرا آن‏جور؟ ولى ما که خودمان داریم تمرکز را در مجموعه‏اى مثل مجلس در ارتباط با قانون و اجرا به وجود مى‏آوریم چرا آن اشکال ندارد؟ به نظر من اشکال دارد و براى این‏که قوا از هم مستقل باشد و این عدم تمرکز هم رعایت بشود، این حالت انتخاب مسؤول قو مجریه توسط مردم و رهبر باید حفظ بشود.
حالا یک بحثى راجع به وزراء داریم و این‏که آیا انتخاب وزراء مستقیم توسط رئیس جمهور و مثلًا تأیید رهبر باشد یا نه مستقیم توسط رئیس جمهور باشد با تأیید مجلسى که منتخب مردم است؟ اشکال چندانى ندارد یعنى هر دو شکل قابل بحث است و مى‏تواند هر دو شکل عمل بشود ما در ارتباط با انتخاب وزراء بگوییم تکیه‏گاه مردمى‏اش تقویت بشود دوتا کانال مردمى، وزیر را انتخاب بکند: هم رئیس جمهور و هم مسؤول قو مقننه یا نمایندگان محترم مجلس. هر دو براى اقتدار بیشتر وزیر، مشارکت داشته باشند و هر کجا یک پایه‏اش لنگ شد، آنجا بگوییم وزیر برود، اشکال ندارد اما در اقتدارات خود مسؤول قو مجریه به نظر من اشکال وجود دارد که اصلًا بخواهیم آن را به مجلس ببریم و اگر فکر بکنیم که وقتى بودیم در مجلس، نخست وزیر را مى‏توانیم عزل بکنیم، باز من تکرار مى‏کنم یا نخست وزیر حکمش از طرف رهبرى، تنفیذ شده، مجلس نمى‏تواند عزل بکند، یا نشده قدرت تنفیذ و اقتدار قو مجریه را ندارد یعنى این را براى خودمان روشن بکنیم که چگونه است؟
مسأله‏اى مطرح مى‏شود در ارتباط با اقتدار مجلس، من واقعاً خودم نمى‏دانم این اقتدارى که براى مجلس ما ترسیم مى‏کنیم یعنى چه؟ ...
منشى (یزدى)- وقتتان تمام است.
عبدالله نورى- ى عنى هیچ وقت نیست یا مى‏شود یکى دو دقیقه صحبت کرد؟
منشى (یزدى)- حالا یکى دو دقیقه را معمولًا آقایان دیگر هم صحبت کرده‏اند ولى وقت تمام شده یعنى 10 دقیقه راصحبت فرمودید.
عبدالله نورى- ى کى مبحث کنترل است بلى اقتدار مجلس، این اقتدار مجلس، ابزارش چیست؟ آیا فقط همین مبحثى که به عنوان نصب و عزل است، این اقتدار است؟ خوب شما بفرمایید که رئیس جمهور ممکن است حرف مجلس را نخواند خوب در آن زمانى که بنا است از اقتدار مجلس براى نخست وزیر استفاده بشود، ممکن است نخست وزیر نخواند، آن وقت چه مى‏شود؟ ابزار اقتدار چیست؟ نیروى نظامى و انتظامى دارد، امکانات مالى کشور دستش هست بانک مرکزى دارد، برنامه و بودجه دارد، چه دارد؟ ما براى خودمان یک تصورى را از اقتدار مجلس نکنیم و اقتدار مجلس را در این حد پیش ببریم که با تضعیف رهبرى، با تضعیف کلیت نظام با این‏که کانه در یک نظامى واقع هستیم که یک مجموعه‏اى فقط در رابطه با مسائل نظام از اقتدار کافى از ویژگى‏هاى خاص و والایى برخوردار است آن هم مجلس، والا رهبر که وقتى رئیس جمهور خلاف بکند کارى نمى‏تواند بکند، اقتدارى ندارد! چرا؟ اگر واقعاً اعتقاد ما
Majlis:2 Volume:1 Sessions:1-14 Page:538
این است که نظام ما ولایى است و از رهبرى همه اینها را مى‏گیرد بلى این آقاى رئیس جمهورى که اقتدارش را از مردم و از رهبر گرفته در قبال رهبر هم مسؤول است باید هم فقط در قبال همان رهبر مسؤول باشد ولى این‏که بگوییم مجلس سؤال بکند، بگوییم در مجلس این مباحث مطرح بشود بگوییم این از طریق قو قضائى براى گزارش دادن به رهبرى نوعى نظارت باشد، همه اینها مى‏تواند باشد در ارتباط با دو طرحى که اینجا ذکر شده، به نظر من مى‏رسد مطلبى که جناب آقاى خامنه‏اى اشاره فرمودند، ایراد واردى است.
طرح دوم نوعى تلفیق است در خود اینجا هم تلفیق آمده و با آن مسأله اول اصلًا تنافى دارد و بحث تلفیق ما گذشته است مطلبى هم که جناب آقاى هاشمیان اشاره فرمودند و نتیجه نهایى بحثشان بود در رابطه با این‏که نوعى تقسیم بشود، آن هم باز خلاف مصوب قبل ما است که اگر بخواهد تقسیم بشود، چطور مى‏شود.
جناب آقاى بیات اشاره فرمودند که رئیس جمهور در هر جا رأى مردمى را مى‏گیرد در جاى دوم رئیس قو مجریه نیست، ما بحثمان راجع به رئیس قو مجریه است که رئیس قو مجریه در اولى انتخاب مردمى دارد و در دومى رئیس قو مجریه، نخست وزیر است و در خود طرح هم آمده و انتخاب مردمى ندارد، از مجلس رأى مى‏گیرد و مطالب فراوان دیگرى هست که ان شاء الله براى جلسه بعد باشد.
منشى (یزدى)- در شور دوم بفرمایید چون در مخالفت دیگر کسى نام ننوشته است نوبت جناب آقاى مؤمن است بفرمایید.
محمد مؤمن- بسم الله الرحمن الرحیم. من ان شاء الله سعى مى‏کنم که مطالب را حداقل زیاد تکرار نکنم.
مسأله دلیل و وجهى که موجب ترجیح طرح اول که طرح جمهورى است، این در بیانات آقایان بود.
طرح دوم هم از نظر قانونى و شرعى این اشکالاتى که در بیانات جناب آقاى نورى بود، ظاهراً اشکال ندارد چون وقتى که قانون اساسى، جورى را تنظیم کرد و به تأیید مقام رهبرى رسید این مورد تنفیذ قرار مى‏گیرد در واقع اختیارات مجلس والا قوانینى را هم که مجلس مى‏گذراند قانونیتش که باید ملاک عمل واقع بشود، در واقع در نظام ولایت فقیه ما، از همان تنفیذ مقام ولایت فقیه سرچشمه مى‏گیرد، این اشکالى ندارد.
من مى‏خواهم عرض کنم بیشتر تکیه برادران مخالف طرح اول روى این مسأله بود که ممکن است براى رئیس جمهور خودکامگى و دیکتاتورى پیش بیاید، عرض مى‏کنم فرض ما این است که تمرکز در یک شخص پذیرفته شده، صحبت این است که این شخص نخست وزیر باشد یا رئیس جمهور؟ اختیاراتى که در فرض اول و در طرح اول به رئیس جمهور داده مى‏شود در طرح دوم به نخست وزیر داده شده البته نحوه انتخابشان یک مقدار تفاوت دارد بنابراین از نظر اقتدار و اختیار تقریباً هر دو على السوى هستند اگر فرض بکنیم که هر دوى اینها فرض عمل به قانون است، هر دوى آنها را قانون محدود کرده و نه خودکامگى و دیکتاتورى در ریاست جمهور به وجود مى‏آید و نه نخست وزیر. این‏که در کلام بعضى از آقایان بود که به طور مطلق اختیارات قو مجریه در دست رئیس جمهور است که در این طرح آمده:
Majlis:2 Volume:1 Sessions:1-14 Page:539
 «رئیس جمهور کلیه اختیارات قو مجریه را دارد» به این عبارات ذکر کردند که اصلًا قانونى در کار نیست، هر کارى دلش بخواهد، بکند این پیدا است در مخیله آن برادرانى که این را نوشته‏اند، خطور نمى‏کند که همین‏طور مطلق العنان باشد و هر طور دلش خواست بکند این‏که اصلًا بین نیست اگر فرض این باشد که فرض به عمل قانون است هر دوشان اصلًا هیچ دیکتاتورى در کار نیست فرض صلاح و صالح بودن شخص باشد، صالح بودن امت باشد تقریباً هیچ محظورى در کار نیست محظور وقتى است که قانون آمده حدود اختیارات را مشخص کرده، بخواهد از این حدود اختیارات تجاوز بکند اگر مسأله زیاد بودن اختیارات را مشخص کرده، بخواهد از این حدود اختیارات تجاوز بکند اگر مسأله زیاد بودن اختیارات و تمرکز اختیارات، این انگیزه را در انسان تقویت مى‏کند که خودکامه و دیکتاتور بشود و متجاوز به قانون و از قانون ... هم در نخست وزیر و هم در رئیس جمهور، هر دو هست مسأله این را مطرح مى‏کنند که خوب اهرم کنترل کننده است، خوب این اهرم کنترل کننده الان در قانون اساسى ما هم براى رئیس جمهور گذاشته شده و هم براى نخست وزیر، نخست وزیر در حد استیضاح فعلًا در بحث قانون اساسى فعلى است، چون او رأیش را از مجلس گرفته، مى‏تواند استیضاحش بکند، این برایش کنترل کننده است خوب مسأله رأى مجلس به عدم کفایت سیاسى، این هم کنترل کننده براى رئیس جمهور است مى‏خواهم ببینیم آیا رئیس جمهورى که تجاوز از قانون کرده و به قول بعضى از برادرها وابستگى به خارج به وجود آورده، این از نظر سیاسى که باید در کشور اعمال بکند، درست اعمال کرده و این صلاحیت و کفایت سیاسى دارد؟ یا قطعاً اگر این‏طور شده که کشور را از جهتى مى‏خواهد وابسته بکند یا خودکامگى را مى‏خواهد اعمال بکند، اصلًا آزادى قانونى و مشروعى را که براى اشخاص هست، مى‏خواهد رعایت نکند که خوب این قهراً آن سیاست لازم را اعمال نکرده، قهراً مجلس رأى به عدم کفایت سیاسى او خواهد داد اگر مصلحت است که مجلس، نخست وزیرى را که رئیس قوه مجریه هست و به قول آقایان اگر به مجلس دعوت بشود دست وزراء مى‏لرزد، مصلحت است که به مجلس بیاورید خوب عیناً رئیس جمهور را هم به مجلس بیاورید مگر بنا بر این است که در مجلس بازنگرى بشود؟ خوب بنا بر این است که مجلس طبق ضوابط و مصالح کار بکند تا مصلحت نباشد نخست وزیرى که رئیس قوه مجریه و داراى این همه قدرت است، به مجلس دعوت نمى‏کند و همچنین رئیس جمهور را به مجلس دعوت نمى‏کند؟ مضافاً در مورد رئیس جمهور اهرم کنترل کنند نظر دیوان‏عالى کشور هست و هیچ مانعى هم ندارد که اهرم کنترل کننده دیگرى را هم که در کمیسیون رهبرى خودمان تصویب کردیم و ان شاء الله پیشنهاد مى‏کنیم که رهبرى هم ولو با مشورت با مجمع تشخیص مصلحت مثلًا بتواند خودش رئیس جمهور را عزل بکند و البته همه اینها در مواردى است که ضرورت باشد والا هرگز اقدام نمى‏شود.
فرض تخلف از قانون. من مى‏خواهم بگویم «فرض تخلف از قانون» اگر مطرح باشد، دیکتاتورى که عبارت از این است در نخست وزیر بیشتر محتمل است تا رئیس جمهور، چرا؟ چون رئیس جمهور متکى به مردم است، رئیس جمهورى که مى‏خواهد تا سوار کار بشود مى‏خواهد به مردم دیکتاتورى بکند؟ خوب این یک سال و نیم و دو سال مى‏خواهد تا سوار کار بشود تا زمینه‏اش به وجود بیاید و به کارها آشنا بشود خوب چهار صباح بعد باز مى‏خواهد از مردم رأى بگیرد، اگر کارى بکند که راستى موافق طبع مردم است و مردم مى‏پسندند، این‏که دیکتاتورى نیست‏
Majlis:2 Volume:1 Sessions:1-14 Page:540
اگر بخواهد تجاوز از قانون بکند، مجلس مى‏آید کنترل مى‏کند خوب براى رئیس جمهور هم مى‏تواند کنترل بکند ولى در مورد نخست وزیر این مسأله هست که هیچ مانعى ندارد تقدسى که مولاى درزش نرود براى نمایندگان یا حداقل اکثریت نمایندگان مجلس که نیست نخست وزیرى که نمى‏خواهد رأیى را از مردم بگیرد و متکى به رأى 2 سال یا سه سال بعد مردم باشد بلکه مى‏خواهد از نماینده‏ها رأى بگیرد، چه مانعى دارد که نخست وزیرى که درصدد دیکتاتورى است بیاید با اکثر نمایندگان، اکثریت نصف به علاوه یک بسازد، ساخت و پاخت هم مخفى است این ساخت و پاخت مخفى باعث بشود که این سه سال که تمام شده هیچ، چهار سال دیگر هم بماند 10 سال دیگر هم بماند و تا آخر هم بماند و اگر رئیس جمهورى بخواهد دیکتاتورى بکند، باید با مردم بسازد چون مردم هستند که او را ریاست جمهورى انتخاب مى‏کنند نه 270 یا 136 نماینده مردم.
ساختن با 136 نفر نماینده در خفا و دور از چشم مردم امکان دارد جوسازى و سروصدا راه انداختن هم مسأله‏اى است که حداقل سابقه‏اش را داریم در لسان طرفدارى از مردم بکند و در خفا با ساخت و پاختى که کردند طرفدارى از رئیس قو مجریه و نخست وزیرى که کارش کار دیکتاتورى است چه مانعى دارد؟ و این احتمال در مورد رئیس جمهور نیست چون او از طریق مردم انتخاب مى‏شود، ساختن با مردم یعنى دیکتاتورى نکردن ولى ساختن با نصف به علاوه یک نمایندگان هیچ منافاتى با دیکتاتورى ندارد.
بنابراین این مسأله احتمال دیکتاتورى در مورد نخست وزیرى که مجلس کنترل کننده‏اش باشد، با توجه به این‏که ما براى مجلس عصمت قائل نیستیم، یک مسأله‏اى است کاملًا محتمل در آنجا که این احتمال در مورد دیکتاتورى که براى رئیس جمهور هست، تصور نمى‏شود.
اما مسائل دیگرى که در فرمایشات آقایان عنوان شده که ممکن است رئیس جمهور مادام العمر بشود خوب این حرف یعنى چه؟ یعنى قانون اساسى ما نقض بشود و بشود یک قانون اساسى دیگر؟ فرض بر این است که قانون اساسى داریم یا مثلًا احساس نماى دیکتاتورى قبلًا شده، خوب این احساس نماى دیکتاتورى که قبلًا کردیم، مگر این قانون اساسى نبود؟ این‏که عدم تمرکز است شما الان مى‏خواهید اشکال دیکتاتورى سابق را به پاى تمرکز بگذارید؟ او در زمینه عدم تمرکز، آن نامربوطها رابه زبان آورد و تودهنى هم خورد (به خاطر اهرم کنترل کننده) و «اقتدارى که به او داده مى‏شود دیگر اختیارش از دست ما خارج مى‏شود» چرا از دست ما خارج مى‏شود؟ مجلس کنترل کنند هر دو هست، اینجا رهبر هم هست و رئیس دیوان عدالت ادارى هم هست یا مثلًا «خطر احتمالى» را که آقایان فرمودند خطر احتمالى در موقعى که ما این دو نفر را با هم مقایسه مى‏کنیم، به همین بیانى که عرض کردم انصاف قضیه این است که من هر چه فکر مى‏کنم این علاوه بر این‏که در اصل موافقت با طرح اول، اتکاء ریاست جمهورى به مردم و به دنبالش انتظار مردم از ریاست جمهورى مطرح است و جهات دیگر که نقط قوت آنجا هست، این نقطه ضعفى که خیلى سر زبان برادرها در اینجا است احیاناً بیرون هم ممکن است باشد وقتى انسان دقت و بررسى مى‏کند مى‏بیند که یک سرابى است و حقیقت غیر از این است و السلام علیکم و رحمة الله.
منشى (یزدى)- جناب آقاى خامنه‏اى بفرمایید.
Majlis:2 Volume:1 Sessions:1-14 Page:541
سید على خامنه‏اى- بسم الله الرحمن الرحیم. تفاوتى که بین این دو طرح هست در اهمیت دادن یا ندادن به انتخاب مردم است چون در هر دو طرح رئیس جمهور با آراء مستقیم مردم انتخاب مى‏شود در طرح اول به رأى مردم و انتخاب مردم اعتنا مى‏شود و بر طبق آن انتخاب اختیارات و اقتدارات لازم به رئیس جمهور داده مى‏شود.
در طرح دوم رئیس جمهور انتخاب مى‏شود بعد همان‏طورى که جناب آقاى مشکینى و بعضى از آقایان دیگر فرمودند همه آن‏چه را که با انتخاب مردم براى او ممکن بود پیش بیاید، از او مى‏گیرند و به فرد دیگرى مى‏دهند و به او هم مى‏گویند تو آنجا بنشین و تماشا کن این‏که در بیانات بعضى از برادران عزیز مخالف طرح اول، گفته شد که رئیس جمهور سمبل اقتدار است، نه، در طرح اول رئیس جمهور سمبل اقتدار است و در طرح دوم رئیس جمهور هیچ اقتدارى ندارد و نخست وزیر سمبل اقتدار است.
من احساس مى‏کنم که برادران عزیز طرفدار طرح دوم دارند با تمسک به یک شبهات واهى و سست یک حق مسلم مردم را از آنها سلب مى‏کنند البته بدون این‏که سوء نیتى باشد فقط براساس این‏که در ارزیابى و برآورد آن‏چه که ممکن است پیش بیاید دقت عمل به خرج نمى‏دهند.
براى مدیریت یک نظام دو عامل اصلى وجود دارد یکى عبارت است از مدیر مقتدر داراى اختیار یکى هم تضمین‏هاى لازم براى این‏که با اقتداراین مدیر، حقوق اساسى مردم تضییع نشود و این فقط در طرح اول امکان‏پذیر است که حالا عرض خواهم کرد.
برادران در ضمن صحبت‏هایشان اشاره کردند که وقتى نمایندگان مردم رئیس قوه مجریه را معین کردند مثل این است که مردم معین کرده‏اند نه، انصافاً این‏جور نیست زیرا که رأى نمایندگان مجلس در همه مسائل رأى مردم نیست و این چند سال هم در موارد متعددى این را ما توانسته‏ایم بفهمیم.
رأى مستقیم مردم یک امتیاز بزرگ دارد و آن این است که وقتى مردم احساس کردند که یک فردى را براى ریاست کشور و ادار کشور دارند معین مى‏کنند و خود آنها هستند که به او مسؤولیت مى‏دهند، طبیعتاً هم محبت آن مسؤول را در دل مى‏گیرند و هم احساس مسؤولیت بیشترى نسبت به حمایت از او مى‏کنند ما بدون کمک و حمایت مردم نمى‏توانیم هیچ کار بکنیم و هیچ دولتى بدون این پشتوانه قادر به کار نخواهد بود.
رئیس جمهور وقتى که متکى به آراء مردم است با مردم مثل یک موکلینى که وکیلى را معین کردند، حرف مى‏زند و از آنها کمک مى‏خواهد مردم هم عیناً همین احساس را نسبت به او دارند و من تصور مى‏کنم مسأله مردمى بودن نظام را که یکى از مهم‏ترین مظاهرش همین است که رئیس کشور را خود مردم انتخاب خواهند کرد این را ما به آسانى از نظام جمهورى اسلامى سلب نکنیم، مصلحت نیست.
به نظر مى‏رسد که بى‏اختیار کردن مردم در زمینه‏هاى گوناگون سیاسى یک نظام، از همین جاها شروع مى‏شود و این یک زاویه بسیار خطرناکى است که ما بیاییم مردم را که در صحنه باید حضور داشته باشند باید اختیار داشته باشند و مهم‏ترین کارها را آنها باید به عهده بگیرند به این ترتیب از صحنه خارج بکنند.
گفته شده که «خطر دیکتاتورى در چنین رئیس جمهورى هست» من در این زمینه مقدارى‏
Majlis:2 Volume:1 Sessions:1-14 Page:542
مى‏خواهم صحبت بکنم. البته جناب آقاى مؤمن مطالب خوبى را در این مورد فرمودند که من آنها را تأیید مى‏کنم و یک چیزى هم بر بیانات اخیر ایشان اضافه مى‏کنم و آن این است که خطر دیکتاتورى آن نخست وزیرى که متکى است به اکثریت مجلس و اهرم‏هاى جلب قلوب اکثریت مجلس را مثل پول و امکانات در دست دارد، خطر دیکتاتورى این نخست وزیر کمتر نخواهد بود از خطر دیکتاتورى آنچنان رئیس جمهور.
عیب کار این است که ما همیشه با وضع موجود مقایسه مى‏کنیم، نخست وزیرها که همیشه مثل آقاى مهندس موسوى نخواهند بود که خوب دیانت ایشان و نجابت ایشان ... یک روز یک نخست وزیرى بیاید از امکانات مالى خودش، از امکانات اقتدارى سیاسى خودش بخواهد استفاده بکند و عده قابل توجهى از نمایندگان مجلس را به نحوى از انحاء به خودش جلب بکند و یا آنها را با سیاسى کارى قانعشان بکند نه این‏که اکثریت نمایندگان ممکن است از آب به در بیایند نه، اصلًا مى‏شود اذهان اینها را قانع بکند و اکثریت را پشت سرش داشته باشد دیگر با این نخست وزیر هیچ کارى نمى‏شود کرد، یعنى هیچ اهرمى علیه او دیگر وجود ندارد.
خوب، در مورد دیکتاتورى، من یک مقدار بیشتر صحبت بکنم رئیس جمهورى که با آراء مردم انتخاب شده (تا کنون آن‏چه که از مباحث مطرح شد در این جلسه و بحث‏هاى کمیسیون به دست آمده) ما چهار عامل کنترل براى این رئیس جمهور داریم:
اول زمان است، «چهار سال» که اگر این چهار سال را خوب عمل کرد خواهد شد 8 سال. جلسه قبل برادرها به سلطنت‏ها نمى‏دانم به پادشاهان و اینها تشبیه کردند من مى‏گویم سلاطینى هم که بعداً به دیکتاتورى کشیدند، در آن چند سال اول با مردم خوب تا کردند، آن چند سال اول (چهار سال) زمانى نیست که یک رئیس جمهورى فرصت پیدا بکند که دیکتاتورى بکند بنابراین خود نفس تعیین زمان که بالاخره بیش از 8 سال (یعنى بیش از دو دوره) قابل تکرار نیست این بهترین اهرم براى حفاظت از دیکتاتورى است.
عامل دوم رهبر است همین حالا در کمیسیون رهبرى (کمیسیون یک) برادرها ظاهراً تصویب کردند که رهبر حق عزل و نصب رئیس جمهور را دارد دیگر از این بالاتر ما چه مى‏خواهیم؟ یک دستگاهى بالا سر رئیس جمهور وجود دارد.
عامل سوم قو قضائیه است همین حالا هم در قانون اساسى ما هست.
عامل چهارم مجلس است که بعضى از برادرها اشاره کردند هیچ مانعى ندارد که ما بگوییم مجلس در شرایط خاصى رئیس جمهور را مورد سؤال بلکه استیضاح قرار مى‏دهد مثلًا دو سوم مجلس، اگر رئیس جمهور را مورد استیضاح قرار دادند و او نتوانست از خودش دفاع بکند او را به استعفا موظف خواهند کرد آن رئیس جمهورى که دو سوم مجلس با او مخالف باشد، آن رئیس جمهور بر هیچ کارى در کشور نخواهد بود این به اعتقاد ما هیچ اشکالى ندارد که در مصوبه بیاید و اینها ...
برادرها گفتند که شما با این کار (استیضاح) رئیس جمهور را سبک مى‏کنید! خوب دو جور استیضاح داریم:
یک جور آن استیضاحى است که در طرح دوم نسبت به نخست وزیر هست، بلى آن سبک کننده است هر روز با امضاء 15- 20 نفر نماینده مى‏شود نخست وزیر را به مجلس خواست و
Majlis:2 Volume:1 Sessions:1-14 Page:543
نخست وزیر به مجلس مى‏آید، آن‏جور را ما دربار رئیس جمهور نمى‏گوییم در شرایط خاصى مثلًا اکثریت مطلق، دو سوم، سه چهارم نمایندگان امضاء بکنند و رئیس جمهور را بخواهند اگر واقعاً رئیس جمهور کارش به آنجا کشید، مجلسى که از لحاظ تعیین کنندگى هیچ رابطه‏اى هم با رئیس جمهور ندارد، به این ترتیب مى‏تواند رئیس جمهور را به مجلس بکشاند و از او استیضاح بکند.
البته این نکته را هم من اضافه بکنم طرح اول با طرح ریاستى فرق دارد، آن طرح ریاستى پرزیدنت شال یا پرزیدنت سیال که در کتاب‏هاى حقوق رایج دنیا وجود دارد و آن روز برادرها مى‏گفتند، با این به کلى متفاوت است.
در طرح ریاستى یا پرزیدنت شال که در دنیا معمول است، رئیس جمهور، رئیس نیروهاى مسلح هم هست شما در هیچ جاى دنیا پیدا نمى‏کنید که رئیس جمهور رئیس قو مجریه باشد و نیروهاى مسلح از تحت اختیار او خارج باشد رئیس جمهور حتى تعیین کنند رئیس قو قضائیه است ما اینها را در طرح اول به رئیس جمهور به هیچ وجه نمى‏گوییم و ادعا نمى‏کنیم اینها دست رهبر است هم نیروهاى مسلح و هم تعیین رئیس قو قضائیه، بنابراین به کلى متفاوت است.
برادرها ذکر کردند که در جهان سوم هر جا که رئیس جمهور در رأس کار هست، آنجا به دیکتاتورى منتهى شده. آن روز در کمیسیون آقاى نورى یک پاسخ خیلى خوبى به همین اشکال دادند نمى‏دانم امروز چرا آن را تکرار کردند؟ ایشان مى‏گویند که در جهان سوم شما کدام کشور را سراغ دارید که رئیس جمهور با یک انتخابات حقیقتاً مردمى مثل کشور ما، بر سر کار آمده باشد و به دیکتاتورى منتهى شده باشد؟ چنین موردى را اگر سراغ دارید بفرمایید این جاهایى که شما مشاهده مى‏کنید که رئیس جمهورى آمده و به دیکتاتورى و مادام العمرى منتهى شده، غالباً کسانى هستند که یا با کودتاى نظامى سر کار آمده‏اند یا خودشان هستند یا اعقابشان هستند یا با حاکمیت یک حزب بر سر کار آمده‏اند، یک حزبى آمده مملکت را قبضه کرده. خود حزب در درون خودش یک رئیسى هم معین کرده و مردم هم اصلًا کارى نداشته‏اند مثل غالب کشورهاى سوسیالیستى که از این قبیل است بعد هم رئیس جمهور مادام العمر شده‏اند.
آنجایى که مردم در صحنه باشند چنین چیزى وجود ندارد بعد هم شما چرا فاشیست‏ترین کشورهاى دنیا مثل اسرائیل و آفریقاى جنوبى را که با سیستم نخست وزیرى اداره مى‏شود ملاحظه نمى‏کنید؟ الان کشور اسرائیل و رژیم اسرائیل که به اصطلاح همین رژیم کابینه‏اى است (یا در آفریقاى جنوبى) خوب آنها دارند سخت‏ترین، سیاه‏ترین روش‏هاى فاشیستى دنیا را اعمال مى‏کنند خوب مسأله دیکتاتورى و اعمال روش‏هاى فاشیستى ارتباطى به این ندارد که آن طرف اسمش رئیس جمهورى یا نخست وزیر باشد، به کابینه یا آراء مردم ارتباط داشته باشد، این بسته به کیفیت افکار مردم، روش‏هاى مردم، خود آن اشخاص است.
اسم بنى‏صدر آورده شد که به رهبرى تنه مى‏زد، جناب آقاى مؤمن اشاره کردند بنى‏صدر در زمانى این کارها را مى‏کرد که این تمرکز که شما مى‏گویید وجود نداشت او به خاطر خصلت‏هاى خودش بود که دنبال دیکتاتورى بود و ما بعد از انقلاب نخست وزیرى را هم داشتیم دیگر که دنبال دیکتاتورى باشد، نخست وزیرى که از اول کار شروع کرد به تنه زدن رهبرى‏
Majlis:2 Volume:1 Sessions:1-14 Page:544
و راجع به رهبرى حرف زدن، خوب البته معلوم بود که در کشور ما، جامعه ما نه آن نخست وزیر توانست بماند نه آن رئیس جمهورى توانست بماند. بنابراین تنه زدن به رهبرى و مزاحمت کردن و داعیه دیکتاتورى داشتن دنبال او بودن ارتباطى به نخست وزیرى و اینها ندارد.
حالا برادران گفته‏اند که ما تا 30 سال آینده نگرانى نداریم خوب مگر 30 سال مدت کمى است؟ کدام قانون اساسى است که بیش از 30 سال عمرکند؟ نمى‏دانم کدام یک از برادرها بودند، برادرهاى مخالف طرح اول بسیار خوب حالا این قانون اساسى را براى 30 سال این‏جوریش بکنیم بعد از 30 سال اگر واقعاً کارآیى نداشت خوب کسانى مى‏آیند عوض مى‏کنند بنابراین بنده هیچ تردید ندارم یعنى واقعاً تعجب هم مى‏کنم اگر چه آقاى مهندس موسوى از این‏که تعجب کند کسى ناراحت مى‏شوند اما واقعاً تعجب مى‏کنیم، دست خودمان نیست! آدم تعجب مى‏کند که چطور با این استدلال‏هاى ضعیفى که برادرها اینجا ابراز کردند و با یک مقدار احساسات فقط، حتى کسانى مثل برادر عزیزمان آقاى بیات که کمتر احساساتى شدن ایشان را دیده بودم، ایشان مرد متینى هستند اما این‏که این‏جور احساساتى صحبت کردند هر چه من دقت کردم ببینم آیا یک استدلال درستى، حسابى مى‏کنند دیدم نه، متأسفانه همه‏اش احساسات بود و با این احساسات کسانى بیایند یک مسأله‏اى به این اهمیت را که امروز کشور ما ...
برادران عزیز من به شما عرض مى‏کنم (8 سال در این قضیه تجربه دارم) امروز کشور ما به یک مدیر لایق مقتدر احتیاج دارد. اقتدارى به این مدیر بدهیم که اگر لیاقت داشت بتواند مملکت را اداره کند، بتواند مشکلات مملکت را برطرف کند واقعاً امروز گره‏هایى در این مملکت وجود دارد که جز با یک مدیر مقتدر و لایق این گره‏ها باز نخواهد شد به این ترتیبى که در طرح دوم و امثال آن آمده بنده پیش‏بینى مى‏کنم که مشکلات هرگز حل نخواهد شد.
منشى (یزدى)- نوبت جناب آقاى خزعلى است.
رئیس- آقایان اجازه بدهند که رأى‏گیرى کنیم من پیشنهاد کفایت مذاکرات دارم.
نایب رئیس (خامنه‏اى)- به پیشنهاد کفایت مذاکرات مى‏شود رأى بگیریم آقایانى که با کفایت مذاکرات موافق‏اند دستشان را بلند کنند (15 نفربه عنوان موافقت دستشان را بلند کردند) تصویب شد.
خوب ملاحظه کنید آقایان ما طرح اول را که به رأى مى‏گذاریم این به معناى این نیست که همه خصوصیات رئیس جمهور همانى است که آنجا آمده، نه ما همان‏طور که گفتیم مسأله سؤال مجلس و قدرت مجلس را به طور حتم لازم مى‏دانیم و من گمان مى‏کنم اکثریت لازم مى‏دانند.
موسوى اردبیلى- آن را هم در سؤال بگذارید.
خامنه‏اى- من مى‏خواهم عرض بکنم اینها در شور دوم مطرح خواهد شد مى‏خواهید در طرح هم بگذارید ... (چند نفر از اعضاء شورا- معین کنید) ملاحظه کنید من این‏جور رأى مى‏گیرم.
 «رئیس جمهور رئیس قو مجریه باشد با توجه به این‏که در شرایط خاصى که در شور دوم معین خواهد شد مجلس حق سؤال واستیضاح از رئیس جمهور را خواهد داشت»
Majlis:2 Volume:1 Sessions:1-14 Page:545
نایب رئیس (هاشمى رفسنجانى)- کلمه سؤال را نگویید یعنى نوعى نظارت مجلس را مسؤولیتى در مقابل ...
آذرى قمى- این را نمى‏توانید رأى بگیرید چون مصوب نیست.
نایب رئیس (خامنه‏اى)- آقاى جنتى راست مى‏گویند ما کلیات را مى‏خواهیم رأى بگیریم شما بدانید قطعاً در شور دوم آن چیزى که مورد نظر شما است و من در صحبتم گفتم و رویش اصرار داریم قطعاً رأى خواهد آورد، امکان ندارد رأى نیاورد.
منشى (یزدى)- به هر صورت در کلیات الان نمى‏شود یک قید را اینجا اضافه کرد.
نایب رئیس (هاشمى رفسنجانى)- شما دو جور رأى بگیرید اول بدون قید بعد با قید.
نایب رئیس (خامنه‏اى)- ببینید پس، همین دو جور ... آقاى امامى مى‏خواهید مطلبى بفرمایید.
امامى کاشانى- اگر کلیات رأى بیاورد، پیشنهادها در شور دوم تصویب مى‏شود و تغییر پیدا مى‏کند، نگرانى ندارد.
نایب رئیس (خامنه‏اى)- من هر دو جور را رأى مى‏گیرم، طرح اول را با توجه به این‏که ما مسلماً نظارت مجلس را قائلیم ...
آذرى قمى- چیزى را که موافق و مخالف روى آن صحبت کرده‏اند نمى‏توانید تغییر بدهید الان براى رفع نگرانى بعضى از آقایان پیشنهاد مى‏کنم که یک رأى آزمایشى بگیرید.
خامنه‏اى- رأى آزمایشى مانعى ندارد.
ى زدى- آقا من مخالف هستم، اگر اجازه بفرمایید توضیح مى‏دهم.
جنتى- چرا آزمایشى؟
نایب رئیس (خامنه‏اى)- این براى اطمینان خاطر کسانى است که احتمال مى‏دهند در شور دوم رأى نمى‏آورد، مى‏خواهیم خاطرشان جمع باشد که این قدر طرفدار دارد.
جنتى- قضیه رهبرى را هم اضافه کنید.
نایب رئیس (خامنه‏اى)- قضیه رهبرى کلیات است، ببینید اگر ما بخواهیم همه قیود را اینجا بیاوریم که شور اول نمى‏شود.
هاشمیان- در آیین‏نام شوراى بازنگرى قانون اساسى رأى‏گیرى آزمایشى نداریم!
نایب رئیس (خامنه‏اى)- نداشته باشیم، این جزو آیین‏نامه نیست براى این است که من اگر خواستم رأى بدهم براى اطمینان خاطر خودم ...
حالا آقایانى که موافق‏اند رئیس جمهور به وسیله مجلس فى الجمله مورد نوعى استیضاح یا نظارت قرار بگیرد (البته دو سوم و سه چهارم را بعداً) دستشان را بلند کنند (اکثر دستشان را بلند کردند) مگر دو سه نفر همه تقریباً رأى دادند پس اطمینان هست که مسأله نظارت رأى خواهد آورد.
من کلیات طرح اول را هم به رأى مى‏گذارم، آقایانى که موافق با طرح اول هستند دستشان را بلند کنند (اکثر دست بلند کردند) با پانزده رأى تصویب شد، این شور اول تلقى‏
Majlis:2 Volume:1 Sessions:1-14 Page:546
مى‏شود آن را به کمیسیون مى‏بریم و به جزئیاتش رأى‏گیرى خواهیم کرد.
 3- پایان جلسه و تاریخ تشکیل جلسه آینده‏

رئیس- ختم جلسه اعلام مى‏شود ان شاء الله فردا ساعت چهار بعد از ظهر آقایان حضور پیدا کنند.
 (جلسه ساعت 20/ 19 پایان یافت)
رئیس شوراى بازنگرى قانون اساسى جمهورى اسلامى ایران- على مشکینى‏