                        صورت مشروح مذاكرات شوراى بازنگرى قانون اساسى(جلسه‏14-1)، ص: 1
                        جلسه اول‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و سى دقيقه روز پنجشنبه هفتم ارديبهشت ماه 1368 هجرى شمسى برابر با بيستم رمضان المبارك 1409 هجرى قمرى به رياست آقاى سيد على خامنه‏اى تشكيل شد.
فهرست مطالب:
1- اعلام رسميت جلسه و تلاوت آياتى ازكلام الله مجيد
2- بيانات رئيس موقت (آقاى سيد على خامنه‏اى) و بعضى از اعضاء پيرامون انتخابات هيأت رئيسه‏
3- انتخابات هيأت رئيسه شوراى بازنگرى قانون اساسى جمهورى اسلامى ايران‏
4- بحث پيرامون چگونگى شروع كار
5- پايان جلسه و تاريخ و محل تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 2
اعضاى شورا حضرات آقايان:
احمد آذرى قمى- حسن ابراهيم حبيبى- محمد امامى كاشانى- ابراهيم امينى- اسدالله بيات- محمد رضا توسلى- احمد جنتى- نجفقلى حبيبى- سيد على خامنه‏اى- سيد هادى خامنه‏اى- ابوالقاسم خزعلى- محمد دانش‏زاده مؤمن- سيد حسن طاهرى خرم‏آبادى- عباسعلى عميد زنجانى- مهدى كروبى- محمد محمدى گيلانى- على مشكينى- ميرحسين موسوى- سيد عبدالكريم موسوى اردبيلى- سيد محمد موسوى خوئينى‏ها- محمد رضا مهدوى‏كنى- عبدالله نورى- اكبر هاشمى رفسنجانى- حسين هاشميان- محمديزدى‏
                        1- اعلام رسميت جلسه و تلاوت آياتى ازكلام الله مجيد

رئيس- بسم الله الرحمن الرحيم. جلسه با حضور كليه اعضاء رسمى است. چند آيه از كلام الله مجيد قرائت شود:
حجت الاسلام نورى:
                        اللهم صل على محمد و آل محمد

                        اعوذ بالله من الشيطان الرجيم‏

                        بسم الله الرحمن الرحيم‏

                        إِنَّ اللَّهَ هُوَ رَبِّى وَرَبُّكُمْ فَاعْبُدُوهُ هَذَا صِرَاطٌ مُسْتَقِيمٌ* فَاخْتَلَفَ الْأَحْزَابُ مِنْ بَينِهِمْ فَوَيلٌ لِلَّذِينَ ظَلَمُوا مِنْ عَذَابِ يوْمٍ أَلِيمٍ* هَلْ ينْظُرُونَ إِلَّا السَّاعَةَ أَنْ تَأْتِيهُمْ بَغْتَةً وَهُمْ لَا يشْعُرُونَ* الْأَخِلَّاءُ يوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ* يا عِبَادِ لَا خَوْفٌ عَلَيكُمُ الْيوْمَ وَلَا أَنْتُمْ تَحْزَنُونَ* الَّذِينَ آمَنُوا بِآياتِنَا وَكَانُوا مُسْلِمِينَ* ادْخُلُوا الْجَنَّةَ أَنْتُمْ وَأَزْوَاجُكُمْ تُحْبَرُونَ* يطَافُ عَلَيهِمْ بِصِحَافٍ مِنْ ذَهَبٍ وَأَكْوَابٍ وَفِيهَا مَا تَشْتَهِيهِ الْأَنْفُسُ وَتَلَذُّ الْأَعْينُ وَأَنْتُمْ فِيهَا خَالِدُونَ* وَتِلْكَ الْجَنَّةُ الَّتِى أُورِثْتُمُوهَا بِمَا كُنْتُمْ تَعْمَلُونَ* لَكُمْ فِيهَا فَاكِهَةٌ كَثِيرَةٌ مِنْهَا تَأْكُلُونَ* إِنَّ الْمُجْرِمِينَ فِى عَذَابِ جَهَنَّمَ خَالِدُونَ‏

                         (صدق الله العلى العظيم- حضار صلوات فرستادند)

                         «از آيه 63 تا 74 سورة الزخرف»

                        2- بيانات رئيس موقت (آقاى سيد على خامنه‏اى) و بعضى از اعضاء پيرامون انتخابات هيأت رئيسه‏

سيد على خامنه‏اى- بسم الله الرحمن الرحيم. به همه آقايان عزيز و محترم خير مقدم عرض مى‏كنم و اميدوارم كه اين جلسه و اين اقدام با بهترين شكلى و در نزديك‏ترين زمانى آن چيزى را كه مقصود حضرت امام مدّ ظله بوده تأمين كند و ان شاء الله گامى باشد در راه خير و صلاح مسلمين.
مسأله بازنگرى به قانون اساسى يك امر متوقع و قهرى و طبيعى است. اولًا هر كارى ولو كامل پخته انجام شده باشد به مرور در تجربه عملى نقايصش آشكار مى‏شود و احتياج به تكميل دارد.
ثانياً تدوين كنندگان قانون اساسى هر چند كه در كار اداره كشور و سازماندهى نيروى ادارى كشور هيچ تجربه‏اى نداشتند لكن با تجربه تلخ تمركز همه نيروها و قدرت‏ها و امكانات در رژيم گذشته مواجه بودند و با آن تجربه و با استناد به آن، قانون اساسى را تدوين كردند و جهت قانون اساسى را در بخش سازماندهى نيروها به سمت نوعى پراكندگى در وظايف و اختيارات‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 3
قرار دادند كه آثارش را در عمل مشاهده كرديم چه در قوه مجريه و چه در قوه قضائيه و چه در بخشى از بخش‏هاى ديگر.
ثالثاً اين نكته بايد مورد توجه باشد كه در طليعه بازسازى كشور، كشور احتياج دارد به مديران قوى، با قدرت تصميم‏گيرى و اختيارات وافى و كافى و اين هم به نوبه خود ايجاب مى‏كند كه ما قانون اساسى را مورد تجديد نظر و بازنگرى قراربدهيم. از امام بزرگوارمان صميمانه تشكر مى‏كنيم كه در موضع يك رهبر درد آشنا و درمان‏شناس و مصمم و با اراده در اين مقطع هم در اقدام لازم و ضرورى هيچ‏گونه تعلل روا نداشتند و اقدام قاطع خودشان را كردند و اين تركيب بحمد الله به وجود آمد. بنده شخصاً هم از امام عزيزمان سپاسگزارى مى‏كنم به خاطر اين‏كه مأموريت شروع اين جلسه و تشكيل اين جلسه را به بنده لطف كردند. عرض مى‏كنم زمان كوتاه است، دو ماه وقتى است كه بايستى ان شاء الله همه چيز در آن تمام بشود و احتياج به كار فشرده و پيگير است و حداكثر استفاده از وقت و پيمودن نزديك‏ترين راه‏ها و اين احتياج دارد به يك آيين‏نامه خوب، اگر ما بتوانيم ان شاء الله آيين‏نامه خوبى براى اين جلسه تنظيم و تدوين كنيم اميد اين است كه از نزديك‏ترين راه و در نزديك‏ترين زمان بتوانيم كار را به مقصود برسانيم. من فكر مى‏كنم امروز در اين جلسه اولين اقدام عبارت است از: اولًا تعيين رئيس يا هيأت رئيسه، ثانياً تعيين محل تشكيل منظم اين جلسات. در مورد رئيس فرض كنيد: يك رئيس، يك نايب و دو منشى شايد لازم باشد كه انتخاب بشوند، در مورد محل هم بايستى جورى محل تشكيل اين جلسات انتخاب بشود كه امكان تشكيل كميته‏هايى در نزديك اجلاس عمومى باشد، من با آقاى هاشمى صحبت نكرده‏ام، شايد جناب آقاى هاشمى هم تأييد بكنند كه مجلس شوراى اسلامى آمادگى آن را داشته باشد به خاطر اين‏كه كارهاى بزرگ و جلسات مهم در آنجا تشكيل شده و ظاهراً رسم ما بر اين جارى شده كه جلسات مهم اين‏جورى را ما در مجلس تشكيل بدهيم. اگر آقايان تأييد بكنند ايشان هم مناسب بدانند شايد آنجا مناسب باشد جلسات ما تشكيل شود، البته در صورتى كه اشكالى و محظورى در آنجا باشد اينجا هم به نحوى مى‏شود جلسه را تشكيل داد جلسات را در طول مدت ادامه داد.
قدم بعدى تعيين كميته‏ها است. ما لازم است كه كميته‏هايى تشكيل بدهيم، مثلًا كميته‏اى براى تدوين اصول مربوط به رهبرى، كميته‏اى براى قوه مجريه، كميته‏اى براى قوه قضائيه، كميته‏اى براى امور مجلس (آن‏چه كه در فرمان حضرت امام است) كميته‏اى براى مسأله مجمع تشخيص مجموعاً 4- 5 تا كميته محتوايى خواهد بود. يك كميته هم براى هماهنگى يعنى آن‏چه كه كميسيون قوانين مجلس عهده‏دارش هست يعنى توجه به اين‏كه اين چيزى كه تصويب مى‏شود با هيچ اصلى از اصول ديگر قانون اساسى منافات و تعارض نداشته باشد، اصطكاك ايجاد نكند. اين هم يك كميته‏اى مخصوص اين لازم است كه شايد آن كميته بيشتر جنبه كارشناسى دارد كسانى بايد در آن شركت داشته باشند كه كاملًا با اصول قانون اساسى آشنا باشند. على اى حال شايد 5 تا 6 تا يا 7 تا كميته لازم باشد. موضوعات محول شده به كميته‏ها يا به كميسيون‏ها در آنجاها بررسى مى‏شود. بعد براى تصميم‏گيرى و رأى‏گيرى به اجلاس عمومى خواهد آمد كه البته همه افراد حاضر در جلسه و اعضاى جلسه‏ها ناگزير بايستى در كميته‏ها
                        صورت مشروح مذاكرات شوراى بازنگرى قانون اساسى(جلسه‏14-1)، ص: 4
شركت داشته باشند. يعنى اين كميته‏ها به وسيله خود افراد اداره بايد بشود. اگر چه از كارشناسان هم براى آن كميته‏ها استفاده خواهد شد. حالا در مورد طرز كار كميته‏ها مى‏توان در آيين‏نامه چيزهايى تدوين كرد و نوشت شايد قبلًا لازم باشد كه كميته‏اى براى تدوين آيين‏نامه تنظيم كنيم يا اگر آمادگى باشد همين امروز آيين‏نامه را در همين جا تصويب كنيم. فكر مى‏كنم آيين‏نامه پيچيده‏اى نخواهد بود. عرايض من تمام شد آن‏چه كه به عنوان شروع جلسه مى‏خواستم عرض كنم مسأله تعيين هيأت رئيسه را خواهش مى‏كنم آقايان سريع انجام بدهيد چون متوقف ادامه كار بر اين است. دو جور مى‏شود هيأت رئيسه را تعيين كرد. يكى اين‏كه به كانديداى رياست رأى‏گيرى كنيم، بعد براى انتخاب نيابت رياست رأى‏گيرى كنيم، باز براى انتخاب منشى‏ها رأى‏گيرى كنيم. اين يك جور، يك جور هم اين است كه يك تركيبى را پيشنهاد كنيم كه اگر مخالف زياد و جدى نداشته باشد همان را رأى‏گيرى كنيم و تمام بشود.
من پيشنهادى براى شكل دوم آن دارم و مطرح مى‏كنم اگر در ذهن آقايان تا حدودى تلقى و قبول بشود همان را ما رأى‏گيرى مى‏كنيم. من پيشنهاد مى‏كنم اگر هيأت رئيسه متشكل باشد از يك رئيس، كانديداى ما هم جناب آقاى مشكينى هستند. يك نايب رئيس، كانديداى ما جناب آقاى هاشمى رفسنجانى هستند. دو تا منشى، كانديداى ما براى دو تا منشى آقاى اميد و آقاى دكتر حسن حبيبى هستند. خيال مى‏كنم يك تركيب اين‏جورى براى اداره اين جلسه كافى است.
دو نايب رئيس و چندين منشى است و لازم نيست چون جلسه، جلسه خيلى مفصل و مطولى نيست و اگر اين پيشنهاد همچون احساس مى‏شود، چون مى‏بينم بعضى آقايان سرها را تكان مى‏دهند علامت همان تلقى قبول است. اگر خيلى مخالفى نداشته باشد حالا من عرايضم را تمام مى‏كنم فرصت مى‏دهم براى كسى كه بخواهد نظرش را بگويد. اگر مخالف نداشته باشد همين را يك جا به رأى مى‏گذاريم و تمام مى‏كنيم. آقاى موسوى اردبيلى بفرماييد.
موسوى اردبيلى- من نظرم اين است كه نايب رئيس دو نفر باشد، يك نفر كم است براى اين‏كه جمعيت‏مان كم است يك رئيس و يك نايب رئيس براى موضوعات خيلى مهم ... اينها گاهى احتياج دارند مشورت كنند. سه تا فكر است و يك رئيس و يك نايب رئيس را من كم مى‏دانم. من دو تا نايب رئيس پيشنهاد مى‏كنم.
محمد يزدى- بسم الله الرحمن الرحيم. اين‏كه به شكل اول باشد يا به شكل دوم باشد، مى‏شود همان را به رأى گذاشت بدون ورقه و با دست و بعد عمل كرد. چون به شكل اول هم شايد يك امتيازاتى داشته باشد.
يعنى اين‏كه مسلم گرفته بشود كه به شكل دوم باشد يعنى به يك جمع پيشنهادى يك‏جا رأى بگيريم يا تك تك رأى بگيريم خود اين به رأى گذاشته بشود خوب است.
خامنه‏اى- آقاى مشكينى بفرماييد.
على مشكينى- بسم الله الرحمن الرحيم. من معذرت مى‏خواهم از اين‏كه اين‏جورى عرض مى‏كنم. استدعا مى‏كنم كه ما را به عنوان رياست انتخاب نفرماييد و من پيشنهاد مى‏كنم كه خود آقاى خامنه‏اى رياست جلسه را به عهده بگيرند. انفع است هم به حال دوستان و هم به حال هدف و لذا من درخواست مى‏كنم كه من را معذور دارند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 5
خامنه‏اى- من بايد قبلًا يك تذكرى را مى‏دادم متأسفانه يادم رفت و آن اين است كه وقتى ما كسى را از روى آشنايى و معرفت به اوضاع و احوال براى يك چنين جلسه بسيار مهم و بسيار حساس و به اصطلاح فشرده‏اى كانديد مى‏كنيم ديگر استنكار و نفى و اينها نباشد اين را مى‏خواستيم قبلًا عرض بكنيم كه نشد بگوييم خوب طبيعى است كه براى اين جلسه، رئيس مجلس خبرگان، جناب آقاى مشكينى بزرگوار، استاد عزيزمان مناسب‏تر هستند خوب، اين‏كه جاى بحث ندارد. ما خواهش مى‏كنيم كه هركس از آقايان كه مطرح شدند (مگراين‏كه واقعاً يك اشكال اساسى وجود داشته باشد) از قبول مسؤوليت استنكاف و امتناع نكنند، قبول كنند كه ما كار را راه بياندازيم.
آقاى هاشمى بفرماييد.
هاشمى رفسنجانى- تحقيقاً اين كار آقاى مشكينى استنكاف نيست طبعاً خوب ايشان كه اينجا مورد احترام همه ما هستند كسى هم شايد نباشد كه با رياست ايشان مخالف باشد ولى به نظرم ايشان حرف صحيحى مى‏فرمايند اين يك كارى است كه وقت محدودى دارد بايد پيگيرى بشود يك نفر بايد دائماً دنبال قضيه باشد و غير از رئيس هم كسى اين كار را نمى‏كند. آقاى خامنه‏اى جناب‏عالى به عنوان رئيس اين مسؤوليت را بپذيريد. ما نمى‏خواهيم تعارفى بكنيم، آقاى مشكينى رئيس همه ما هستند ما هميشه براى ايشان احترام قائل هستيم. براى مصلحت كار يعنى كار را شما بايد دنبال بكنيد از ابزار رياست جمهورى استفاده بكنيد. آقاى مشكينى قم تشريف دارند شايد بخواهد هر روز اين جلسه باشد، نتايج كار كميسيون‏ها را جمع‏بندى بكند، بخواهيد به عهده نايب رئيس بگذاريد اين هم باز جور نمى‏آيد. اگر از تعارف در برويم اين‏جور بهتر است. حالا فرض را اگر اين گذاشتيم كه شما اصرار كرديد كه آقاى مشكينى باشند و ايشان هم پذيرفتند باز نايب رئيس شما باشيد كه به عنوان نايب رئيس كار را دنبال بكنيد، كار انجام بشود. من هم در خدمت شما هستم، هر كارى را به من ارجاع بكنيد انجام مى‏دهم واقعاً تعارف هم نمى‏خواهم بكنم مى‏خواهم كار به صورتى باشد كه بشود و معطل نشويم.
خامنه‏اى- آقاى مهندس موسوى بفرماييد.
ميرحسين موسوى- بسم الله الرحمن الرحيم. من فكر مى‏كنم همان‏طور كه آقاى يزدى هم اشاره كردند آن روش اولى كه حضرت عالى فرمودند آن بحث بشود و به رأى‏گيرى گذاشته بشود (روش انتخاب رئيس و منشى‏ها) بعد به اين مسأله بپردازيم.
خامنه‏اى- خيلى خوب، حالا اجمالًا نگرانى جناب آقاى هاشمى را من قطعاً برطرف خواهم كرد با كمك به جناب آقاى مشكينى همان‏طور كه بعداً خودشان گفتند من در خدمتتان هستم يقيناً هر كارى كه لازم باشد كه ايشان در مقام رياست از لحاظ دنبال‏گيرى و اينها انجام بدهند آن را بنده و دفترمان در خدمت آن كار خواهيم بود كانديدا قطعاً خود ايشان است حالا براى انتخاب هيأت رئيسه چه جور رأى‏گيرى كنيم من با اجازه آقايان هر دو نوع را به رأى مى‏گذارم. نوع اول اين‏كه كانديداهايى معين بشوند جدا جدا و رأى‏گيرى بشود و نوع دوم اين‏كه يك جا به شكل كامل انتخاب بشوند. برادرهايى كه با نوع اول موافق هستند دستشان را بلند كنند (اكثر دست بلند كردند) تصويب شد. آقاى مشكينى را كانديدا مى‏كنيم براى رياست، رأى‏گيرى با ورقه باشد يا با دست باشد؟
                        صورت مشروح مذاكرات شوراى بازنگرى قانون اساسى(جلسه‏14-1)، ص: 6
هاشمى رفسنجانى- اول ببينيد ايشان قبول مى‏فرمايند؟
خامنه‏اى- بله قبول فرمودند.
موسوى اردبيلى- بايد مرتب تشريف داشته باشند، فعال برخورد كنند، ممكن است گرفتارى داشته باشند. اينجا تشريف نداشته باشند. اين را يك خرده جدى بگيريد
خامنه‏اى- اجازه بدهيد من يك نكته‏اى را عرض بكنم. ببينيد آقايان! در اين جلسه كسى كه فعال نباشد ما نخواهيم داشت اين جلسه‏اى كه اول تا آخرش 25 نفر هستند و 20 نفر را امام به نام معين كرده‏اند اين هر كسى چه رئيس باشد چه غير رئيس يعنى عضو معمولى باشد بايد در اين جلسه فعال باشد. در اين‏كه بحثى نيست مگر ممكن است كسى كه در اين جلسه عضو هست، به خصوص آن عضوى كه از حضور او و فعاليت او كارهاى زيادى حاصل خواهد شد اين غير فعال باشد؟ اين‏كه اصلًا امكان ندارد. خوب حالا ممكن است كه برخى از گرفتارى‏ها براى يك نفر وجود داشته باشد كه براى ديگرى كمتر از او باشد اين احتمالش هست لكن بالاخره همه فعال خواهند بود. بنابراين جناب آقاى مشكينى خواهند بود و اداره جلسه و رياست جلسه (كارهايى كه يك رئيس بايد بكند) اينها را انجام مى‏دهند. من در خدمت ايشان هستم هر كارى كه كمبودى باشد و لازم باشد كه من كمك كنم به ايشان قطعاً خواهم كرد.
                        3- انتخابات هيأت رئيسه شوراى بازنگرى قانون اساسى جمهورى اسلامى ايران‏

خامنه‏اى- پيشنهاد رياست جناب آقاى مشكينى را به رأى ... (چند نفر از اعضاء با ورقه رأى بگيرند)
مشكينى- كانديداى ديگرى هم شايد باشد.
خامنه‏اى- كانديداى ديگرى وجود ندارد.
حالا ما يك نايب رئيس كانديدا كرديم آقاى هاشمى قطعاً بايد نايب رئيس باشند اين‏كه ...
مشكينى- من پيشنهاد مى‏كنم شما هم آقاى خامنه‏اى نايب رئيس باشيد.
هاشمى رفسنجانى- بله آقاى خامنه‏اى نايب رئيس باشند، من لزومى ندارد باشم.
خامنه‏اى- اصلًا حضور شما و فعاليت شما در اين جلسه لازم است.
ى زدى- من عرض مى‏كنم كه براى اين‏كه هيچ شبهه‏اى و نگرانى هم پيش نيايد اجازه بفرماييد كه تك تك هم رئيس و هم نواب رئيس نام برده و رأى گرفته بشود ولو كه چند دقيقه‏اى هم وقت بيشترى گرفته مى‏شود. ديگر بعد بحث پيش نمى‏آيد چون امكان دارد كسانى معتقد باشند كه يكى از نواب رئيس مثلًا رئيس باشند يا بالعكس از اين جهت بهتر اين است كه تك تك رأى گرفته بشود.
خامنه‏اى- من براى رياست يك نفر را كانديدا كرده‏ام (آقاى مشكينى) اگر كانديداى ديگرى هست بفرماييد كانديداى ما ايشان است.
هاشمى رفسنجانى- من هم كانديداى آقاى خامنه‏اى (آقاى مشكينى را براى رياست) تأييد مى‏كنم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 7
خامنه‏اى- بنابراين با آرى و نه رأى مى‏دهيم.
هاشمى رفسنجانى- اسم بنويسند بهتراست.
خامنه‏اى- مثلًا بنويسند: «رئيس- آقاى مشكينى»
 (اخذ رأى كتبى به عمل آمد و نتيجه به قرار زير اعلام شد)
خامنه‏اى- براى انتخاب رئيس 19 نفر به جناب آقاى مشكينى رأى داده‏اند. دو نفر رأى نداده و دو نفر هم براى خالى نبودن كاغذ! اسم بنده را نوشته‏اند بنابراين آقاى مشكينى به عنوان رئيس انتخاب شدند. ان شاء الله مبارك است من براى نيابت رياست ...
هاشمى رفسنجانى- من آقاى خامنه‏اى را پيشنهاد مى‏كنم.
خامنه‏اى- من آقاى هاشمى رفسنجانى را پيشنهاد كردم.
ميرحسين موسوى- دوتا نايب رئيس انتخاب مى‏كنيم.
خامنه‏اى- به اين پيشنهاد كه دو نفر نايب رئيس انتخاب كنيم رأى مى‏گيريم.
آقايانى كه موافق‏اند دستشان را بلند كنند (اكثر دست بلند كردند) تصويب شد.
ميرحسين موسوى- سؤال كنيد كانديداى ديگرى هم براى نيابت رياست هست يا نه؟
خامنه‏اى- اگر كانديداى ديگرى هست اعلام كنند (اظهار نشد) بنابراين براى نيابت رياست رأى مى‏گيريم:
 (اخذ رأى كتبى به عمل آمد و نتيجه به قرار زير اعلام شد:)
آقاى هاشمى رفسنجانى 22 رأى- خامنه‏اى 21 رأى- يك رأى هم باطل است.
من آقايان عميد زنجانى و دكتر حسن حبيبى را به عنوان منشى پيشنهاد مى‏كنم، اگر كسى ديگر را در نظرتان هست بفرماييد. آقاى بيات؟ (نه، من نامزد نيستم) آقاى نورى؟ (نورى- من هم نيستم) قرار شد استنكاف نفرماييد.
هاشمى- وقتى نمى‏خواهند، خوب استنكاف مى‏كنند ديگر.
خامنه‏اى- تا حالا سه نفر براى منشى‏گرى كانديدا هستند: آقاى عميد، آقاى دكتر حسن حبيبى و آقاى بيات.
مشكينى- من پيشنهاد مى‏كنم آقاى يزدى را هم به كانديداها اضافه كنيد.
خامنه‏اى- كسى ديگر كانديدا نيست؟ (اظهار نشد) بنابراين كانديداها چهار نفر هستند: آقاى عميد- آقاى حسن حبيبى- آقاى بيات و آقاى يزدى.
از اين چهار نفر دو نفر را براى منشى‏گرى انتخاب بفرماييد.
 (اخذ رأى كتبى به عمل آمد و نتيجه به قرار زير اعلام شد)
بيشترين رأى را آقاى حبيبى آوردند: 16 رأى.
آقاى يزدى هم 13 رأى دارند. بنابراين اين دو نفر به عنوان منشى انتخاب شدند.
                        4- بحث پيرامون چگونگى شروع كار

خامنه‏اى- حالا روى محل اگر آقايان صحبتى دارند بفرمايند. آقاى جنتى.
احمد جنتى- من فكر مى‏كنم همين محل رياست جمهورى بهتر است به مناسبت اين‏كه تردد و رفت آمدش كمتر است، خلوت‏تر است و راحت‏تر مى‏توانند تشكيل جلسه بدهند و رفت و آمد بكنند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 8
نايب رئيس (خامنه‏اى)- آقاى آذرى بفرماييد.
احمد آذرى قمى- مجلس به نظر من ترجيح دارد روى همان اشاره‏اى كه فرموديد براى تشكيل كميته‏ها و تسهيلاتى كه در آنجا امكان دارد. اينجاها قاعدتاً وجود ندارد. آنجا به نظر متعين باشد.
رئيس (مشكينى)- من معتقدم اگر اينجا (دفتر رياست جمهورى) اسباب زحمت نيست، بسيار بهتر است براى اين‏كه اولًا مجلس خيلى بزرگ است و دوستان اين طرف و آن طرف گم مى‏شوند! (خنده حضار) ثانياً با جلسات علنى مجلس مصادف مى‏شويم.
منشى (محمد يزدى)- به اعتقاد من مجلس بهتر است چون هم براى مذاكرات جلسه علنى و هم براى كميسيون‏ها آنجا امكانات بيشترى وجود دارد و مى‏شود از آن امكانات استفاده كرد و اما مسأله مزاحمت اولًا اين جلسات را موقعى خواهند گذاشت كه مصادف با اوقات جلسات رسمى مجلس نباشد (مثلًا بعد از ظهر شب‏ها يك وقتى كه قطعاً مصادف نباشد) اما اين‏كه جناب آقاى مشكينى فرمودند كه كسانى برخورد مى‏كنند، سؤال مى‏كنند، به نظر من اين يك امتياز است نه يك نقص. ممكن است براى افراد مشكل باشد، يك مقدارى وقتشان گرفته مى‏شود ولى به هر حال كسانى برخورد مى‏كنند، سؤال مى‏كنند، توضيحى مى‏خواهند، چيزهايى استفاده مى‏كنند اين يك امتياز است بنابراين مجلس از هر جهت مناسب‏تر به نظر مى‏رسد.
نايب رئيس (خامنه‏اى)- آقاى بيات بفرماييد.
اسدالله بيات- بسم الله الرحمن الرحيم. مطالب را حاج آقا يزدى فرمودند من فقط به يك نكته اشاره مى‏كنم: با توجه به اين‏كه قانون اساسى قبلًا در مجلس بررسى شده و جاى بررسى اين مسأله هم همان محيط قانون‏گذارى است نه محيطهاى اجرايى، بنده مناسب‏تر همان مجلس را مى‏بينم غير از اين‏كه سيستم صوتى و اداره تند نويسى و اداره قوانين در آنجا هست و مسائل گوناگونى ما در آنجا داريم براى مراجعه به مستندات و اينها طبيعى است كه آنجا از اولويت بيشترى برخوردار و مناسب‏تر است.
نايب رئيس (خامنه‏اى)- آقاى هاشمى بفرماييد.
هاشمى رفسنجانى- اولًا كميسيون كه آقايان مى‏گويند معلوم نيست كه ما اطاق خالى در مجلس اصلًا داشته باشيم چون همه كميسيون‏ها جلسه دارند در هر ساعتى ممكن است صاحبانش آن اطاق‏ها را بخواهند اين را من الان نمى‏دانم چهارتا اطاق مى‏شود داد؟ ثانياً اينجا (دفتر رياست جمهورى) چندتا اطاق هست آقايان مى‏توانند بيايند به علاوه كميسيون را حالا جور ديگرى هم مى‏شود. مزيت مجلس در وضع صوتى آن است كه براى يك جلسه كوچكى مثل اين، ما نياز به تشكيلات آن‏طورى نداريم. خوب، همين چندتا بلندگو كه الان اينجا دارد كار انجام مى‏دهد خوب است البته نقطه مثبت آنجا اين است كه ما تمام تصوير را در اطاقى به اسم كنترل بر مى‏داريم كه آن را اينجا نداريم. اگر برايتان مهم است كه تصوير باشد صداى‏مان كه ضبط مى‏شود، ديگر چه كار به تصوير داريم؟ در يك محدوده اين‏جورى بهتر مى‏شود كار كرد. من در مجموع خيال مى‏كنم كه اينجا پيشرفت كار ما بيشتر از مجلس است، اين در مجموع بهتر در مى‏آيد.
خامنه‏اى- خوب، كسى ديگر از آقايان وقت نگرفته‏اند صحبت بكنند من ديروز تا حالا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 9
خيلى فكر كردم كه جلسات كجا باشد؟ در وهله اول در ذهن ما مسلم بود كه اينجا خواهد بود يعنى من شك نداشتم كه اينجا خوب، جلسه‏اى است، تشكيل مى‏دهيم بعد هر چه فكر كردم ديدم اينجا نمى‏شود يعنى آقاى هاشمى كه مى‏فرمودند اينجا اطاق هست خوب «اهل البيت اعرف و ادرى بما فى البيت» وقتى من در جلسه نشسته‏ام ايشان مى‏گويند اينجا اطاق هست! شما چه مى‏دانيد اطاق هست يا نيست؟ شايد هم نباشد.
به علاوه وضع كميسيون و نشستن و مطالبى كه آقاى بيات فرمودند اين ... ببينيد الان به قدر نيم ساعت تقربياً 3 ربع اين چراغ‏ها اينجا روشن شد، آقايان همه خسته شديد من يكى از چيزهايى كه در ذهنم بود همين بود. اين اطاق كوچك با پوشش تلويزيونى اين‏جورى بخواهد باشد اصلًا امكان ندارد.
مشكينى- پس چرا اصلا رأى‏گيرى كرديد؟ اگر اين‏جورى است ممكن نبود رأى بدهند.
نايب رئيس (خامنه‏اى)- حالا نخواستيم بگوييم كه ممكن نيست يا محال است، آن‏جور محال‏هايى كه مسقط تكليف است و ديگر اينها اين‏جورى كه نيست. به هر حال آنجا به نظر ما مناسب‏تر است والا اينجا هيچ‏گونه زحمتى براى ما نيست. اين را توجه داشته باشيد اين‏كه من مى‏گويم كه اينجا نباشد نه از باب اين‏كه بودن اينجا كلفت و زحمتى براى ما دارد، مطلقاً اين‏جور نيست. براى ما راحت‏تر و ساده‏تر است البته همان‏طور كه آقاى جنتى فرمودند اينجا خوب امكان رفت و آمد آسان‏تر است، خلوت است، مى‏شود رفت و آمد و اينها، لكن مجموعاً به نظر مى‏رسد كه آنجا كه مجلس خبرگان قانون اساسى تشكيل شده خبرگان رهبرى هم آنجا تشكيل شود. و اصلًا جايى است براى رأى‏گيرى و اين‏جور چيزها، آقاى هاشميان بفرماييد.
حسين هاشميان- اين موضوع كه آقاى هاشمى فرمودند جا نداريم اطاق بزرگ كميسيون برنامه و بودجه براى اين جلسات مناسب است البته موقعى كه لايحه برنامه و بودجه مطرح مى‏شود، آنجا جا نداريم ولى الان كه لايحه بودجه مطرح نيست آن اطاق جاى بسيار مناسبى است و صندلى هم به قدر كافى دارد ضمن اين‏كه تمام مآخذ هم در اداره قوانين هست و مى‏شود رجوع كرد، بنابراين بنده هم پيشنهاد مى‏كنم همان مجلس باشد.
نايب رئيس (خامنه‏اى)- آقاى يزدى بفرماييد.
منشى (يزدى)- من مى‏خواستم عرض كنم بعد از اين‏كه هر دو بزرگوار كه رياست اين دو محل را دارند مرجحات را ذكر كردند با آشنايى كه به مجلس داريم مخصوصاً اين موضوعى كه آقاى بيات و آقاى هاشميان اشاره كردند (وجود اسناد و مدارك و مراجعه كردن به اسناد و مدارك و حالت كميسيون كه يك حالت ديگر است) مجلس مناسب‏تر است غير از اين بحث‏ها پيشنهاد من اين است كه به رأى گذاشته بشود كه مجلس باشد يا اينجا باشد.
نايب رئيس (خامنه‏اى)- حتماً رأى مى‏گيريم من حتى روى شوراى عالى قضائى هم فكر كردم بعد به نظرم بعيد آمد كه آنها جايى داشته باشند حالا براى محل من رأى مى‏گيرم آقايانى كه موافق هستند كه مجلس باشد دستشان را بلند كنند ببينيم چند نفر خواهند بود (17 نفر دست بلند كردند) تصويب شد.
خوب به نظرم مى‏رسد كه الان نوبت آن است كه كميسيون را مشخص بكنيم. من گمان مى‏كنم در اين جلسه بزرگ نمى‏شود آيين‏نامه را تدوين بكنيم، آقاى هاشميان بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 10
حسين هاشميان- پيشنهاد بنده اين است كه دو منشى بزرگوار پيش‏نويس آيين‏نامه را تدوين بكنند، در جلسه بعدى ان شاء الله به تصويب برسد.
نايب رئيس (خامنه‏اى)- آقاى بيات بفرماييد.
اسدالله بيات- من حرفم همين بود براى كميسيون‏ها هم پيشنهاد داشتم.
نايب رئيس (خامنه‏اى)- آقاى دكتر حبيبى بفرماييد.
منشى (دكتر حسن حبيبى)- عرض مى‏شود كه آيين‏نامه خبرگان اول هست تقريباً روى گرده آن آيين‏نامه مى‏شود يك مقدارى جمع و جورش كرد و همان آيين‏نامه را اجرا كنيم من ديشب مراجعه كردم، ديدم تقربياً همان گروه‏ها و اينها را در آنجا پيش‏بينى كرده خيلى سريع مى‏شود كه ان شاء الله آن را ...
نايب رئيس (خامنه‏اى)- خيلى خوب آقايان مى‏فرمايند آيين‏نامه باشد براى جلسه بعد آقاى هاشمى بفرماييد.
هاشمى رفسنجانى- آيين‏نامه اين مجلس با خبرگان خيلى فرق مى‏كند. آنجا مى‏خواستند 170- 180 تا اصل را با پيشنهادهاى فراوان و آن شكل‏هاى فراوان كار بكنند اينجا يك چيز محدودى است، 3- 4 تا كار بعضى‏هايش خيلى بحث ندارد امام به عهده ما گذاشته‏اند آن قدر معطل نكنيم آقاى يزدى و آقاى حبيبى بنشينند از توى آن، آن چيزهايى كه لازم است براى آيين‏نامه در بياورند ديگر ما مدتى صرف وقت آيين‏نامه نكنيم ضمناً كميسيون‏ها را همين حالا انتخاب كنيم كه در جلسه ديگرى وقتمان صرف موضوع كميسيون و اين قبيل چيزها نشود.
نايب رئيس (خامنه‏اى)- آقاى هاشميان بفرماييد.
حسين هاشميان- بنده عرضم اين است كه يكى از چيزهايى كه در آيين‏نامه مى‏گنجد كيفيت تشكيل كميسيون‏ها است ما چطور قبلًا بياييم كميسيون را تشكيل بدهيم؟ آيين‏نامه را ما مدون كنيم كه در آنجا مشخص بشود كه كميسيون‏ها چندتا باشند و عضويت‏پذيرى چه جورى باشد، اول آيين‏نامه مقدم است.
نايب رئيس (خامنه‏اى)- آقاى بيات.
اسدالله بيات- فرض اين است كه تعداد ما بيش از 25 نفر نيست و براى كميسيون‏ها هم اگر تعداد كميسيون‏ها مشخص بشود به طور طبيعى مشخص خواهد شد كه در هر كميسيون چند نفر خواهد بود. قهراً كميسيون از اعضاى اصلى برخوردار خواهد بود يك سرى ممكن است از افراد بيرون هم دعوت كنند به عنوان كارشناس. براى همين جهت من معتقدم كه چهارتا كميسيون با توجه به مواد هشت‏گانه‏اى كه حضرت امام مطرح كرده‏اند، ضرورت دارد و 2- 3 تا از اين مواد در يك كميسيون قابل طرح است اما 2- 3 تا عنوان است كه هر كدام يك موضوع مستقل مى‏خواهد حالا اگر اجازه بدهيد من عرض بكنم پيشنهادم را.
نايب رئيس (خامنه‏اى)- شما اگر پيشنهاد داريد اشكال ندارد بفرماييد حالا بگذاريد من قبلًا جواب آقاى هاشميان را بدهم ببينيد تعيين كميسيون‏ها و داوطلبى افراد براى عضويت اين احتياج به هيچ آيين‏نامه‏اى ندارد اين را الان مى‏شود تصميم‏گيرى كرد حالا در كميسيون‏ها چگونه رأى‏گيرى بشود ممكن است آن در آيين‏نامه يك چيزى لازم باشد اگر چه معلوم هم نيست‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 11
تازه همين هم باشد بنابراين اين كار را نمى‏شود الان انجام داد.
آقاى بيات شما پيشنهادتان را بفرماييد.
اسدالله بيات- پيشنهاد من در رابطه با تعداد كميسيون‏ها 4 تا هست يكى از اين كميسيون‏ها در ارتباط با اصولى است كه مربوط به دستگاه قضائى است تقريباً 7- 8 تا اصل ما در قانون اساسى داريم و يكى از موادى است كه حضرت امام مطرح كرده‏اند خواهى نخواهى اينها دقيقاً بايد روى اين اصول كار بكنند و طبيعى است كه كميسيون مستقلى مى‏خواهد.
كميسيون دوم در ارتباط با مجمع تشخيص مصلحت و رهبرى است چون اين دوتا در كنار هم هستند قهراً دوتا از اين بندها در يك كميسيون مطرح مى‏شود و مسأله مهمى هم هست.
مسأله سوم در ارتباط با دستگاه اجرايى است كه باز يكى از بندهايى است كه به نظر من كميسيون مستقلى مى‏خواهد.
اما 2- 3 تا بند ديگر داريم كه به نظر من نياز به بحث زيادى ندارد، مثلًا كلمه (شوراى ملى) بشود (شوراى اسلامى) در بعضى از جاها بايد يك كلمه حذف بشود در بعضى از جاها يك كلمه بايد اضافه بشود يا تعداد نمايندگان فرض بفرماييد كه 270 نفركمتر بشود يا بيشتر بشود، يا تمركز در اداره صدا و سيما به نظر من آن هم خيلى بحث ندارد يك اصل بيشتر نداريم جز در مقدمه قانون اساسى، يك مقدار بحث شده 2- 3 تا از اين بندها را در يك ماه در يك كميسيون مى‏شود مطرح كرد، بنابراين 4 تا كميسيون، كميسيون مجمع تشخيص مصلحت و رهبرى كه اصول رهبرى را بررسى بكند، كميسيون اصول مربوط به دستگاه قضائى، كميسيون نوع برخورد با دستگاه اجرايى و كميسيونى كه بقيه مواد را بررسى مى‏كند و در اسمش هم ...
نايب رئيس (خامنه‏اى)- آقاى عميد بفرماييد.
عباسعلى عميد زنجانى- بسم الله الرحمن الرحيم. تقسيم‏بندى كميسيون‏ها به لحاظ موضوعات اهمى كه در نامه حضرت امام آمده خوب است اما به نظر مى‏رسد كه چون مشتركاتى بينشان است اگر موضوعى تقسيم‏بندى بشود مفيدتر است به اين معنا كه: كميسيونى مربوط به نهادها باشد وكميسيونى مربوط به شوراى مصلحت باشد وكميسيونى باشد براى اصلاح مواد متفرقه. با 3 كميسيون مى‏شود كار را دنبال كرد با توجه به قلت كمى عدد هيأت و اعضاى جلسه، سه كميسيون مى‏تواند مسائل را دنبال بكند كه اهم مسائل هم در اين سه كميسيون قابل دنبال كردن است بالاخص كه بعضى از مسائل آن قدر به هم ارتباط دارد و از اهميت برخوردار است كه اكثر آقايان تمايل دارند كه حتى در آن مذاكرات و مشاوره‏هاى اوليه هم حضور داشته باشند يعنى آن قدر مسائل از هم جدا و قابل تفكيك نيست كه بشود فرض كنيد فردى يا افرادى فقط در مشاوره‏ها و مذاكرات اوليه يك موضوع شركت و مشاركت داشته باشد بنابراين پيشنهاد من 3 كميسيون هست كميسيون نهادها و كميسيون مصلحت و كميسيون قوه قضائيه. كميسيون نهادها بر اين اساس است كه بخشى از اين تغييرها كه داده مى‏شود مربوط به آن قوايى است كه عمده‏ترين حاكميت را در كشور به عهده دارند مثلًا فرض بفرماييد آن‏چه كه مربوط به قوه مجريه است، آن‏چه كه مربوط به قوه قضائيه است آن‏چه كه مربوط به نهاد رهبرى است و قوه قضائيه كه قابل تفكيك است مى‏شود جدا كرد ولى آن‏چه كه مربوط به‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 12
قوه مجريه و نهاد رهبرى است قابل تفكيك نيست و ارتباط مستقيمى به هم دارد هم به لحاظ اهميتش و هم به لحاظ بعضى از مسائلى كه در تنظيم آن به هم مربوط مى‏شود.
بنابراين پيشنهاد من اين است كه يك كميسيون نهادها باشد، كميسيونى در رابطه با شوراى مصلحت باشد يا يه هر اسم ديگرى و نهاد ديگرى در رابطه با مسائل متفرقه مربوط به اينها باشد. البته يك كميسيون از بار بيشترى برخوردار خواهد بود وآن كميسيون نهادها است و اما به دليل اهميت و پيوستگى‏اش من فكر مى‏كنم كه اكثر آقايان مايل باشند كه در مذاكرات ابتدايى و مشورتى اين مسائل مرتبط به هم كه در يك كميسيون هست مشاركت داشته باشند.
نايب رئيس (سيد على خامنه‏اى)- البته هر يك از آقايان مايل باشد قاعدتاً در هر كميسيونى مى‏تواند شركت كند ولو مال كميسيون ديگر هم باشد. آقاى هاشميان.
حسين هاشميان- پيشنهاد بنده 4 تا كميسيون است به اين شكل: يكى قضائى، براساس عناوينى كه امام فرموده‏اند، يكى صدا و سيما در اجرايى بگنجد. صدا و سيما و اجرايى. ديگر شوراى تشخيص مصلحت، تشخيص مصلحت از شؤون رهبرى است آن هم در رهبرى بگنجد و حضورتان عرض كنم كه راه تغيير قانون اساسى با تعداد نمايندگان و اسلامى شدن عناوين ملى هم يك كميسيون داشته باشد بنابراين 4 تا ...
نايب رئيس (خامنه‏اى)- مقننه مثلًا، آن‏چه كه مربوط به مجلس است چهارمى‏اش اين مى‏شود ديگر (هاشميان- بلى) آقاى يزدى.
منشى (محمد يزدى)- من پيشنهاد جناب آقاى بيات را تأييد مى‏كنم كه چهار تا كميسيون باشد منتها به كيفيتى كه ايشان توضيح دادند تقريباً رهبرى يك كميسيون داشته باشد، تمركز در مديريت قوه مجريه يك كميسيون داشته باشد، تمركز در قوه قضائيه هم يك كميسيون، بقيه هم يك كميسيون يعنى صدا و سيما را نمى‏شود گفت مربوط به قوه مجريه است به خصوص كه بعضى‏هايش مسائل ساده‏اى است كه خيلى وقت‏گير نيست مثل تعداد نمايندگان يا تغيير نام خيلى وقت‏گير نيست و بحث زيادى ندارد بنابراين 4 تا كميسيون پيشنهاد خوبى است ترتيب هم به همين كيفيت بهتر است.
نايب رئيس (خامنه‏اى)- آقاى مهدوى:
محمدرضا مهدوى‏كنى- من علاوه بر نظرى كه جناب آقاى بيات دادند اين اشكال در ذهنم هست كه اين مسائل بعضى‏هايش چون خيلى مهم است. اگر بنا باشد كه در يك كميسيونى مطرح بشود و بعد بيايد در يك مجمع عمومى اگر آقايان ديگر كاملًا با مسائلى كه در آن كميسيون‏ها بحث شده گفتارها و دلايل و استدلال‏ها، كاملًا آشنا نباشد ممكن است رأى‏گيرى در اين‏گونه مصادر كامل نباشد چنان كه در قسمتى از مجلس خبرگان اين اشكال بوده البته من آنجا نبودم ولى از دور كه ناظر بودم اين جهت را مى‏ديدم كه بعضى آقايان در موقعى كه مى‏خواهند رأى بدهند (چون مسأله‏اى كه در يك كميسيونى كاملًا پخته شده ولى اين آقايان نبودند) خوب ممكن است يك مسأله‏اى بالبداهه نمى‏تواند به ذهن آدم بيايد كاملًا در يك مسأله‏اى كه فكر لازم دارد و وقتى آدم مسؤوليت هم ندارد ممكن است ... مى‏خواهم مقدر بكنم كه ممكن است يكى بگويد قبلًا همه آقايان مطالعه كنند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 13
انسان وقتى مسؤوليتى در يك كميسيون ندارد قهراً كمتر فكر مى‏كند در آن‏چه كه در كميسيون ديگر مى‏گذرد من فكر مى‏كنم يك كميسيون مشترك ديگرى بايد باشد كه مثلًا يك نفر نماينده‏اى از هر كميسيونى در آن كميسيون مشترك حضور داشته باشد كه بعد مسائلى كه در آنجا مطرح مى‏شود يك ارتباط و مرابطه‏اى بين اين كميسيون‏ها باشد و آن نظرات منتقل بشود از اين كميسيون‏ها به آن كميسيون‏ها و بعد از اين‏كه اين مرابطه انجام شد آن وقت بايد در مجمع عمومى، والا بدون اين مرابطه قبلى بخواهيم يك دفعه مسأله‏اى را كه آنها پخته كرده‏اند و به اينجا آورده‏اند مطرح كنند ممكن است رأى دادن خيلى كامل نباشد و مبتنى بر تأمل قبلى نباشد. لذا من يك كميسيون ديگرى را لازم مى‏دانم (حالا اسمش را هر چه بگذاريد، كميسيون مرابطه بگوييد، هر چه اسمش را بگذاريد) يك چنين چيزى كه نمايندگى از كميسيون‏ها باشند كه در كميسيون خودشان مسائل مطرح شده را بگيرند و مشاوره كنند و در آنجا هم بشنود مسائل آقايان را يا نظرات كميسيون خودشان را درآنجا منتقل كنند، حالا نمى‏دانم هماهنگى همان است؟
نايب رئيس (خامنه‏اى)- آن هماهنگى چيز ديگر بود.
مهدوى‏كنى- آن هماهنگى چيز ديگر بود كه ايشان فرمودند. فرمودند كه با قوانين ديگر مغايرت نداشته باشد با قانون اساسى اين چيز ديگرى است.
خامنه‏اى- آقاى هاشمى.
نايب رئيس (هاشمى رفسنجانى)- نكته آقاى مهدوى نكته درستى است يعنى اگر اعضاء، مصوبات كميسيون‏ها را ندانند وقتى كه آنجا مى‏آيد پختگى لازم را براى بحث ندارند در مجلس اين مسأله حل شده به اين صورت كه يك قسمت‏هايى را كه به نحوى به كميسيون‏هاى فرعى مربوط مى‏شود به آنجا مى‏فرستيم يا هر نماينده‏اى حق دارد در كميسيون ديگرى شركت بكند و چيزهايى از اين قبيل داريم كه نماينده‏ها مى‏توانند مطلع باشند ولى در اين جمع ما نمى‏شود چون ما آن انسجام مجلس را نداريم. البته درآيين‏نامه‏اى كه تدوين مى‏كنيم اين بيايد كه كميسيون‏ها مصوباتشان را به كميسيون‏هاى ديگر بدهند چون ما خيلى نيستيم، مطلب زياد نداريم. فرض كنيد كميسيون قضائى 6 تا اصل دارد مصوبه‏اش را به كميسيون‏هاى ديگر مى‏دهد، آنها هم بحث مى‏كنند، مشورت مى‏كنند، يك نظرى پيدا مى‏كنند صاحب نظر مى‏شوند وقتى كه در صحن مجمع عمومى ما مى‏آيد همه ما صاحب نظريم نسبت به همه مسائلى كه تصويب شده است. اين كار مشكلى هم نيست يعنى هر روز هر كميسيونى مصوبه‏اى داشت مصوبه‏اش را از طريق هيأت رئيسه به هر چهار كميسيون مى‏دهند. آنها هم در جريان قرار مى‏گيرند اگر خواستند هم بحث مى‏كنند، ديگر چيزى كم نمى‏آوريم. پخته هم مى‏شود.
نايب رئيس (خامنه‏اى)- آقاى هاشميان.
حسين هاشميان- بنده پيشنهادم اين است كه اگر دبيرخانه تشكيل مى‏شود (كه بايد بشود) حتماً دبيرخانه اين كار را بكند ولى كميسيون جدايى تشكيل نشود يا اين‏كه رئيس آن كميسيون موظف باشد كه مباحث و مصوبات را به كميسيون‏هاى ديگر ارجاع كند.
نايب رئيس (خامنه‏اى)- آقاى بيات.
اسدالله بيات- بسم الله الرحمن الرحيم. مسأله را جناب آقاى هاشمى فرمودند حاج آقا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 14
مهدوى كه لطف فرمودند اين جمله را فرمودند عنايت بكنيد كه اگر ما يك كميسيون مرابطه (يا هر چه بفرماييد) بالاخره همه اعضاء نمى‏توانند در آن حضور پيدا كنند يك نفر را مى‏فرستند اين يك نفر هر قدر هم قوى بشود باز بالاخره يك نفر است يعنى او نمى‏تواند اعضاى كميسيون را قانع بكند يعنى همان اشكال در سر جاى خودش هست. تنها راهى كه دارد غير از پيشنهاد جناب هاشمى (در مجلس هم ما احتمالًا اين كار را مى‏كنيم) اگر دستورى به يك كميسيون ارجاع شد، چون در ارتباط با اصول ديگر است قبلًا به كميسيون ديگر هم ارجاع بشود مثلًا در رابطه با هماهنگى در دستگاه اجرايى اين اصل ارتباط تنگاتنگى با دستگاه قضائى دارد، همان فرعى و اصلى كه ما در آنجا داريم، قبلًا به كميسيون‏هاى ديگر ارجاع مى‏شود. علاوه بر آن مصوبات هم ارجاع مى‏شود طبيعى است كه آن مشكلى كه جناب آقاى مهدوى مى‏فرمايند به طور طبيعى برطرف خواهد شد.
نايب رئيس (خامنه‏اى)- آقاى نجفقلى حبيبى.
نجفقلى حبيبى- علاوه بر آن روش‏هايى كه آقايان فرمودند و همه‏اش كارساز است. يك روش ديگر هم در مجلس تقريباً گاه گاهى اعمال مى‏شود و آن اين است كه رؤساى كميسيون‏ها يك جلسه مشترك تشكيل مى‏دهند و مسائل مهم را مى‏شود آنجا مطرح كرد. كه بعد هر رئيس كميسيونى آنجا مى‏آيد اطلاعات را مى‏گيرد و عصاره استدلال‏ها را مى‏تواند ببرد در كميسيون خودشان مطرح بكند و اين مى‏تواند يكى از راه‏ها باشد نه اين‏كه جامع باشد ولى علاوه بر اين روش‏ها كه اعمال مى‏شود اين هم يكى از چيزهايى است كه مى‏تواند كمك بكند تا ما يك كميسيون مستقل ديگرى براى كار تشكل ندهيم.
نايب رئيس (خامنه‏اى)- آقاى مهدوى بفرماييد.
مهدوى‏كنى- بنده مطلبى كه عرض كردم مسؤوليتى باشد كه واقعاً موظف بشوندآقايان كه مسائل ديگران را بدانند. اين‏كه گزارش مى‏شود و بعد ممكن است مطالعه كنند ممكن است چه بشود خوب اين يك قدرى اين توظيف را نمى‏آورد ولى حضور يك نفر كافى است از نظر آن اشكالى كه آقاى بيات كردند كه اين يك نفر نمى‏تواند بازگو كننده باشد اين را مى‏شود ضميمه كرد با پيشنهاد جناب آقاى هاشمى كه خلاصه مذاكرات بيايد در كميسيون‏هاى ديگر هم مطرح بشود به وسيله همين شخصى كه مرابط است كه در آنجا هم آن شخص مرابط برسد صحبت بكند جنبه دفاعى داشته باشد از نظرات دوستان خودش و هم نظرات آن آقايان را هم بياورد و آنها مطالعه كنند ببينند نظرى دارند بگويند به اين شخص مرابط و بعد در آنجا بازگو بشود كه جمع بين هر دو جهت بشود. والا صرفاً اين‏كه ما بگوييم حالا ممكن است كه نظرات را بيايند فقط مصوبات را تنها بگويند كافى نيست مصوبه‏اى كه دليلش ذكر نشده معلوم نيست كه به چه جهت اينها رأى دادند با اين مسائل، حتماً بايد بالاخره ادله مسائل گفته بشود و نوشته هم باز كتاب ناطق نيست. بالاخره يك ناطقى هم مى‏خواهد و آن ناطق همين شخص مرابط است. حالا من فكر مى‏كردم كه شما يك جور ديگر باز يك فردى را پيدا كنيد كه بتواند مبين نظرات باشد به نحو ديگرى من مخالف نيستم و نظرم اين است كه آن گفتار و دلايل و مطالب با بيان و با بحث بازگو بشود.
نايب رئيس (خامنه‏اى)- آقاى خوئينى‏ها.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 15
موسوى خوئينى‏ها- من تصور مى‏كنم منشأ اين نگرانى اين باشد كه تصور مى‏شود كار اين مجلس و كميسيون‏ها يك شورى است اگر در آن آيين‏نامه‏اى كه نوشته مى‏شود مبنا بر اين باشد كه هر يك از اين موضوعاتى كه تقسيم مى‏شود (على الظاهر پيشنهاد شد به چهار دسته تقسيم شود) اين به صورت دو شورى انجام مى‏گيرد به اين معنا كه همان شيوه‏اى كه در مجلس هست كميسيون آن موضوع را مثلًا موضوع رهبرى را در دستور كار خودش قرار مى‏دهد و به نظر خودش آن اصلاحاتى كه بايد بشود، تغييرى كه بايد داده بشود، آنها را انجام مى‏دهد بعد مى‏آورد در اين مجلس مطرح مى‏كند همه آقايان اعضاء جلسه از طريق مخبر آن كميسيون در جريان اين‏كه چرا اين كميسيون در اصلاح آن اصول به اين نتيجه رسيده است قرار مى‏گيرند. بعد در همين جلسه هر يك از آقايان بحث در كليات مى‏كنند (به اصطلاح مجلس) در كليات اين اصلاحى كه كميسيون كرده بحث مى‏شود كه اساساً به اين شيوه‏اى كه كميسيون اصلاحات را انجام داده صحيح است يا نيست؟ بعد اگر اساس آن كار كميسيون در اين جلسه رأى آورد مجدد بر مى‏گردد به كميسيون و هر يك از اعضاء كميسيون پيشنهاد خودشان را ارائه مى‏دهند به آن كميسيون. مثلًا من وقتى كه در شور اول در جريان مباحث قرار گرفتم آن ذهن بسيط تبديل مى‏شود به يك ذهنى كه آشنا شده به مجموعه بحث حالا مى‏توانم پيشنهاد بدهم اگر بخواهم در آن موضوع پيشنهاد خاصى داشته باشم و بخواهم بدهم.
پس همان شيوه كار مجلس اين مشكل را رفع مى‏كند. نيازى به اين‏كه اين مصوبه‏اش را بدهد به آنجا نيست. همان‏طور كه ايشان هم فرمودند يك مصوبه يك خطى را بدهند به آنجا آن‏چه متوجه مى‏شود كه اصلًا مبناى اين كار چه بوده و چه استدلالى پشت سر اين يك اصلى كه تغيير داده شده هست بخواهند مذاكرات را هم بفرستند آنجا، خوب اين يك مذاكراتى كه به اين سرعت پياده بشود، تصحيح بشود، فرستاده بشود كار مشكلى است. حالا بنده علاوه بر اين‏كه به نظرم مى‏آيد اصلًا اين دو شورى بودن اين مشكل را رفع خواهد كرد يك پيشنهاد ديگرى كه به ذهنم آمد كه نمى‏دانم تا چه اندازه مى‏تواند موفق باشد و مفيد باشد و آن اين‏كه آيا صحيح نيست و مفيد نيست كه ما هر يك از اين 4 بحث را از همين امروز به بعد جلساتى بگذاريم يك بحث ابتدايى و مقدماتى در همين جا بشود كه ما آيا مثلًا در بخش قوه قضائيه كه تمركز بحثش شده مثلًا بنده حرفم در اين بخش چيست؟ جناب آقاى موسوى اردبيلى در تمركز قوه قضائيه با تجاربشان چه مطلبى را مى‏خواهند بفرمايند. آقايان در يك بحث ابتدايى قرار مى‏گيرند يك نظراتى را هم مى‏دهند بعد با توجه به اين بحث‏هايى كه شد آن كميسيون كار خودش را شروع بكند كه آن كميسيون هم خيلى مستقل و بدون اين‏كه مطلع باشد در ذهن بقيه نسبت به آن مسأله چه مى‏گذرد، نه اين‏كه يك اصولى را تغيير بدهد كه احياناً در شور اول كه مى‏آيد بگوييم آقا اين اصلًا درست نبود يا در رهبرى يا همچنين در چيز ديگر من نمى‏دانم كه اين پيشنهاد اگر مى‏تواند مفيد باشد فكر مى‏كنم كه 2- 3 جلسه اين‏طورى بحث بكنيم بعد كميسيون‏ها كارشان را شروع بكنند بهتر باشد.
نايب رئيس (خامنه‏اى)- آقاى موسوى بفرماييد.
ميرحسين موسوى- در هر كميسيونى قاعدتاً صورت جلسه تهيه خواهد شد، دبيرى خواهد داشت و مسائل را تندنويسى مى‏كند غير از نوارهايى كه برداشته مى‏شود وآن مقدار
                        صورت مشروح مذاكرات شوراى بازنگرى قانون اساسى(جلسه‏14-1)، ص: 16
مطلبى كه يادداشت مى‏شود كافى است اگر خوب توزيع بشود در كميسيون‏هاى ديگر، براى اين‏كه كميسيون‏هاى ديگر در جريان بحث‏هاى آن جلسه قرار بگيرند، هم نتيجه جلسه كميسيون‏ها خواهد بود هم استدلال‏ها را به صورت مختصر مى‏تواند اشاره داشته باشد. اين كار هم مى‏تواند به اين ترتيب عمل بشود كه دبير هر كميسيون مطالب را كه صورت جلسه تهيه شده بلافاصله يك نسخه مى‏فرستد براى دبيرخانه خود مجمع آن بين اعضاء توزيع مى‏كند بين كميسيون‏هاى مختلف مشكل حل مى‏شود. در رابطه با پيشنهاد آقاى موسوى خوئينى‏ها در مورد بحث كلى من فكر مى‏كنم مهم‏تر از آن اطلاع از نظرات خود حضرت امام در مورد اين بندها براى ما بسيار ضرورى باشد. ممكن است ايشان نظراتى داشته باشند اگر نظرى ندارند يعنى به همين اندازه ايشان بسنده كردند كه خود اين جلسه نظر بدهد يك مسأله است اگر خود ايشان در رابطه با اين بندها نظر ويژه‏اى داشته باشند بسيار كمك مى‏كند كه كميسيون‏ها راحت‏تر به نتيجه برسند و سريع‏تر نتيجه بگيرند من اين را هم پيشنهاد مى‏كردم كه واقعاً ...
نايب رئيس (خامنه‏اى)- آقاى هاشميان.
حسين هاشميان- پيشنهاد آقاى موسوى خوئينى‏ها احتمالًا در آيين‏نامه مطرح نشود يا اگر مطرح بشود اين رأى نياورد كه دو شورى باشد البته دو شورى بشود از جهت استحكام كار خوب است، منتها ما با اين دو ماهى كه وقت داريم آيا مى‏توانيم دو شورى اين‏جور وقت را بگيريم؟ با فرصت كمى كه داريم كه البته با دو شورى مشكلى كه آقاى مهدوى فرمودند حل مى‏شود اگر دو شورى هم نباشد جناب آقاى مهدوى بنده معتقدم وقتى از طريق دبيرخانه به اطلاع كميسيون‏ها رسيد بعد در اين جلسه مطرح مى‏شود ديگر. يعنى تبيين مى‏كند هر كميسيونى دلايل خودش را، آنجا بحث مى‏شود شور مى‏شود بنابراين مستندات رأى‏ها مشخص مى‏شود بنابراين شبهه حضرت عالى به اين طريق فكر مى‏كنم حل بشود.
نايب رئيس (خامنه‏اى)- آقاى موسوى اردبيلى.
سيد عبدالكريم موسوى اردبيلى- نظر جناب آقاى مهدوى در آن دوره اول خبرگان هم اين پيش آمد خصوصاً براى بعضى‏ها كه علاقه‏مند بودند، در يك كميسيونى شركت داشتند علاقه‏مند بودند بدانند در كميسيون ديگر چه مى‏گذرد، استدلال‏شان چيست؟ فكرشان چيست مثلًا به ناچار در اين كميسيون شركت مى‏كردند چون كه آزاد بود در آنجا هم بروند شركت كنند وقت كافى اين‏كه همه آنها مثلًا متعدد بروند من يادم هست آن وقت البته در ميان عموم اين نشد اما آنهايى كه علاقه داشتند يك جلساتى رؤساى كميسيون‏ها داشتند مى‏آمدند آنجا مى‏نشستند شبيه همين چيزى كه جناب آقاى مهدوى فرمودند مى‏آمدند مثلًا دو كميسيون سه كميسيون اين كار را مى‏كردند. هر چيزى كه با استدلال در اين كميسيون گذشته در اختيار آنها قرار مى‏داد آن هم مى‏رفت در كميسيون‏شان آنهايى كه علاقه‏مند بودند به آنها بازگو مى‏كرد حرف‏ها را مى‏گفت و آنها هم فكر مى‏كردند و گاهى هم فعال برخورد مى‏كردند من فكر مى‏كنم اگر بشود اين ضررى ندارد.
نايب رئيس (خامنه‏اى)- ضمناً بحث رفت طرف آيين‏نامه. ما الان داريم يك بحثى مى‏كنيم در يكى از مواد آيين‏نامه مسأله تعداد كميته‏هاى كميسيون‏ها فراموش شد. من‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 17
خواهش مى‏كنم حالا چند نفر از آقايان چون وقت گرفتند صحبت بكنند لكن در خلال صحبت بكشانيد جلسه را به سمت مشخص شدن تعداد كميته‏ها. آقاى يزدى بفرماييد.
محمد يزدى- من عرض مى‏كنم كه تجربه خبرگان گذاشته اين مشكل را حل مى‏كند كه هم به صورت دو شورى و آن تفصيل پيش نيايد كه وقت زيادتر گرفته بشود و هم آن اجمال نباشد در خبرگان اول اين حالت بود كه بعد از اين‏كه يك كميسيونى يا يك شعبه كار خودش را انجام مى‏داد قبلًا اين‏كه در جلسه رسمى بيايد مجموع اعضاء در يك جلسه‏اى بودند و آن به بحث گذاشته مى‏شد، به طور كامل رويش بحث مى‏كردند بحث‏هاى مفصلى و بعد مى‏آمد در جلسه علنى در وقت فشرده آيين‏نامه‏اى بحث مى‏كردند مى‏شود اين كار را كرد چون جمع كمتر هستند بعد از اين‏كه كميسيون كار خودش را آماده كرد براى هر كميسيون و هر پيشنهادى كه مى‏خواهد بيايد در جلسه علنى براى مذاكره نهايى يك جلسه بحث مفصلى انجام بگيرد كه اين مشكل هم رفع بشود، دو شورى هم به آن صورت نباشد.
نايب رئيس (خامنه‏اى)- آقاى آذرى قمى.
آقاى آذرى قمى- بسم الله الرحمن الرحيم يك پيشنهاد من داشتم كه خوب الحمد لله عمل شده كه همين فرمايش حضرت امام و ... مطلب بعدى اين است كه آقايان اطلاعى از اين جمله‏اى كه جناب آقاى موسوى فرمودند كه از زير نظر حضرت امام اگر داشته باشند در اختيار همه افراد اين مجمع بگذارند ممكن است كه از اتلاف وقت و دوباره‏كارى و از اين مسائل جلوگيرى بشود و اين خيلى ضرورت دارد. ممكن است كه مثلًا ما فرض بفرماييد كه در رهبرى يا چيزهاى ديگر يك نظرى داشته باشيم، ممكن است، احتمالش هست كه خودشان وقتى از نظر امام اطلاع نداشته باشيم خلاف نظر امام بشود. بعد زحمت بكشيم و نتيجه‏گيرى بكنيم، بعد عرضه بكنيم ما خلاصه نظرمان اين است كه بايد در طريق همان نظر خاص امام قدم برداريم ظاهراً اين مطلب من به نظرم خيلى ضرورت دارد. يعنى اگر افرادى اطلاع دارند كه اين مطلب را براى مجمع شرح بدهند. و اما راجع به مسأله تعداد كميسيون‏ها من نظر آقاى بيات را تأييد مى‏كنم و نسبت به اين پنجمى هم كه صحبت شد من اين را تطويل مسافت مى‏دانم و اين خلاصه فكر يك مجمع بزرگى است يعنى براى هر مجمع بزرگى اين فرمايشات آقايان خوب است چه فرمايش آقاى خوئينى‏ها و چه آقاى مهدوى و چه آقاى اردبيلى. ما 20 نفر 25 نفر هستيم و اگر همه‏مان ان شاء الله متعبد و فعال و اينها باشيم شركت بكنيم مى‏شود 25 نفر. و خوب طبيعى است كه يك چند نفرى بالاخره نخواهند آمد. هر كدام با نوسانى يا بى‏نوسان. بنابراين همان كه در آن كميسيون گزارش تهيه مى‏شود يا نوار گرفته مى‏شود حتى آن هم اگر گرفته نشده باشد اين نگرانى به وجود نخواهد آمد، چرا؟ براى اين‏كه در اين مجمع كه شرح داده مى‏شود مخبر كميسيون اينجا شرح مى‏دهد، بعد هم بقيه 20 نفر ديگر هستند هم اعضاى كميسيون هستند خوب نظراتشان را اينجا ابراز مى‏كنند، بعد آنهايى كه اعضاى كميسيون هستند قهراً دفاع مى‏كنند از آن مطلب، مخبر دفاع مى‏كند اينها در ريز مذاكرات طبعاً در همين مجلس قرار خواهند گرفت. منتها بايد البته اين را اينجا مقيد نكرد و محدود نكرد يك قدرى بايد بازتر باشد. حالا فرض بفرماييد هر كسى مخالف يا موافق بايد حتماً 5 دقيقه صحبت بكند بعد بقيه‏اش ولو مطلبش ناقص بماند خوب اين‏جور نبايد بشود. وقتى اين‏جور نشد عرض كنم كه اين نگرانى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 18
به وجود نخواهد آمد و همه در جريان كل آن‏چه كه در كميسيون بحث شده قرار مى‏گيرند و همان كارى كه آقايان مى‏خواهند از آن كميسيون پنجم به نظر من به نحو احسن گرفته مى‏شود چون آنجا فرض كنيد يك فرد رئيس است يك كميسيون است، اينجا نه اعضاء صاحب نظرند، نظر داده‏اند تصويب داده‏اند اينها همان جا مطلب را عرض كنم كه در جريان مى‏گذارند.
نايب رئيس (خامنه‏اى)- آقاى مؤمن.
محمد مؤمن- بسم الله الرحمن الرحيم. عرض كنم كه بنده اولًا تأكيد بر پيشنهاد جناب آقاى موسوى دارم كه اگر حضرت امام غير از آن‏چه كه مرقوم فرمودند خصوصياتى در نظر مباركشان است، براى اعضاء تبيين بشود تا راه‏گشا باشد براى تصميم‏گيرى كميسيون‏ها من فكر مى‏كنم كه اين كيفيت تركيبى را كه امام خودشان در نظر گرفته‏اند با توجه به عناوينى كه فرموده‏اند مورد بازنگرى قرار بگيرد خودش راه‏گشا براى كميسيون‏ها باشد و تعداد كميسيون‏ها را مشخص مى‏كند به هر حال كيفيت بحث را كه مى‏فرمايند بحث فرعى است من فكر مى‏كنم كه چون مسأله قانون اساسى است و بنابراين است كه واقعاً اين اقدامى كه انجام مى‏گيرد. ان شاء الله براى هميشه باقى بماند، اين‏طورنباشد مناسب نيست كه هر چند سال يك بار ما نياز داشته باشيم كه باز برخورد بكنيم به مشكلى و نقصى در قانون اساسى، مجدداً همين‏هايى را كه امروز مورد بحث و بررسى قرار داديم دوباره بياييم، بازنگرى بكنيم و بررسى و اين مسائل پيش بيايد. فلذا هر چه كار دقيق‏تر و متين‏تر انجام بگيرد مناسب‏تراست. روى اين حساب بنده مى‏خواهم عرض كنم كه اين جهت بايد باشد كه بعد از اين‏كه كميسيون‏ها كار خودشان را انجام دادند، البته نظراتى كه كميسيون داده مى‏شود و رأى‏گيرى كه مى‏شود معلوم است كه رأى هوايى كه نيست، قهراً اين رأى را اكثريت با دليلى به آن رسيده‏اند. خلاصه دليلى كه اكثريت يا همه كميسيون را به اين نتيجه رسانده خلاصه اين دليل منعكس بشود چون اگر بخواهيم همه صورت جلسه باشد هم شلوغ است و هم ممكن است همه افراد حال خواندنش را واقعاً نداشته باشند، اما اگر خلاصه دليلى كه منتهى شده به اين رأيى كه گرفته شده اين چيزى است كه مى‏توانند ديگران هم مطالعه كنند و دقت بكنند و با حضور و توجه بيشترى در جلسه عمومى كه تشكيل مى‏شود شركت بكنند و با توجه به جهت اولى كه عرض كردم بنده معتقدم كه خوب كار كه خيلى زياد گمان نمى‏كنم باشد، يعنى اصول خيلى زيادى نيست. بلكه بعضى‏هايش همان‏طور كه آقايان اشاره فرمودند خيلى صحبت ندارد بعضى‏هايش هم كه صحبت دارد بالاخره تعداد اصول خيلى زياد نمى‏شود، اصولى كه تغيير يا اصلاح هر جور مى‏شود بنابراين هيچ مانعى ندارد كه با توجه به اين جهتى هم كه بنده عرض كردم، در عين حال مسأله دو شورى باشد يعنى براى اين‏كه واقعاً كار محكم انجام بشود نكند كه يك كار ناقصى كه بعداً احتياج به يك متممى للمتمم داشته باشيم اين خلاصه عرض من است.
نايب رئيس (خامنه‏اى)- اين‏كه ما گفتيم كه رفتيم به سمت آيين‏نامه منظور اين نبود كه بحث‏هاى راجع به آيين‏نامه را نبايد بكنيم. چرا منتها آخر هنوز چيزى مطرح نشده است از اين جهت عرض كردم والا دو شورى باشد، يك شورى باشد اينها بايد همين جا تصميم‏گيرى بشود آقاى سيد هادى خامنه‏اى بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 19
سيد هادى خامنه‏اى- بسم الله الرحمن الرحيم. عرض بنده هم تقريباً مجموعه فرمايشات آقاى يزدى و آقاى آذرى است و البته لزومى هم ندارد كه ما تحفظ كنيم روى آيين‏نامه‏هاى مجلس چون مجلس شرايطش با وضع بررسى اينجا فرق دارد هم مطالبش به اهميت اينجا نيست، آنجا مشكل اين‏كه اعضاء يك كميسيون درباره مباحث كميسيون‏هاى ديگر مطالبى دارند كه مى‏خواهند بگويند اين مشكل هميشه هست منتها خوب مسامحه در مجلس علنى مطرح نمى‏شود ولى اينجا مشكل مى‏شود قبول كرد كه از ميان حاضرين، كسانى درباره مصوب يك كميسيون مطلبى داشته باشند و فرصتى پيدا نكنند كه اين را بگويند بنابراين بهترين راه اين است كه ما از فرم طولانى‏تر كردن جلسات عمومى و بيشتر كردن فرصت داد از اين فرم‏ها استفاده كنيم و جلسه هم طبعاً جلسه رسمى باشد چون فرق نمى‏كند اگر بنا باشد همه آقايان باشند مى‏شود رسمى‏اش اعلام كرد و در مذاكرات هم گنجاند بنابراين نتيجه را من همان عرض مى‏كنم كه آقاى آذرى فرمودند.
نايب رئيس (خامنه‏اى)- آقاى مهدوى.
محمدرضا مهدوى‏كنى- اين مطالبى كه آقايان مى‏فرمايند آن نكته‏اى را كه من در نظرم بود كاملًا حل نمى‏كند همه اين پيشنهاد بسيار مفيد است حالا اسمش را دو شورى بگذاريم يا دو جلسه بگذارم ولى انسان در يك جلسه‏اى كه خالى الذهن است و سابقه مطالعه ندارد در يك بحث‏هايى كه نياز به مطالعه دارد باز ممكن است كه كاملًا ذهنش آمادگى نداشته باشد و حالا شايد بنده يك قدرى كند ذهنم اين‏طور فكر مى‏كنم على الحال بعضى از آقايان ممكن است ذهنشان وقاد است خيلى مى‏توانند در همه چيز ارتجالًا نظر صائب خودشان را بيان كنند ولى گاهى انسان يك فكرى لازم دارد، مطالعه‏اى لازم دارد همين جا يك كسى يك نظرى را با استدلالى بيان مى‏كند و ما هم مى‏خواهيم براى سال‏هاى متمادى رويش رأى بدهيم و بنده هم يك اشكالى به ذهنم مى‏آيد مى‏گويم، ممكن است آن وقت به نظرم اشكال خوبى است، بعد كه خودم فكر مى‏كنم مى‏بينم كه اشكال بى‏خودى است و اشكالى هم كه كردم شايد هم جا بيفتد يا جا نيفتد مثلًا. لذا من فكرم اين است كه استدلالات قبلا مطالعه بشود. اين را من بيشتر رويش تكيه دارم ولى حالا بفرماييد يك جلسه ديگرى هم قبلًا باشد، يا جلسات طولانى باشد نظرى كه جناب آقاى آذرى فرمودند آنها همه خوب است (دو شورى)، اينها كارگشا است با توجه به اين‏كه آقايان موظف باشند آن خلاصه مذاكرات كميسيون‏ها را قبلًا مطالعه كرده باشند حالا به هر نحوى. من نظرم اين بود كه اين جهت بشود البته اضافه اگر بشود كه رؤساى كميسيون‏ها با هم مذاكره قبلى داشته باشند آن هم مى‏تواند مفيد واقع بشود يك چنين چيزى.
نايب رئيس (خامنه‏اى)- به نظرمى‏رسد كه جمع همه اينها ممكن است و مشكل باقى نخواهد ماند كه افراد در يك جلسه خالى الذهن بيايند. چون بالاخره همين‏طور كه همه آقايان اشاره كردند مسأله مهم و حساسى است جلسات را همان‏طور كه گفتند طولانى‏تر بايد بكنيم، فرصت صحبت كردن داده بشود و تعداد جلسات عمومى را هم زياد كنيم.
خوب حالا آقاى بيات جناب عالى پيشنهادتان را بفرماييد چون غالباً آقايان روى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 20
پيشنهاد شما تكيه كردند ببينيم فرقش با آن‏چه كه آقاى هاشميان گفتند چيست؟
اسدالله بيات- اين‏طورى شود: كميسيونى در ارتباط با دستگاه قضائى، يا كميته تعبير بفرماييد. (خامنه‏اى- من خواهش مى‏كنم كه همان عين عبارت امام را به كار ببريد تمركز در مديريت قوه قضائيه، تمركز در مديريت قوه مجريه) و كميسيونى به عنوان رهبرى و مجمع تشخيص مصلحت.
سيد على خامنه‏اى- ى ك بار ديگر بفرماييد.
اسدالله بيات- تمركز در مديريت قوه مجريه (اين تعبير حضرت امام است) تمركز در مديريت قوه قضائيه، كميسيون سوم، كميسيون رهبرى و مجمع تشخيص مصلحت چهارم، كميسيون تغيير ... (خامنه‏اى- بقيه موارد، حالا صدا و سيما را هم جزء آن بقيه موارد قرار مى‏دهيد؟) همين‏طور هم هست چون بحث خيلى ندارد.
سيد على خامنه‏اى- آن وقت كميته يا كميسيونى براى توجه به اين‏كه اين اصلى كه دارد تدوين مى‏شود و اينجا مى‏آيد با اصول ديگر منافات دارد، آن كميته مستقل مى‏خواهد يا آن را دبيرخانه متكفل بشود؟
اسدالله بيات- براى آن هم پيشنهاد دارم، آن كار را خود هيأت رئيسه بايد انجام بدهد منتها از طريق دبيرخانه‏اى كه دارد.
نايب رئيس (سيدعلى خامنه‏اى)- چون اين كار صرفاً تخصصى است يعنى شايد ماها خيلى‏مان مستحضر نباشيم اصول قانون اساسى را. قاعدتاً در دبيرخانه بايستى يك دستگاهى موظف باشند شايد خود دبيرخانه اداره قوانين مجلس احتمال داردكه ...
اسدالله بيات- ما در آنجا از طريق اداره قوانين مجلس احتمال داردكه ...
نايب رئيس (سيد على خامنه‏اى)- حالا ببينيد اين‏كه آقاى بيات ... چون من ديدم چند نفر از آقايان به پيشنهاد ايشان اشاره كردند لذا حالا پيشنهاد ايشان را محور قرار مى‏دهيم، رأى‏گيرى مى‏كنيم اگر كسانى بعداً پيشنهادهايى روى اين پيشنهاد داشتند آنها را هم جداگانه رأى مى‏گيريم چهار تا كميته يا كميسيون را ايشان پيشنهاد مى‏كنند.
ميرحسين موسوى- يكى يكى رأى بگيريد.
نايب رئيس (سيد على خامنه‏اى)- چون يك پيشنهاد است. اين چهارتا را با اين عناوين، همين عناوين را بگذاريد ببينيد اينها چون اشكالى ندارد ممكن است كسى يك حاشيه‏اى داشته باشد آن را ما اضافه مى‏كنيم مثل همان كميته هماهنگى يا چه؟ آقاى خوئينى‏ها بفرماييد.
موسوى خوئينى‏ها- عرضم اين است كه كميسيون رهبرى و مجمع تشخيص مصلحت به رأى گذاشته بشود همه با دست رأى مى‏دهيم، بعد كميسيون تمركز قوه مجريه، دانه دانه رأى مى‏دهيم، با دست هم رأى مى‏دهيم.
نايب رئيس (سيد على خامنه‏اى)- خيلى خوب عيب ندارد فرقى نمى‏كند بگذاريد حالا به همين ترتيب كه ايشان گفتند آقايانى كه موافق‏اند كه كميسيونى تشكيل بشود براى مسأله رهبر و مجمع تشخيص مصلحت دستشان را بلند كنند (اكثر دست بلند كردند) اين كميسيون تصويب شد آقايانى كه موافق‏اند كميسيونى تشكيل بشود براى كيفيت تمركز بخشيدن به مديريت قوه مجريه، دستشان را بلند كنند (اكثر دست بلند كردند) اين هم تصويب شد آقايانى كه موافق‏اند كميسيونى تشكيل بشود براى تمركز بخشيدن به مديريت قوه قضائيه، دستشان را بلند كنند (اكثر دست بلند كردند) اين هم تصويب شد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 21
آقايانى كه موافق هستند كميسيون ديگرى تشكيل بشود كه در آن اجازه بدهيد عناوين را بخوانيم: مسأله تمركز در مديريت صدا و سيما، تعداد نمايندگان مجلس، راه بازنگرى به قانون اساسى و تغيير نام مجلس. كميسيونى هم براى اين موارد تشكيل بشود آقايانى كه موافق‏اند دستشان را بلند كنند (اكثر دست بلند كردند) اين هم تصويب شد خيلى خوب اين چهار تا كميسيون تصويب شد اگر آقايان پيشنهاد زائدى بر اينها دارند بفرمايند من هم آن پيشنهاد خودم را احساس مى‏كنم همين‏طور كه حالا صحبت شد قابل تأمين است از طريق دبيرخانه. يعنى ما دبيرخانه را موظف مى‏كنيم كه با افراد حقوقى در آنجا مشورت كنند از اداره قوانين مجلس هم استفاده كنند، از شوراى نگهبان و خود آقايان منشى‏ها اتفاقاً هم جناب آقاى يزدى هم جناب آقاى دكتر حبيبى از افرادى هستند كه هر كدام به مقتضاى شغلشان آشنا هستند با اين قضيه. مسأله كميته‏ها و كميسيون‏ها كه تمام شد دوتا نكته كوتاه را من عرض مى‏كنم البته اينها را من ديگر با اجازه جناب آقاى مشكينى دارم مى‏گويم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 22
عرض مى‏كنم كه يكى اين‏كه اين پيشنهاد آقاى خوئينى‏ها كه ما چند جلسه پشت سر هم اجلاس عمومى را داشته باشيم من خيال مى‏كنم اين چيز بسيار لازمى است يعنى الان چند تا مسأله است كه يكى آيين‏نامه است كه بايد رويش بحث بشود كه در آيين‏نامه از اين‏گونه نكات من خيال مى‏كنم زياد پيش بيايد يكى هم اصل اين ايده‏ها را چون ببينيد مسأله تجديد نظر در قانون اساسى يك چيز دفعى كه نبود، در ذهن‏ها چيزهايى وجود داشت، كسانى نظراتى داشتند هيچ اشكالى ندارد در يكى دو جلسه اينها اين ايده‏ها مطرح بشود يك خرده‏اى بحث بشود، كميته‏ها راهنمايى خواهند شد هم براى اين مقاصد و هم اين‏كه اعضاى كميسيون‏ها مشخص بشوند. چون الان نمى‏دانم وقت هست يا نه؟ (يكى از اعضاء- نيم ساعت وقت داريم) بنابراين من مى‏خواهم اين را عرض بكنم پيشنهاد من اين است كه ما 2- 3 جلسه پشت سر هم به فاصله يك روز يا حتى بدون فاصله اين جلسه عمومى را تشكيل بدهيم اين يك نكته، نكته دوم اين است كه مردم مسأله قانون اساسى را چون به زندگى روزمره‏شان ارتباط مستقيم ندارد خيلى اهميت قضيه شايد برايشان جا نيفتد اين كار يك تبليغات صحيح و منظمى و مسؤوليتى براى اين كار لازم دارد يعنى واقعاً راديو و تلويزيون بايستى در خدمت توجيه و تبيين مسأله براى اذهان مردم قرار بگيرند چون آن روزى كه ما مى‏خواهيم آن را به رأى عمومى بگذاريم و از مردم سؤال بكنيم بايد مردم بدانند چه كار دارند مى‏كنند و چه مى‏خواهند بكنند بنابراين من پيشنهاد مى‏كنم كه آقايان فكرى براى اين بكنند و پيشنهادهايى براى كار قضائى هم بدهيد آقاى يزدى بفرماييد.
محمد يزدى- بلى من تصور ابتدايى به ذهنم مى‏آيد كه باز از تجربه گذاشته استفاده بشود كه به جاى اين جلسات مكرر عمومى قبل از شروع كار قبل از دستور وقت داده بشود به اشخاص، صحبت بكنند يعنى جلسه رسمى باشد براى كار منتها 2 نفر 3 نفر قبل از دستور وقت معينى داده بشود كه صحبت نه صحبت‏هاى سياسى و عمومى يا بحث خارج، بحث‏هاى مربوط به موضوع صحبت بكنند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 23
نايب رئيس (سيد على خامنه‏اى)- آقاى موسوى بفرماييد.
ميرحسين موسوى- بنده هم همين پيشنهاد آقاى يزدى را مى‏خواستم بكنم به خاطر اين‏كه بحث‏هاى عمومى بى‏انتها است و ما الان خيلى ضرورت دارد كه مسأله آيين‏نامه و ساير تصميمات را سريع بگيريم منتها مقدمه هر جلسه مى‏شود نيم ساعت، سه ربع گذشت با تعيين وقت كاملًا مشخص كه برادرها اسم بنويسند بيايند صحبت بكنند، مسائلى كه دارند توضيح بدهند.
نايب رئيس (سيدعلى خامنه‏اى)- آقاى هاشمى بفرماييد.
هاشمى رفسنجانى- در مورد تبليغات مى‏گويم يك روابط عمومى قوى درست بكنيم، اخبار اين جلسه را آن قسمت‏هايى كه قابل پخش است در بياورد بدهد، روزنامه‏ها راديو و اينها بگويند خودش طبعاً محور بحث قرار مى‏گيرد، هر چيزى هم كه اضافه خواستيم بكنيم ديگر همان روابط عمومى جور بكند دائماً، مثلًا ميزگردها امثال اين‏طور چيزها كه مى‏خواهيم بحث بشود در بيرون اين‏جور باشد در مورد آن بحث كه آقاى خوئينى‏ها پيشنهاد كردند فكر نمى‏كنم كه بحث‏هاى پيش از دستور اين نتيجه را بدهد چون بحث‏هاى پيش از دستور يك نفر مى‏آيد سخنرانى مى‏كند يك چيزهايى به نظر خودش است مى‏گويد اين فرق مى‏كند با اين‏كه تبادل بحث بشود مثلًا يكى بگويد ما كه مى‏گوييم تعداد نماينده‏ها اين قدر باشد يك ايده‏اى مى‏دهيم در جلسه مخالف و موافق نظرات مختلف گفته مى‏شود يا مى‏گوييم قوه قضائيه متمركز باشد اين‏جورى مى‏گوييم اين حرف‏ها يك كمى بحث مى‏شود جمع ما 25 نفرى با استدلال‏ها و اينها آشنا مى‏شويم و آدم خيلى هم زود مى‏تواند حرفش را بزند يعنى لازم هم نيست خيلى طولانى باشد بحث‏ها و نظرها را مدت كوتاهى مى‏گوييم و مخالف و موافق صحبت مى‏كنند آن مفيد است حالا ولو اين‏كه شما بخواهيد دو جلسه قرار بدهيد براى هر موضوعى از موضوعات مهم. مجريه و رهبرى و ... يك جلسه قرار بدهيم، اين قدر بحث بكنيم ببينيم كه چه مى‏شود ضررى كه از اين نمى‏كنيم، اين بحث‏هاى محرمانه هم هست اگر بعد مفيد هم تشخيص داديم پخش مى‏كنيم.
نايب رئيس (سيد على خامنه‏اى)- آقاى آذرى بفرماييد.
آذرى قمى- به نظر بنده اين مباحث كه عرض كردم كه نظر حضرت امام مشخصاً و شايد ريزش خيلى لازم است كه اينجا حالا در ضمن چند جلسه روى آن جهت صحبت بشود كه كلًا همه اعضاء در جريان زير نظر قرار بگيرند، آن وقت بعد هم اين بحث كه آقايان پيشنهاد مى‏كنند (آقاى هاشمى و آقايان ديگر) بحث خامى است يعنى هنوز اينها كه از بحث خام اين قدر گريزان هستند حالا ما از اول بياييم بحث خامى را به اصطلاح شروع كنيم بدون سابقه ذهنى. بلى ممكن است با همين پيشنهادى كه كردند كه به عنوان نطق قبل از دستور باشد ممكن است آقايان در آن نطق قبل از دستور نسبت به اين چند مسأله مهم صحبت بكنند و براى آن كميسيون‏ها قهراً مفيد خواهد بود اما اين‏كه حالا كل جلسه را بخواهند روى اين مسأله متمركز بكنند اين همان يك بحث خامى است، ما چرا كميسيون گذاشتيم؟ براى اين‏كه در كميسيون به اصطلاح بايد آنجا رأى و نظر پخته بشود آن وقت بيايد در اينجا بحث بشود حالا مى‏خواهيد از اول در اين جلسه عمومى يك بحث خامى را برگزار بكنيد ظاهراً بى‏نتيجه باشد و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 24
اتلاف وقت باشد ولى من آن مسأله را ضرورت مى‏دانم كه آن آقايانى كه نظر امام را اطلاع دارند اين را اينجا گزارش بدهند و اگر نه كسى نيست كه يك چنين مسأله داشته باشد اين زحمت را آقاى حاج احمد آقا بكشند كه حتماً ما در اين خصوصيات ... فرض كنيد كه حالا تمركز قوه مجريه، خوب ما فرض كنيد كه از خارج يك چيزهايى فهميده‏ايم، يك پيشنهادى مثلًا شما قبلًا داشتيد يا آقاى هاشمى بعداً، خوب مثلًا فرض كنيد آن‏كه متبادر است الان نسبت به تمركز، همان حدف فرض كنيد نخست وزيرى است من باب مثال. خوب ممكن است كه اگر نظر امام اين باشد ما نمى‏توانيم يك نظر ديگرى بدهيم فرض كنيد كه حذف رئيس جمهور، يا محدود كردن اختيارات رئيس جمهور به طورى كه دخالت در امور اجرايى نداشته باشد اين است كه ما لازم است خصوصيت نظر حضرت امام را در مسأله تمركز و اينها بدانيم، چون چند طريق ممكن است كه داشته باشد يكى از اين طريق‏ها بالخصوص مورد نظر حضرت امام باشد و من روى اين مسأله تأكيد دارم.
نايب رئيس (سيد على خامنه‏اى)- خيلى خوب اين‏كه حالا خيلى اشكالى ندارد يعنى پيشنهاد كه كرديد ابتدائاً، ما ممكن است از حاج احمد آقا خواهش كنيم.
آذرى قمى- عرض من نفى آن پيشنهاد آقايان بود اثبات اين قسمت.
سيد على خامنه‏اى- حالا اثبات اين به هر حال ملازم بانى آن نيست.
آذرى قمى- شما هم قبول داريد ديگر.
نايب رئيس (سيدعلى خامنه‏اى)- آقاى بيات.
اسدالله بيات- بسم الله الرحمن الرحيم. در ارتباط با تبليغات، تبليغات دو جهت دارد يك بحثى را جناب آقاى خوئينى‏ها مطرح كردند واقع قضيه اين است كه آن صحبت‏ها به درد همين مجمع مى‏خورد اين بر اين است كه اعضاء كلًا يا اكثريت با استدلال به يك نقطه مثبت و يك نقطه‏اى برسند و رأى بدهند اين دو شورى بودن و اينها به درد اين كار مى‏خورد و ضرورت اين مسأله را در رابطه با اين قضيه اين بحث يك بحث ديگر است بحث ديگر كه حضرت عالى فرموديد در رابطه با تبليغات به نظر من روابط عمومى مجلس وقتى كه بنابراين شد كه اين كار در آنجا انجام بگيرد خلاصه اخبار را هم زير نظر همين هيأت رئيسه دقيقاً آنها مى‏توانند اخبار را بگويند و تا اندازه‏اى كه گفتنى است و عيبى هم ندارد در ارتباط با مسائل بيرونى واقع قضيه اين است كه يك مقدار زيادى از اين مسائل را مردم مى‏دانند الان در دانشگاه‏ها و در نوع جاها ميزگردهايى وجود دارد كه 10- 12 روز است شايد 20 روز است همه اين سؤالات مطرح است در ارتباط با مجمع مطرح است در ارتباط با تمركز مطرح است، در ارتباط با مسائل گوناگون مطرح است در نوع يعنى در بين افراد تحصيل كرده اين مسأله خيلى گنگ نيست، مبهم نيست منتها مسأله همين است كه حاج آقا آذرى اشاره فرمودند. واقع قضيه اين است كه عمده بحثى كه وجود دارد در دوجاست در ارتباط يا كميته تمركز دستگاه قضائى خود شوراى عالى قضائى بيشتر از همه مدافع هستند و خودشان هم نامه‏هايى به حضرت امام نوشته‏اند مسأله خيلى ... دو جا است كه حساسيت دارد هم در بيرون و هم براى اين جلسه. مسأله مجمع تشخيص مصلحت و جايگاه قانونى آن و مسأله اصول رهبرى است كه طبيعى است كه آنجا بحث دارد، بحث جدى هم دارد و نگرانى‏هايى وجود دارد، مسائل گوناگونى وجود
                        صورت مشروح مذاكرات شوراى بازنگرى قانون اساسى(جلسه‏14-1)، ص: 25
دارد طبيعى است كه مسأله به طور جدى مطرح است و مسأله همان تمركز دستگاه اجرايى كه خوب بحث‏ها، فرض‏هاى مختلفى وجود دارد اين است كه من معتقدم اين دوتا بحث اگر براى اعضاى مجمع جا نيفتد رأى نمى‏توانند بدهند طبيعى است كه بايد براى اينها جا بيفتد منتها از آن به بعد از نظر تبليغات بيرونى بله از طريق روابط عمومى مجلس كه حاج آقا هاشمى فرمودند كه يك دبيرخانه و اينها من معتقدم روابط عمومى مى‏تواند اين كار را انجام بدهد.
نايب رئيس (سيد على خامنه‏اى)- آقاى موسوى.
ميرحسين موسوى- من به ذهنم مى‏آيد كه غير از صحبت‏هاى پيش از دستور ما در مورد هر كدام از اين اصول كه اينجا مطرح خواهد شد به طور مفصل بحث خواهيم كرد بحث‏هاى عمومى اوليه به خاطر اين‏كه هيچ نوع چارچوبى بر آن حاكم نيست معمولًا باعث اتلاف وقت مى‏شود من فكر مى‏كنم دو ماه ما اگر هر روز كار بكنيم و منظم هم كار بكنيم و مطابق آيين‏نامه براى ما كم باشد چه برسد مثلًا مسأله‏اى را باز بكنيم بدون اين‏كه بدانيم به كجا مى‏خواهيم برسيم چارچوب بحث الان كاملًا مشخص شده از طرف حضرت امام اگر فرضاً برود در قالب همين كميسيون‏ها و به طور پخته كار بشود، سوابق ديده بشود، به صورت تطبيقى مطالعاتى با قوانين ديگر بشود آقايان بياورند يك بحث جامعى را اينجا مطرح كنند كه بعداً رويش نظر داده بشود اين مفيد است ولى همين جور مثلًا رها بحث كردن من فكر مى‏كنم كه هم وقت تلف مى‏شود و هم احتمال دارد كه ما را منحرف بكند از اين چارچوب‏هايى كه حضرت امام اينجا مطرح فرموده‏اند.
نايب رئيس (سيد على خامنه‏اى)- آقاى هاشميان.
حسين هاشميان- بنده هم همين صحبت آقاى موسوى را مى‏خواستم عرض بكنم و اضافه بكنم كه ما با اين فرصت كمى كه داريم بخواهيم به وقت سخنرانى قبل از دستور برسيم وقت آقايان را مى‏گيريم كه در كميسيون‏ها بايد كار بكنند آن كسى كه سخنرانى مى‏كند يا كار كارشناسى كرده حرف مى‏زند يا نكرده اگر نكرده چه ثمرى دارد؟ اگر كرده باشد نمى‏تواند تنها آن مستند باشد بايد اعضاء كميسيون در كميسيون‏ها بروند كار كارشناسى بكنند بنابراين ما با اين فرصت كم وقت اعضاى كميسيون‏ها را نگيريم با سخنرانى قبل از دستور و جلسات عمومى زياد.
نايب رئيس (سيد على خامنه‏اى)- خوب حالا يك پيشنهادى آقاى هاشمى كرده‏اند كه جمعى از آقايان هم طرفدار آن هستند خود بنده هم ...
هاشمى رفسنجانى- پيشنهاد آقاى موسوى؟
سيد على خامنه‏اى- بلى ايشان گفته‏اند كه جلسات عمومى تشكيل بشود شما مى‏گوييد براى هر يك از موضوعات مهم يك جلسه كه من خيال مى‏كنم كه جلسات عمومى بايد به همين شكل باشد قاعدتاً.
هاشمى رفسنجانى- من روى اين اصرار ندارم.
نايب رئيس (سيد على خامنه‏اى)- حالا اين‏كه ما چندتا جلسه پشت سر هم داشته باشيم (جلسات عمومى) كه در اينها بحث بشود حالا مى‏فرماييد به صورت نطق پيش از دستور، آنجاها مى‏تواند همه جلسه به نطق‏هايى شبيه نطق‏هاى پيش از دستور سپرى بشود يعنى بدون‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 26
محدوديت در وقت. بالاخره در زمينه قوه مجريه يا قوه قضائيه كسانى هستند كه يك نظرى دارند اين نظر را بيايند بگويند شما مى‏گوييد پخته بشود خوب بهترين راه پخته شدن فكر همين است كه انسان بنشيند آدمى كه هيچ هم ذهنش آماده نيست 3 نفر 4 نفر آدمى كه يك ايده‏اى دارند بيايند با استدلال‏هاى مختلف آن را بيان كنند راه براى پخته شدن ذهن از اين بهتر چيست؟ نمى‏خواهيم هم در آن جلسات تصميم‏گيرى بكنيم يعنى تلقى من اين نيست كه اين جلسات به تصميم‏گيرى خواهد رسيد نه اين جلسات براى اين است كه فضاى ذهن جلسه را يك قدرى به هم نزديك بكند به هر حال دو نظر است بحث مى‏خواهيم نكنيم ديگر رأى بگيرم من همين براى تشكيل اين جلسات را ...
حسين هاشميان- فرمايش حضرت عالى تأمين است براى در جريان قرار گرفتن، خوب مى‏گوييم از طريق كميسيون‏ها مباحث منتقل مى‏شود ديگر در جريان قرار مى‏گيرند.
بنابراين وقتى تأمين است همه آقايان هم كه تشريف دارند همه گرفتارى‏هاى بيشتر از وقتشان دارند.
نايب رئيس (سيد على خامنه‏اى)- اين كار از همه گرفتارى‏ها بالاتر است. آقايان مى‏خواهند كه خطى به كميسيون‏ها داده بشود والا درست مى‏فرماييد شما كميسيون‏ها وقتى كه كار كردند مى‏خواهند يك فضايى براى كميسيون به وجود بيايد نظر آقايان اين است.
هاشمى رفسنجانى- حالا پيشنهاد آقاى خوئينى‏ها مشخص بشود هرچه هست.
نايب رئيس (سيد على خامنه‏اى)- آقاى امامى مطلبى داريد بفرماييد.
امامى كاشانى- من خواستم عرض كنم كه نقض و ابرامى فكر مى‏كنم لازم باشد در چندتا از اين مواد نطق عمومى اگر بشود براى حداكثر آقايان مفيد است چون شايد مثلًا دو بند اين باشد كه تقريباً آقايان به آن اشراف دارند يكى مسأله رهبرى است و يكى هم مجمع تشخيص مصلحت است به علاوه اين‏كه آن‏چه كه ما خودمان حدس مى‏زنيم حضرت امام هم شايد در اين دوتا نظر مشخصى داشته باشد ولى در بقيه، يعنى خودم الان حساب مى‏كنم شايد بعضى از آقايان هم همين‏طور باشد آن ريزه‏كارى‏ها و دقايق را شايد حضور نداشته باشند و شايد اگر تمام اين بندها كه بعضى از دوستان هم تكيه‏شان به اين بود كه حضرت امام در تمام اينها نظر مبارك‏شان را بفرمايند بنده احتمال مى‏دهم كه در بعضى از چيزها بخواهند كه مثلًا در فلان مورد و فلان مورد خود آقايان چه حرف‏هايى زده‏اند؟ اين براى نظر مبارك ايشان هم چه بسا بحث است واين نطق قبل از دستور يك فرعى بيشتر نمى‏شود و شايد هم آقايان اصلًا در آن وقت هم بگويند نيم ساعت يك خرده ديرتر هم حضور پيدا بكنند اصلًا شل مى‏شود به طور كلى.
نايب رئيس (سيد على خامنه‏اى)- خيلى خوب پس تشكيل اين 2- 3 تا جلسه حالا تعدادش را هم معين نمى‏كنيم اجلاس عمومى را در روزهاى آينده با فاصله كمى كه منافات هم البته با تشكيل كميسيون ندارد اين را به رأى مى‏گذاريم آقايانى كه موافق هستند دستشان را بلند كنند (اكثر دستشان را بلند كردند) تصويب شد.
وقت جلسات را خواهش مى‏كنم آقايان اگر نظرى هست (روز و ساعتش) را بفرماييد.
موسوى خوئينى‏ها- پيش از ظهرها كسانى كه مسؤوليت‏هايى دارند كارهايشان را برسند مردم هم معطل نمانند بعد از ظهرها هم مى‏آييم براى اين كار.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 27
نايب رئيس (سيد على خامنه‏اى)- خيلى خوب، كلًا بعد از ظهرها را براى اين كار بگذاريم آن وقت فردا جلسه مى‏تواند باشد، آقايان آمادگى داريد؟ در اين چند روز آينده كه بيست و يكم و اينها را داريم فردا مثلًا مى‏تواند جلسه باشد (آذرى- فردا شب بيست و يكم است) فردا شب بيست و يكم است روز بيست و يكم چطور؟
امامى كاشانى- عصر جمعه روز بيست و يكم جلسه باشد.
هاشمى رفسنجانى- از شنبه هر روز جلسه باشد.
نايب رئيس (سيد على خامنه‏اى)- فردا عصر چون آقايان شايد پس فردا شب بيست و يكم بخواهند بعضى احياء بگيرند عصر بخواهند يك قدرى استراحت بكنند، مشكل آقايان اين است يعنى فردا عصر اشكال اين است جمعه عصر را من حرفى ندارم اگر آقايان موافق باشند.
هاشمى رفسنجانى- آقا از عصر شنبه هر روز 2- 3 ساعت جلسه باشد.
نايب رئيس (سيد على خامنه‏اى)- خود عصر شنبه بيست و سوم است آقايان مى‏خواهند شب احياء بگيرند عصر نمى‏خواهند استراحت كنند؟ پيشنهاد آقاى هاشمى اين است كه از روز شنبه ما سه چهار روز پشت سر هم هر روز جلسه عمومى داشته باشيم.
محمد مؤمن- عرض كنم كه واقعاً اگر براى مسأله احياء و اينها مى‏خواهيد يك حسابى باز بكنيد كه مناسب است باز بشود شما بعد از ظهر جمعه را بخواهيد بگذاريد اشكال ندارد ولى فردا نباشد و همچنين عصر شنبه نباشد كه انسان بتواند يك مقدار استراحت بكند و براى شب بيست و يكم و بيست و سوم آمادگى داشته باشد بعد هر وقت ديگر خواستيد جلسه بگذاريد.
نايب رئيس (سيد على خامنه‏اى)- ببينيد دو نظر است آقاى هاشمى اصرار مى‏كنند بر همان كه از شنبه به بعد باشد يك نظر هم هست كه نه از شنبه نباشد جمعه و يكشنبه به بعد باشد حالا من نظر اول را به رأى مى‏گذارم آقايانى كه موافق‏اند كه ما از شنبه چند روز پشت سر هم جلسه عمومى داشته باشيم، دستشان را بلند كنند (اكثردست بلند كردند) تصويب شد پس از روز شنبه بعد از ظهرها جلسه خواهيم داشت ساعت جلسه‏ها را بفرماييد.
آذرى قمى- از ساعت 4 به بعد باشد.
امامى كاشانى- شنبه را اقلًا ساعت پنج بگذاريد.
سيد على خامنه‏اى- شنبه از 5 بعد از ظهر تا ساعت 7 باشد و روزهاى ديگر از ساعت 4 باشد.
هاشمى رفسنجانى- حالا اگر ما روز شنبه جمع بشويم هيچ كس از آقايان داوطلب صحبت نباشد آن جلسه هيچ مى‏شود بى‏ثمر ...
نايب رئيس (سيد على خامنه‏اى)- داوطلب زياد است اين جلسه بى‏داوطلب نمى‏ماند آقاى هاشمى شما غصه داوطلب را براى اين جلسه نخوريد.
هاشمى رفسنجانى- همين حالا آقايان براى شنبه وقت بگيرند معلوم باشد كه چه كسى مى‏خواهد صحبت بكند.
نايب رئيس (خامنه‏اى)- آقاى خوئينى‏ها بفرماييد.
موسوى خوئينى‏ها- بلى، من عرض كردم چهارتا كميسيون تعيين شد تقريباً موضوعات‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 28
دسته‏بندى شد، مى‏خواهيد به ترتيب كه حضرت امام، اول رهبرى را فرموده‏اند، مى‏خواهيد شنبه را بگذاريد براى بحث پيرامون مسأله رهبرى هر كس هم مى‏خواهد وقت بگيرد يا حالا يا همان روز بعد فردايش را مى‏گذاريم براى مثلًا قوه مجريه پس فردا را براى قوه قضائيه. و همين‏طور مى‏رود جلو.
نايب رئيس (سيد على خامنه‏اى)- همين جور است فكر مى‏كنيم به همين ترتيب آقاى نورى بفرماييد.
عبدالله نورى- بسم الله الرحمن الرحيم. اين مسأله‏اى كه در رابطه با تبليغات مطرح شد فكر مى‏كنم اگر هيأت رئيسه همين امشب وضعيت دبيرخانه و روابط عمومى را روشن كند و از همين فردا بحث تبليغات كه بخش‏هاى بسيار متنوع و مختلفى خواهد داشت يعنى الان به اصطلاح راديوهاى بيگانه در رابطه با همين حركت مسأله دارند، در داخل مسائل مختلفى مطرح است. خطى كه مى‏خواهد داده بشود، اشكالاتى كه احياناً قانون اساسى دارد و بايد براى مردم توجيه و تببين بشود از طريق رسانه‏هاى گروهى. بحث نظرخواهى از مسؤولين اجرايى، قضائى، شخصيت‏هاى مختلف دانشگاهى، روحانيون و اين‏كه يك تشكيلات جدى و يك ستاد قوى دنبال كند اين مسأله را و احساس نباشد كه تنها ما در اين جلسه تصميم مى‏گيريم احساس اين باشد هم صاحب نظران را در جمع خودمان شركت مى‏دهيم و صاحب نظران مى‏توانند نظراتشان را منعكس كنند يك ستاد بسيار قوى 24 ساعته‏اى كه مسأله را پيگيرى كند هم در دبيرخانه و روابط عمومى اين مسأله مى‏تواند پى‏گيرى بشود، هم مى‏تواند اصلًا از طرف خود هيأت مسؤولى داشته باشد، كه اين قضايا را پى‏گيرى بكند من فكر مى‏كنم بسيار چيز مهمى است كه از همين فردا صبح به عنوان اولين كار و حركتى كه در رابطه با مردم مى‏خواهد انجام بشود نظرخواهى از مردم به انواع و اقسام آن كه مى‏شود در بيانيه بيايد و تشكيل دبيرخانه و روابط عمومى يا ستاد خبرى كه ستاد خبرى هم به نظر من فقط منحصر به يك ستادى كه چندتا خبر را از جلسات كميسيون‏ها و يا جلسات عمومى بدهد نمى‏شود يك ستادى مى‏تواند باشد كه مسائل مختلفى را كه در داخل و يا در خارج حول و حوش مسائل قانون اساسى مى‏گذرد تجزيه و تحليل كند و طى تماسى كه با هيأت رئيسه خود جلسه دارد نظرخواهى كند، خط مشى خودش را بگيرد و اجمالًا به نظر من اين دو ماه، دو ماهى است كه كار روابط عمومى از حالا آغاز مى‏تواند بشود و به روز رأى‏گيرى مى‏تواند ختم بشود و اگر اين قسمت كار به طور قوى و جدى دنبال بشود در سرنوشت تعداد شركت كنندگان در رأى بسيار بسيار مؤثر است، در سرنوشت آثار خارجى تبليغات مختلفى كه مى‏تواند باشد بسيار مى‏تواند مؤثر باشد من پيشنهادم اين است كه اين موضوع همين امشب و فردا صبح نسبت به آن تصميم‏گيرى بشود اعضاى قوى و قدرت‏مندى براى اين كار انتخاب بشوند از افراد مختلفى كه حالا چه در مجلس هستند و چه در بيرون مجلس استفاده بشود خود توجيه اين‏كه اصلًا قانون اساسى در كشورهاى مختلف يك چنين روندى را دارد قابل بحث است خود توجيه اين‏كه قانون اساسى در كشور ما چه روندى را داشته و به امروز رسيده؟ حالا اينها مباحثى است كه مى‏تواند آنجا مطرح باشد من بيشتر اطاله نمى‏دهم.
نايب رئيس (خامنه‏اى)- خيلى خوب حالا اجازه بدهيد من 2- 3 نكته را عرض بكنم چون وقت دارد تمام مى‏شود.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 29
اين مسأله تبليغات كه من هم نظرات آقاى نورى را تأييد مى‏كنم خيلى در آن قضيه وقت‏مان تنگ نيست يعنى حالا يك قدرى هم چند روزى عقب بيفتد اشكال ندارد يعنى امروز و اينها لازم نيست.
ما در جلسه آينده 2- 3 تا مطلب حتمى داريم كه بايد انجام بدهيم (همين جلسه روز شنبه) اولًا قرار بر اين شد كه جناب آقاى يزدى و جناب دكتر حبيبى پيش‏نويس آيين‏نامه را فراهم بفرمايند آن جلسه عرضه كنند آيين‏نامه را بر اجلاس عمومى يا تصميم‏گيرى خواهد شد يا لااقل آماده خواهد شد براى تصميم‏گيرى.
مهدى كروبى- اگر قبلش توزيع بشود بهتر است.
نايب رئيس (خامنه‏اى)- اگر بتوانند قبل هم توزيع بكنند البته بهتر است يعنى آن جلسه به تصميم‏گيرى نزديك خواهد شد.
دوم اين‏كه افرادى كه عضو كميسيون‏ها خواهند بود اينها در آن جلسه معين خواهند شد كه چه كسانى عضو كدام كميسيون‏ها خواهند بود يك نفر هم بايد مسؤول بشود، كه جاى كميسيون‏ها و اينها را مشخص كند تا افراد بدانند كه كجا بايستى جلسه‏شان تشكيل بشود يكى هم كه بحث جلسات است بنابراين آنجا ما كار داريم الان هم تقريباً ديگر وقت تمام است آقاى آذرى مطلبى كه مى‏خواهند بفرمايند، بفرمايند كه جلسه را ختم كنيم.
آذرى قمى- من مى‏خواستم اگر وقت باشد اعضاى حداقل دوتا كميسيون يكى رهبرى را يكى هم مسأله قضائيه را الان مشخص مى‏كرديد براى اين‏كه در اين 2- 3 روزه خودش خيلى فرق دارد.
خامنه‏اى- در اين 2- 3 روز ممكن است كه آقايان فكر كنند و يك قدرى در مسأله ايده پيدا كنند وقت پيدا نمى‏كنند كه دور هم بنشينند به فرض هم معين شد مگر فردا يا روز جمعه مى‏توانند دور هم بنشينند؟ آقاى حبيبى شما چه مى‏خواهيد بگوييد.
نجفقلى حبيبى- ببخشيد من مزاحم مى‏شوم وقت هم گذشته، ولى مى‏خواستم پيشنهاد بكنم كه عنوان اين مجمع يا هيأت مشخص بشود چون از اين به بعد مى‏خواهيد تبليغات يا هر چه (خامنه‏اى- بلى اين حرف درستى است) يك عنوان مشخصى يا شورا باشد يا مجمع باشد.
خامنه‏اى- فكر مى‏كنيم اين مجلسى است چون متمم است مجلس بازنگرى در قانون اساسى، يا اصلاح قانون اساسى، يا تجديد نظر ...
ى كى از اعضاء- مگر مشورتى نيست؟
نايب رئيس (خامنه‏اى)- نه تصميم گيرنده است، به رفراندوم گذاشته مى‏شود لكن اينجا تصميم گيرنده است در آن‏چه كه ارائه مى‏شود به آراء مردم تصميم گيرنده است.
محمد يزدى- من عرض مى‏كنم كه تعيين اين نكته با الهام گرفتن از نوشته حضرت امام و با توجه به يك نكته كه تتميم با اصلاح يك تفاوت دقيق دارد و چون اين تفاوت است و در اين نوشته به هر دو اشاره شده ولو تعبير تتميم فقط آمده مقتضى است كه ما در اين عنوان اين كلمه را هم بياوريم، چون در بعضى از جاهايش خاصيت اصلاحى دارد، در بعضى از جاها خاصيت تتميمى دارد» مجمع و يا جلسه و يا مجلس تتميم و اصلاح قانون اساسى»
نايب رئيس (خامنه‏اى)- آقاى عميد بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 30
عميد زنجانى- در متن فرمايش امام تقريباً مشخص شده (پس از بررسى و تدوين و تصويب موارد و اصولى كه ذكر مى‏شود ...)
نايب رئيس (خامنه‏اى)- بنابراين تصويب كننده است ببينيد اگر اين‏جورى باشد (هيأت بررسى و تدوين و ...)
ى زدى- در عبارت حضرت امام (تتميم) دارد آن وقت در عمل خاصيت اصلاحى هم دارد.
سيد على خامنه‏اى- مجلس بررسى تتميم و اصلاح قانون اساسى.
اسدالله بيات- امام كلمه هيأت به كار برده‏اند.
نايب رئيس (سيد على خامنه‏اى)- اين‏كه حتماً كلمه هيأت بايد به كار برود اينها را نمى‏شود حالا معلوم كرد اينها را آن جلسه تصميم‏گيرى بكنيم.
آقاى امامى بفرماييد.
امامى كاشانى- مجلس معمولًا متبادر به انتخاب مردم است مجلس شورا، مجلس خبرگان و اينها ... اين‏كه منتخب از طرف حضرت امام هستند كلمه مجلس به آن نمى‏خورد.
نايب رئيس (خامنه‏اى)- آقاى هاشمى بفرماييد.
هاشمى رفسنجانى- من در هر دو حرف دارم. يكى اين‏كه اين مشورتى است يا نه؟ من تا آنجا كه در ذهنم هست در مذاكراتى كه ما با حضرت امام داشتيم اين بود كه اينجا پيشنهاد بدهد. پيشنهاد رفراندوم را امام مى‏دهند نه ما، چون در قانون اساسى كه چنين چيزى نيست و چه بسا امام بخواهند بعضى از اين چيزهايى كه ما گفتيم عوض كنند، يا اصلاح كنند يا اضافه كنند، يا كم كنند حداقل اين‏كه از امام بپرسيم يعنى بپرسيم كه ايشان نظرشان اين است كه اين مشورتى است يا تصميم ما مصوبه‏اى است كه مستقيما به رفراندوم مى‏رود؟ اين مهم است در اين‏كه مشورتى خواهد بود اسم ما يا نه؟ اين‏كه حالا اسمش را هيأت بگذاريم يا شورا اصلًا بگذاريم يا چه بگذاريم اينها را هم باز عيب ندارد ما پيشنهادى بدهيم، با امام لااقل مشورت كنيم امشب در اخبار اسم خاص نگوييد اين مهم است كه اين اسم در تاريخ مى‏ماند باز هم بايد با امام مشورت كنيم اگر ايشان روى هيأت نظر داشتند خوب همان هيأت را مى‏گذاريم اگر نظر نداشتند همين‏طور سبق قلم بوده خوب مجلس باشد اعتبار بيشترى دارد باز لااقل مجمع باشد يك اعتبار بهترى دارد از هيأت. صبركنيم از امام بپرسيم.
آذرى قمى- كلمه تصويب كه دارد آقاى هاشمى.
هاشمى رفسنجانى- تصويب مى‏كنيم بلى مى‏گوييم تصويب شد. اما براى امام تمام نشده، مسأله بپرسيم از ايشان من بحثى كه با ايشان داشتم ايشان مى‏گفت شما كسانى را جمع كنيد يك پيشنهادى بدهند، بعد من خودم مى‏دانم اگر ايشان بنا دارند كه روى آن حرفى بزنند ما نگوييم اينجا.
نايب رئيس (خامنه‏اى)- آقاى جنتى بفرماييد.
جنتى- من پيشنهادم اين است كه «مجمع بررسى و تجديد نظر يا بازنگرى در قانون اساسى»
موسوى اردبيلى- آقاى خامنه‏اى يك پيشنهادى هم من دارم.
نايب رئيس (خامنه‏اى)- بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 31
موسوى اردبيلى- ما الان در اين جلسه همان كارى را مى‏كنيم كه مجلس خبرگان در اول مى‏كرد در آنجا هم خبرگانى بودند منتها مى‏گفتند خبرگان قانون اساسى اين يك خبرگانى است خبرگان متمم قانون اساسى يا مثلًا اصلاح قانون اساسى چه اشكالى دارد اين هم اسمش همان خبرگان باشد منتها يك پسوندى داشته باشد اين هم پيشنهاد من است.
نايب رئيس (خامنه‏اى)- خيلى خوب الان چندتا پيشنهاد شده ما حتى مى‏توانيم اينها را به بحث بگذاريم يا آن‏طور كه آقاى هاشمى گفتند از نظر حضرت امام هم مطلع بشويم، بعد تصميم‏گيرى بكنيم الان خيلى عجله‏اى براى اين كار نيست كه حالا امشب گذاشته بشود، آقاى عميد بفرماييد.
عميد زنجانى- نام رسمى و قانونى خبرگان اول «مجلس بررسى نهايى قانون اساسى» بود به همان مناسبت با تعبيرى كه حضرت امام آوردند مى‏شود «مجمع تدوين و تصويب موارد اصلاح قانون اساسى»
موسوى اردبيلى- آن‏چه مجمع نبوده مجلس گفتيد.
عميد زنجانى- مجلس به لحاظ اين‏كه انتخابى بود.
                        5- پايان جلسه و تاريخ و محل تشكيل جلسه آينده‏

نايب رئيس (خامنه‏اى)- خوب اين مسائل را براى بعد بگذاريد من خواهش مى‏كنم براى روح شهداى عزيزى كه در تدوين قانون اساسى مؤثر بودند و امروز جزو شهداى عالى قدر ما هستند از قبيل شهيد بهشتى و ديگران، يك فاتحه‏اى آقايان بخوانند.
جلسه آينده هم ساعت پنج بعد از ظهر روز شنبه در مجلس شوراى اسلامى خواهد بود.
 (جلسه ساعت 30/ 19 پايان يافت).
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 32
                        جلسه دوم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت هفده و پانزده دقيقه روز نهم ارديبهشت ماه 1368 هجرى شمسى برابر با بيست و دوم رمضان المبارك 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- بيانات آيت الله مشكينى (رياست شورا)
3- بحث و بررسى پيرامون آيين‏نامه شوراى بازنگرى قانون اساسى‏
4- قرائت نامه حضرت امام مدّ ظله العالى به وسيله آيت الله مشكينى (رئيس شورا)
5- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 33
                        1- اعلام رسميت جلسه و تلاوت آياتى از كلام الله مجيد

رئيس- بسم الله الرحمن الرحيم. جلسه رسميت دارد.
تلاوت كلام الله مجيد:
                        اللهم صل على محمد وآل محمد

                        اعوذ بالله من الشيطان الرجيم‏

                        بسم الله الرحمن الرحيم‏

                        إِنَّ اللَّهَ يأْمُرُكُمْ أَنْ تُؤَدُّوا الْأَمَانَاتِ إِلَى أَهْلِهَا وَإِذَا حَكَمْتُمْ بَينَ النَّاسِ أَنْ تَحْكُمُوا بِالْعَدْلِ إِنَّ اللَّهَ نِعِمَّا يعِظُكُمْ بِهِ إِنَّ اللَّهَ كَانَ سَمِيعًا بَصِيرًا* يا أَيهَا الَّذِينَ آمَنُوا أَطِيعُوا اللَّهَ وَأَطِيعُوا الرَّسُولَ وَأُولِى الْأَمْرِ مِنْكُمْ فَإِنْ تَنَازَعْتُمْ فِى شَى‏ءٍ فَرُدُّوهُ إِلَى اللَّهِ وَالرَّسُولِ إِنْ كُنْتُمْ تُؤْمِنُونَ بِاللَّهِ وَالْيوْمِ الْآخِرِ ذَلِكَ خَيرٌ وَأَحْسَنُ تَأْوِيلًا

                         (صدق الله العلى العظيم- حضار صلوات فرستادند)

                         «آيه 60 و 61 سورة النساء»

                        2- بيانات آيت الله مشكينى (رياست شورا)

رئيس- (احسنت)، بسم الله الرحمن الرحيم الحمد لله و الصلوة و السلام على رسوله و آله و اللعن على اعدائهم اجمعين.
قبلًا از برادران و دوستان تشكر مى‏كنم به لحاظ اظهار لطفى كه درباره حقير داشتند، من را به اين محل انتخاب كردند و تشكر من به اين عمل كاشف نيست، به آن منكشف است يعنى حسن ظنى كه دوستان دارند نسبت به آن، من اظهار تشكر مى‏كنم و اسئل الله يعامل معى بظنون احبائى و يغفر لى ما لا يعلمون.
ضمناً مناسب است يك عرض تسليتى هم انجام بدهيم به لحاظ اين‏كه ديروز شهادت مولى اميرالمؤمنين سلام الله عليه بود مسأله بسيار بزرگ و فاجعه بسيار عظيم براى عالم اسلام كه عظمت او را به هيچ عبارتى من معتقدم كه نمى‏شود بيان كرد جز آن عبارتى كه حضرت جبرئيل امين گفتند كه «تهدمت و الله اركان الهدى» آن عبارت حاكى است از عظمت مطلب. اين امر را به همه تسليت عرض مى‏كنم.
نكته ديگر كه لازم مى‏دانم كه عرض بكنم اين است كه اين مسأله و اين وظيفه‏اى كه فعلًا به دوش برادران و دوستان گذارده شده، آقايان توجه بفرمايند بسيار مطلب مهم و عظيم است و اين يك انتخاب الهى است مثل اين‏كه انجام گرفته. كارها و وظايف در جهان گاهى انتخابى است از طرف حق و افرادى هم كه وظايف بر دوش آنها گذاشته مى‏شود، آن هم انتخاب الهى است امر بسيار عظيم است، خصوصاً اين اصولى كه امام امت دام ظله، چندتا اصل را مورد توجه قرار داده‏اند و دستور داده‏اند كه در اينها بحث بشود، بسيار از آن اصول ركين قانون اساسى ما است و بسيار اهميت دارد و مقدارى راجع به نتايجى كه از اين اصول تا حال حسن يا غير حسن گرفتيم، براى ما ملموس شده به اين‏كه بايد اينها مورد بحث قرار بگيرد و بسيار مهم است و بااهميت، اين يك وظيفه الهى است و خداوند گاهى وظايف مهم را بر دوش انسان‏هاى لايق قرار مى‏دهد. «واصطنعتك لنفسى» خدا در قرآن به حضرت موسى مى‏فرمايد كه موسى من تو را براى خودم ساختم اصطنعتك لنفسى. براى اين‏كه «اذهب الى فرعون» تا اين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 34
وظيفه را انجام بده. معلوم مى‏شود كه خداوند دوستانى را كه در حضورشان هستيم براى اين امر مهم ساخته است و اين وظيفه را بر عهده آقايان گذاشته. فلذا من جدا تقاضا مى‏كنم كه بسيار اهميت بدهيد و بر هر امرى غير اين امر. اين مطلب را چون مدتش كوتاه است و بايد زياد دقت بشود، اهميت داده بشود در حاشيه كارها قرار ندهيد بلكه اين بار اين مطالب را، اين بحث را كه پيش آمده دوستان در متن قرار بدهند و كارهاى ديگر را در حاشيه ببرند و ان شاء الله كار بلكه به نحو احسن و اتم انجام بگيرد كارى است كه در آينده در تاريخ ثبت خواهد شد و اميدواريم ان شاء الله تا ظهور حضرت بقيه الله اذهان و افكار آقايان در جامعه با حسن وجه پياده بشود و براى جامعه اثر ببخشد.
ضمناً اين نكته را هم مى‏خواستم عرض بكنم كه در اين مواردى كه ما داريم بحث مى‏كنيم، روى اين اصولى كه ما مى‏خواهيم بحث بكنيم، چون مسأله مهم است، من معتقدم هر جورى باشد، رأى و نظر امام امت در تمام اينها با ما و همراه ما باشد نه به اين معنا ابتدائاً ايشان چيزى را مرقوم بفرمايند كه من اين‏جورى مى‏گويم تا بحث از تحقيق درست و گفت و شنود برآيد و تقريباً مسأله جنبه تعبديت پيدا بكند، اين‏جور نشود. و پس از بحث هم نتيجه را تحويل ايشان داده بشود كه ايشان يا نعم بگويد و يا لا بگويد كه بعد بگويند به اين‏كه آخرش رأى يك نفر است، اين‏جورى هم نباشد. من معتقدم آقايان يك فكرى بكنند كه نظر ايشان از ابتدا فى الجمله به دوستان گفته بشود يا آقا زاده‏شان اينجا تشريف داشته باشند و يا به هر حال اجمالًا در مطالب نظر ايشان را فى الجمله ما بدانيم اما به اين صورت كه آقايان مختارند در اطراف اين موضوع هر جور بحث بكنند، من هم دوباره نظر بدهم، نظر ايشان دخالت داشته باشد و اين را هم من لازم مى‏دانم چون اين ابحاث ما، ابحاث بسيار عظيمى است.
در خاتمه نكته‏اى عرض مى‏كنم اين‏كه در جلسه قبلى، هيأت رئيسه انتخاب شده، به نظر مى‏رسد كه اين مخدوش باشد براى اين‏كه بايد طبق آيين‏نامه‏اى هيأت رئيسه انتخاب بشود نوعاً آيين‏نامه‏ها اين‏جور است كه اول يك هيأت رئيسه سنى، يا مقدمه‏اى تشكيل مى‏شود، بعد هيأت رئيسه سنى و مقدمه‏اى همه افراد را در مقام احلاف قرار مى‏دهد، قسم مى‏خورند بعداً هيأت رئيسه اصلى تشكيل مى‏شود، آن وقت آن رسميت پيدا مى‏كند مگر اين‏كه در اينجا بفرماييد كه احتمال مى‏دهم از اين قسمت حالا آيين‏نامه مطرح خواهد شد اگر در اينجا خدشه‏اى در اين موضوع در انتخاب هيأت رئيسه باشد، آن وقت اين قضيه به نفع بنده تمام خواهد شد به هر حال حالا اين مقدار عرايضم را خدمتتان عرض كردم ان شاء الله شروع بفرماييد براى بيان كردن اصل مطلب كه ظاهراً در اطراف آيين‏نامه مى‏خواهد صحبت بشود و السلام عليكم و رحمة الله بركاته.
                        3- بحث و بررسى پيرامون آيين‏نامه شوراى بازنگرى قانون اساسى‏

محمد يزدى- حالا اگر اجازه بفرماييد من يك مطلبى در خصوص آيين‏نامه دارم كه عرض بكنم.
رئيس- بفرماييد.
محمد يزدى- بسم الله الرحمن الرحيم. در ارتباط با آيين‏نامه طبق مصوب جلسه اول كه در دفتر رياست جمهورى برگزار شد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 35
اولًا فكر مى‏كنم شبهه‏اى كه رياست محترم مى‏فرمايند، اين شبهه وارد نباشد به اين جهت كه در نامه حضرت امام خطاب به جناب آقاى خامنه‏اى ايشان را به اين كار مأمور كرده بودند، به همين دليل هم جلسه اول در دفتر ايشان تشكيل شد و ايشان كار را شروع كردند و اين انتخاب هيأت رئيسه در اين جلسه انجام گرفته به جاى آن عنوان رياست سنى، طبعاً آن‏چه كه حضرت امام مرقوم فرموده بودند، مى‏تواند جبران بكند.
بنابراين آن انتخابات تصور مى‏شود كه مخدوش نباشد. بعد مأموريتى كه داده شد براى تهيه آيين‏نامه، من در خدمت آقاى دكتر حبيبى، دو جلسه بودم چيزى تهيه شده كه على القاعده خدمت آقايان مى‏دهند فقط به 2- 3 محورش اشاره مى‏كنم كه براساس اين محورها رعايت شده:
يكى مسأله محدوديت زمان بوده كه به خاطر وجود محدوديت زمان، به بعضى مواد توجه شده.
مسأله دوم محدوديت مباحث بوده كه خود به خود در آن مواد منعكس شده و اعضاء مجمع را يا جلسه را ... و يا هر اسمى كه بعداً تصويب مى‏شود همين‏طور مقدار كار را براساس محدوديت مباحث هم بوده.
مسأله استحكام و سرعت، رويش بحث شده كه استحكام و سرعت، به آن توجه شده كه هيچ كدام فداى يكديگر نشود يعنى ضمن اين‏كه كار سريع انجام مى‏گيرد، از استحكام هم دور نماند.
بعد مسأله نصاب در رأى‏گيرى خيلى مهم بوده كه يك مقدار روى آن بحث شده ولو اين‏كه نسبت ذكر نشده و رقم ذكر شده ولى به يك رقمى رسيديم كه تصور مى‏شود آن رقم از هر جهت قابل دفاع است.
در وقت هم چه وقت مذاكرات در جلسه و چه در كميسيون‏ها، هم حق بحث رعايت شده و هم حق صحبت كننده رعايت شده موادى كه در اين روابط تنظيم شده.
بقيه مسائلش عادى و متعارف است مثل ساير آيين‏نامه مثل كيفيت رأى‏گيرى بعضى جزئيات هست مثل ساير آيين‏نامه‏ها كه چيزى خيلى مهمى نيست اينها محورهاى بحث‏ها بوده كه طبعاً جناب آقاى حبيبى زحمت كشيده‏اند و چيزى تهيه كرده‏اند و من در خدمتشان چيزى تهيه كرديم و در جلسه نهايى هم با هم نكات تكاملى‏اش به هم اضافه شد كه قرار شد تكثير بشود و به خدمت آقايان بدهند و دستور على الظاهر همان‏طور كه اعلام مى‏فرمايند رسيدگى به آيين‏نامه است.
نايب رئيس (هاشمى رفسنجانى)- بلى داده‏اند تكثير بشود و به حضورتان تقديم مى‏شود.
حسين هاشميان- من يك پيشنهاد دارم.
منشى (يزدى)- آقاى هاشميان بفرماييد.
حسين هاشميان- بسم الله الرحمن الرحيم. براى اداره يك جلسه و انجام كارى دو چيز لازم است:
يكى قانون و يكى شيوه اجراى قانون. براى اين هيأت حالا اسمش هر چه انتخاب بشود، ما يك قانونى داريم كه آن دستور العمل امام است براى اجراى دستور العمل امام كه قانون است، ما آيين‏نامه‏اى لازم داريم و انتخاب هيأت رئيسه هم بايد در آيين‏نامه بگنجد من فرمايش‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 36
جناب آقاى مشكينى را مى‏خواهم عرض بكنم كه فرمايش ايشان كاملًا متين است و ما بايستى براساس طبق آيين‏نامه، انتخابات هيأت رئيسه را انجام بدهيم و السلام.
منشى (يزدى)- ديگر كسى بحثى ندارد؟
دكتر نجفقلى حبيبى- آقاى يزدى! من هم در اين خصوص مطلبى دارم.
منشى (يزدى)- بفرماييد.
دكتر نجفقلى حبيبى- بسم الله الرحمن الرحيم. من هم علاوه بر مطلبى كه جناب آقاى هاشميان فرمودند، البته كاملًا از انتخابى كه كرديم، راضى هستيم و خدا را هم شكر مى‏كنيم بر اين انتخاب ولى به هر حال اين قضيه را كه حالا اشاره فرمودند.
نكته دوم اين‏كه آيين‏نامه را هم اگر امروز بخواهيم در دستور بگذاريم قبل از اين‏كه بحث‏هاى مقدماتى روى آن كرده باشيم و يك مطالعه كرده باشيم، شايد يك كمى شتاب‏زده باشد اگر اجازه بفرمايند كه آيين‏نامه توزيع بشود و روى آن يك مطالعه بكنيم، بعد تصويب بشود به هر حال پيشنهاد من اين است متشكر.
نايب رئيس (هاشمى رفسنجانى)- حالا اين چيزها كه خيلى مهم نيست يعنى اين‏كه دوباره هيأت رئيسه انتخاب بكنيم ديروز كه هيأت رئيسه انتخاب شد بالاخره يك جلسه رسمى بود همه هم قبول داشتند بايد انتخاب بشود، انتخاب كردند براى هيأت رئيسه هم چيزى الان در اين آيين‏نامه نيامده و لزومى هم ندارد براى يك كار محدودى كه مى‏خواهيم انجام بدهيم اگر باز آقايان اصرار داشته باشند، يك بار ديگر هم رأى‏گيرى بشود، ضررى ندارد و مسأله مهم نيست.
در مورد آيين‏نامه هم ما در جلسه قبل گفتيم كه بحث اين جلسه آيين‏نامه است و بحث درباره رهبرى يعنى موضوعى قرار داديم كه نطق آزاد درباره رهبرى و آيين‏نامه هم اگر تهيه شد، آيين‏نامه هم مى‏تواند در بحث قرار بگيرد آيين‏نامه را حالا خدمتتان مى‏آورند مى‏بينيد ما هنوز آيين‏نامه را نخوانده‏ايم به ترتيب نوعاً آقايانى كه در اين جلسه هستند با آيين‏نامه‏ها آشنا هستند اينها مسأله پيچيده‏اى آن قدر ندارد والا شما همين بحثى كه الان مى‏گوييد، همين حرف را مى‏توانيد بزنيد حتى آن بحث‏ها هم نمى‏شود بكنيم اگر شما آن انتخاب هيأت رئيسه را كافى نمى‏دانيد خوب الان هم مى‏توانيد بگوييد چون آيين‏نامه نداريم به چه حسابى بحث بكنيم اگر بخواهيم با اين ريزه‏كارى‏ها، اين‏جور با فرم‏ها برخورد بكنيم كه طبعاً براى اين كارها مشكل درست مى‏كنيم آيين‏نامه را مى‏دهند و آقايان نگاه مى‏كنند اگر ديدند آمادگى دارند بحث مى‏كنيم در جلسه قبل هم گفتيم كه مى‏خواهيم درباره آيين‏نامه بحث بكنيم، بحث مى‏كنيم ولى حالا قبل از اين‏كه آيين‏نامه بيايد اگر مناسب مى‏دانيد يكى از آقايانى كه آمادگى داشتند، صحبتشان را بكنند.
محمد يزدى- اگر اجازه بفرماييد من هم درمورد همين آيين‏نامه يك پيشنهادى دارم كوتاه صحبت بكنم.
رئيس- بفرماييد.
محمد يزدى- بلى، پيشنهاد اين است كه اگر موافقت بفرمايند اين آيين‏نامه خوانده بشود، هر چه از آن احتياج به بحث ندارد، تصويب بشود و آن قسمت‏هايى كه احتياج به بحث دارد، براى بعد بگذاريم به خصوص مسأله كميسيون‏ها كه امروز روى آنها تصميم‏گيرى بشود
                        صورت مشروح مذاكرات شوراى بازنگرى قانون اساسى(جلسه‏14-1)، ص: 37
خيلى خوب است.
هاشمى رفسنجانى- آن هم بايستى با آيين‏نامه باشد.
محمد يزدى- بلى، با آيين‏نامه ديگر يعنى مواد آيين‏نامه كه مربوط به كميسيون‏ها است و كيفيت عضويت هر كدام از ما در كميسيون‏ها هست، اين خوانده بشود و تصويب بشود و اقدام بشود و مابقى‏اش هم بعد بحث مى‏شود.
هاشمى رفسنجانى- آيين‏نامه را جهت توزيع آورده‏اند، خدمت آقايان داده مى‏شود.
نايب رئيس (سيد على خامنه‏اى)- حالا تا آيين‏نامه آماده مى‏شود و در اختيار آقايان قرار مى‏گيرد، بد نيست آقايانى كه وقت خواستند كه صحبت بكنند و آمادگى پيدا كردند صحبتشان را شروع كنند مثل اين‏كه آقاى نورى و آذرى قمى وقت خواستند كه صحبت كنند خيلى خوب آقاى آذرى، بحثتان را شروع بكنيد.
آذرى قمى- من فعلًا آمادگى ندارم.
سيد على خامنه‏اى- خيلى خوب، پس آقاى يزدى! جناب عالى بفرماييد.
اسدالله بيات- آقاى يزدى! ...
منشى (محمد يزدى)- آقاى بيات! مى‏خواهيد صحبت بكنيد بفرماييد.
اسدالله بيات- بسم الله الرحمن الرحيم. چون طبع قضيه همين است كه همين‏طور كه حاج آقا هاشمى فرمودند، همه برادران با شيوه آيين‏نامه آشنايى دارند در نوع اين جلسات، ابتدا بايد اداره جلسات با هيأت رئيسه سنى بشود، اين زمان محدودى دارد. آن روز اشتباه از اين جهت بود كه با هيأت رئيسه سنى اداره نشد چون استناد به نامه حضرت امام روحى له الفداء شد طبيعى است كه تذكر جناب آقايان هاشميان و دكتر حبيبى به نظر من وارد است اگر سروران و عزيزان معتقدند كه تذكر وارد نيست اعلام بكنيد كه وارد نيست ما بحث را شروع بكنيم، اگر تذكر وارد است بايد عمل بشود راه ورودش عبارت از اين است كه واقعاً اگر تذكر وارد تشخيص داده بشود، طبيعى است كه بايد هيأت رئيسه سنى جلسه را اداره بكند و اين هيأت رئيسه سنى، انتخابات هيأت رئيسه بعدى را انجام بدهد بعد كارش را شروع بكند.
نايب رئيس (هاشمى رفسنجانى)- اين هيأت رئيسه سنى كه ايشان مى‏گويند كجاست؟ در آيين‏نامه مجلس است اين كار ما كه آيين‏نامه ندارد كه حالا بگوييم هيأت رئيسه سنى و امثال اينها ... همه اينها يك پيش داورى‏هايى است كه در ذهن اشخاص است براى اين‏كه قضيه فسخ بشود مى‏خواهيد از جمع بپرسيم براى اين‏كه بالاخره اين بحث مطرح بشود و حل بشود از آقايان بپرسيم كه همان انتخابات گذاشته اگر كافى است، آقايانى كه موافق‏اند رأى بدهند اگرموافقيد اين را به رأى بگذاريم كه اين بحث قطع بشود.
مشكينى- من حاضر نيستم.
هاشمى رفسنجانى- خيلى خوب شما مى‏توانيد رأى ندهيد آقاى مشكينى چون با رياست خودشان موافق نيستند عفو دارند.
عميد زنجانى- من يك توضيحى در اين خصوص مى‏خواهم بدهم.
سيد على خامنه‏اى- آقاى عميد بفرماييد.
عباسعلى عميد زنجانى- بسم الله الرحمن الرحيم. من فكر مى‏كنم كه جريان به صورت طبيعى انجام گرفته مسأله اداره جلسه با هيأت رئيسه سنى، نه وحى منزل است و نه يك قانون مسلم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 38
پذيرفته شده همه. به صورت طبيعى خطاب به رياست محترم جمهورى بوده، نامه حضرت امام مخاطبش جناب آقاى خامنه‏اى بوده خواه ناخواه مجرى اوليه و به اجرا درآورنده اوليه اين حركت و پيشنهاد توسط ايشان مى‏بايست انجام بگيرد كه در جلسه قبل هم به همين ترتيب انجام شد و توافق ضمنى جلسه بدون كوچك‏ترين اعتراض، دليل بر اجماع اعضاء جلسه بر اين روال بوده.
بنابراين روال مخالفى كه مسلم وجود نداشته، روالى هم كه انجام گرفته به صورت طبيعى بوده نامه مخاطبش رياست محترم جمهورى بوده و انتخاب هيأت رئيسه هم بدون كوچك‏ترين اعتراضى حتى از يك نفر هم صورت گرفته و معتبر و متقن هست و به نظر مى‏رسد كه اعتراض و ايراد روى اين مسأله وارد نيست.
سيد على خامنه‏اى- من به فرمايش آقاى عميد اضافه بكنم بعضى از آقايان مى‏فرمايند كه طبق آيين‏نامه بايستى اقدام انجام بگيرد آيين‏نامه خودش اصلًا براى چه هست؟ آيين‏نامه براى اين است كه موارد شبهه و اشتباه يك فاصلى و يك قول فصلى وجود داشته باشد حالا در اين جمع 25 نفرى، 24 نفرشان، به رياست يك نفر رأى داده‏اند اين به نظر شما كافى نيست؟ بگوييم شما، خير، بى‏خود رأى داده‏ايد اول صبر كنيد يك آيين‏نامه درست بكنيم بر طبق آن آيين‏نامه دوباره رأى بگيريم اين يعنى چه؟ اين كجاست؟ طبق چه اصل مسلمى آقايان اين حرف را مى‏فرمايند؟ يا به بقيه هيأت رئيسه تقريباً همين‏طور ...
اگر يك نقطه‏اى وجود داشت كه آن نقطه محل شبهه بود، محل ايراد بود، شكى در آن وجود داشت آن وقت مى‏گفتيم خيلى خوب پس حالا كه اين‏جورى است، آيين‏نامه بگذاريم كه آيين‏نامه با يك مو و با يك خط فاصله باريك مشخص مى‏كند كه درست كدام و نادرست كدام است؟
اما آنجايى كه فاصله مسأله يك مو نيست، خوب واضح است ديگر. همه يك جمعى متفقاً، يك نفر را به رياست انتخاب مى‏كنند اين ديگر آيين‏نامه نمى‏خواهد من تصور مى‏كنم آقايان نمايندگان مجلس به خصوص آقاى هاشميان كه حالا رياست هم در مجلس دارند و نايب رئيس هستند، خيلى شكل، مسائل را مى‏خواهند بررسى بكنند گمان نمى‏كنم لازم باشد كه ما بحث بكنيم البته پيشنهاد آقاى هاشمى ايرادى ندارد ايشان مى‏فرمايند دوباره نظرخواهى بشود لكن كسانى كه هم مى‏خواهند اشكال بكنند، به همين هم اشكال خواهند كرد چون اين نظرخواهى هم بر طبق آيين‏نامه باز نيست در عين حال باز هم ضررى ندارد اگر مى‏خواهيد يك بار ديگر به رأى گذاشته بشود.
هاشمى رفسنجانى- روى اين بحث هست به رأى گذاشته بشود بهتر است.
سيد على خامنه‏اى- بلى، براى اين‏كه بحثى نباشد و صحبتى نباشد اين به رأى گذاشته بشود. جناب آقاى مشكينى ...
مهدى كروبى- آقاى يزدى! مى‏خواهم در اين مورد من هم يك توضيح مختصرى بدهم‏
منشى (محمد يزدى)- آقاى كروبى بفرماييد.
مهدى كروبى- معذرت مى‏خواهم نمى‏فهمم، ما آمديم رأى گرفتيم، رأى هم داديم. اگر بحث آيين‏نامه است حالا كه آيين‏نامه مطرح نيست حالا دوباره براى چه رأى بگيريم؟ رأى گرفتن اصلًا اينجا معنا ندارد ديگر، يعنى رأى گرفتن مجدداً يعنى همان كار.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 39
سيد على خامنه‏اى- آقاى كروبى! اين‏كه من اين حرف را گفتم آقاى هاشمى مى‏گويند چون حالا يك صحبتى پيش آمده، پايان صحبت با يك رأى‏گيرى انجام بگيرد و قضيه تمام بشود ...
هاشمى رفسنجانى- بلى، بعداً ديگر آقايان تا آخر در اين قضيه چيزى باقى نگذارند.
محمد يزدى- فرق اين جلسه با جلسه قبل چه مى‏شود در رأى‏گيرى اگر رأى بگيرى هيچ فرقى نمى‏كند.
اسدالله بيات- حاج آقا! اعلام بكنيد كه تذكر وارد است يا وارد نيست.
ى زدى- تذكر وارد نيست جوابش هم همين بود كه فرمودند كه نامه خطاب به رئيس جمهور بوده و حضرت امام هم مرقوم فرموده‏اند.
اسدالله بيات- پس تذكر وارد نيست.
ى زدى- بلى، تذكر وارد نيست.
سيد على خامنه‏اى- آقاى هاشمى! رأى‏گيرى بكنيم؟
نايب رئيس (هاشمى رفسنجانى)- نه ديگر تذكر وارد نيست، نياز به رأى‏گيرى نيست‏
اسدالله بيات- وقتى كه تذكر وارد نيست، نياز به رأى‏گيرى نيست.
سيدعلى خامنه‏اى- خوب حالا رأى‏گيرى بكنيم؟
محمد يزدى- نه ديگر تذكر وارد نيست اكثر آقايان هم معتقد هستند كه رأى‏گيرى لازم نيست.
سيد على خامنه‏اى- حالا براى تذكر وارد نبودن هم يك رأى گرفته بشود، ضررى ندارد ببينيد آقايان ...
مؤمن (محمد دانش‏زاده)- پس اجازه بدهيد من هم صحبت بكنم.
نايب رئيس (سيد على خامنه‏اى)- بفرماييد.
مؤمن- عرض كنم يك وقت است كه يك قوه مقننه قبلى، فرض بفرماييد براى مجلس مثل شوراى انقلاب مى‏آيد كيفيت اداره جلساتش را تعيين مى‏كند و يا براى خبرگان، آن آيين‏نامه داخلى را كه فقهاى شوراى نگهبان تعيين كرده بودند، كيفيت اداره را تعيين مى‏كند، بسيار خوب.
ولى اگر بنا شد كه اول و آخر مسائل و مطالب همين جمع 25 نفرى كه حضرت امام تعيين كردند، باشد اصل اين‏كه آيين‏نامه مى‏خواهد و آيين‏نامه نمى‏خواهد چه كسى گفته؟ خود اين احتياج دارد به اين‏كه خود آقايان تصميم بگيرند اگر بخواهيد بگوييد الان رأى‏گيرى بشود چه كسى مى‏گويد اين رأى‏گيرى بشود؟ اگر نياز به اين رأى‏گيرى هست بايد يا قانون بگويد اين را رأى‏گيرى بكن، يا همه يا مثلًا اكثريت. آن‏چه كه ارزش به رأى مى‏دهد، نظر اكثريت يا جميع آقايان است و يا فرمايش حضرت امام.
اگر از فرمايش حضرت امام همان‏طور كه فرمودند به حسب طبع عادى استفاده مى‏شود كه برگزار كننده جلسه رياست محترم جمهورى بوده كه همين‏طور انجام شده كه درست هم هست خوب حرفى نيست اگر غير از اين است ما يك قانون ديگرى كه محكم بر جميع اين باشد، نداريم جز آن‏چه كه خودمان تصميم مى‏گيريم الان نسبت به هر جزئى كه بخواهد تصميم‏گيرى بشود، اول كلام است يعنى خود ما تصميم‏گيرنده هستيم بنابراين بياييم بگوييم حتماً
                        صورت مشروح مذاكرات شوراى بازنگرى قانون اساسى(جلسه‏14-1)، ص: 40
بايد يك آيين‏نامه‏اى باشد، اين را اگر خودمان بگوييم، بسيار خوب قدم اول بايد آيين‏نامه نداشته باشيم نمى‏شود يك آيين‏نامه‏اى بر ما حكومت بكند كه الا فرمايش حضرت امام.
بنابراين آن‏چه كه انجام شده بعد از اين‏كه با تصميم‏گيرى جمع بدون هيچ شبهه و اشكالى بوده، ايرادى ندارد كه مجدداً ... مضافاً اين مسأله مهم من فكر مى‏كنم با اين مطالب اگر بشود وقت نگذرانيم كه ان شاء الله به بحث محتوايى برسيم خيلى بهتر است و السلام.
نايب رئيس (سيد على خامنه‏اى)- بالاخره نظر نهايى جناب‏عالى چه شد؟
مؤمن- بنده نظرم اين است كه هر تصميمى كه بخواهيد بگيريد، جمع مى‏خواهد آن تصميمى كه قبل، جمع گرفته، درست بوده و اصلًا معنا ندارد كه لغو بشود
نايب رئيس (سيد على خامنه‏اى)- خوب ببينيد! حالا ضررى ندارد اين دهن جوال آقايان موجب مى‏شود كه اين بحث ادامه پيدا بكند براى اين‏كه معلوم بشود كه اين تذكر وارد نيست، يك رأى‏گيرى بشود يعنى گفته بشود كه اين رأى‏گيرى وارد نيست و همين رأى‏گيرى بشود اجازه بدهيد جواب آقاى مؤمن را بدهم كه حالا رأى‏گيرى بشود، حرف چه كسى است؟ يك چيزهايى هم هست كه حقوق مدير جلسه است ...
مؤمن- بفرماييد كه مدير چه كسى است؟
نايب رئيس (سيد على خامنه‏اى)- الان مدير، هيأت رئيسه است.
مؤمن- هيأت رئيسه كه حالا مشخص نشده.
نايب رئيس (سيد على خامنه‏اى)- حالا اين را كه شما قبول كرديد اين ديگر تلقى به قبول شده كه اين جمعى كه اينجا نشسته‏اند يعنى هيأت رئيسه هستند ببينيد آقا! من حرف را قطع مى‏كنم من خواهش مى‏كنم اجازه بدهيد ...
مؤمن- اگر هيأت رئيسه مسلم است رأى‏گيرى نمى‏خواهد، اگر نيست حق چه كسى است؟
منشى (محمد يزدى)- حالا اجازه بدهيد از اين بحث بگذريم حداقل توافق بر لزوم رأى نيست يا اكثريت بر لزوم رأى نيست.
اسدالله بيات- پس بفرماييد تذكر وارد نيست.
منشى (يزدى)- عرض كرديم تذكر وارد نيست، استدلال را هم آقاى عميد فرمودند.
نايب رئيس (سيد على خامنه‏اى)- براى عدم ورود تذكر نمى‏خواهيد رأى بگيريم؟
اسدالله بيات- نمى‏خواهد رأى‏گيرى بكنيم.
نايب رئيس (سيد على خامنه‏اى)- نمى‏خواهيد رأى بگيريم؟
ى زدى- نه ديگر معلوم است.
حسين هاشميان- تذكر را بايد آقاى رئيس بگويند وارد است يا وارد نيست نه كس ديگر.
نايب رئيس (سيد على خامنه‏اى)- آقاى مشكينى بفرماييد تذكر وارد است يا وارد نيست؟
رئيس- من معتقدم كه ملاك آيين‏نامه موجود است ولو خود آيين‏نامه نباشد، ملاك همان رأى آقايان و اكثريت است همان جور كه آقاى مؤمن اشاره مى‏كنند مطلب صحيحى است من مى‏خواستم دبه كنم راجع به موضوعى والا ملاك موجود است، من اين‏طور معتقدم.
نايب رئيس (خامنه‏اى)- پس صريحاً بفرماييد كه تذكر وارد نيست.
رئيس- تذكر وارد نيست.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 41
نايب رئيس (خامنه‏اى)- جناب آقاى يزدى يا جناب آقاى دكتر حبيبى آيين‏نامه را شروع كنيد.
منشى (دكتر حبيبى)- بسم الله الرحمن الرحيم. عرض مى‏شود اين آيين‏نامه‏اى كه خدمتتان است در حقيقت در دو فصل تنظيم شده است و سيرى را كه در نظر گرفته‏ايم در حقيقت يك سير منطقى است يعنى گفته‏ايم كه در ابتدا ببينيم كميسيون‏ها و جلسات عمومى چگونه تشكيل و اداره مى‏شود و در فصل يا در قسمت دهم هم اين بحث است كه مذاكرات به چه ترتيب باشد؟ بعد مذاكرات هم با توجه به اين‏كه در واقع به اصطلاح مجلسيان دو شورى يا در اينجا اصطلاح كرده‏ايم دو مرحله است، در هر قسمت ابتدا كميسيون بعد مى‏آيد در مجلس و مجدداً بر مى‏گردد به كميسيون و بعد دوباره به مجلس مى‏آيد اين ترتيب منطقى را داريم كه ان شاء الله به پايان جلسات مى‏رسيم وتصميم و تصويب نهايى. اگر اجازه بفرماييد شروع مى‏كنيم يك نكته ديگر را هم عرض كنم براى اين‏كه مطلب را بتوانيم ادامه بدهيم عنوانى را بايد مى‏داشتيم براى اين جمع، مجمع و يا هيأت، در اينجا نوشته «هيأت تجديد نظر در قانون اساسى جمهورى اسلامى ايران» كه هم معنا و مفهوم اصلاح و هم تتميم را در بر مى‏گيرد البته هيچ نوع اصرارى در اين پيشنهاد نيست فقط براى اين‏كه بحث را ادامه بدهيم و از اتفاق يك تنافرى دارد وقتى كه مى‏گوييم «هيأت رئيسه هيأت» يك مقدارى مشكل مى‏شود ولى براى اين‏كه به هر حال يك كارى كرده باشيم و يك اسمى گذاشته باشيم اين اسم هست و در اسم هيچ بحثى نداريم.
نجفقلى حبيبى- پيشنهادى داده بودم براى اين‏كه اگر اجازه بفرمايند اين آيين‏نامه بعداً مطرح شود و ما امشب آن را ببريم و رويش مطالعه بكنيم و فردا مطرح شود يعنى الان موضوع جلسه هم كه هست بحث‏هاى كلى كه اساتيد مى‏فرمايند ان شاء الله به قدر كافى فرصت هست كه استفاده بكنيم.
رئيس- آقاى عميد زنجانى بفرماييد.
عميد زنجانى- بسم الله الرحمن الرحيم. محتواى آيين‏نامه قاعدتاً بايد از سه قسمت تشكيل شده باشد: يك قسمت مسائل مسلم، مشخص و عادى كه معمولًا در آيين‏نامه‏ها ذكر مى‏شود و خواه ناخواه چيز تازه‏اى در آن نيست يا حداقل بحث و مناقشه‏اى در آن نيست يك قسمت از محتواى آيين‏نامه مربوط مى‏شود به نكاتى كه احياناً به صورت اصلاحيه يا به صورت تكمله بر آيين‏نامه اضافه مى‏شود كه احتياج به بحث و بررسى دارد و قسمت سوم هم آن قسمتى است كه اصولًا مناقشه مى‏شود و احتمالًا حذف مى‏شود بنابراين آن قسمت از آيين‏نامه كه در حقيقت مى‏شود اسم كليات روى آن گذاشت قابل بحث است و براى بررسى آن سابقه ذهنى و اطلاعى كه قبلًا از نحوه كار هست كفايت مى‏كند مخصوصاً اين كار براى سرعت بخشيدن به بحث‏هاى جلسه مى‏تواند مفيد و مؤثر باشد، دليلش هم همين تذكرى بود كه امروز در اول جلسه در مورد كيفيت انتخابات جلسه قبل داده شد بنابراين هر چه زودتر در مورد آيين‏نامه ولو يك بخش مسلم و كلياتش مذاكره انجام بگيرد و به يك تصميم نهايى برسيم به نظر مى‏رسد كه مفيدتر است و براى تسريع كار مؤثراست.
منشى- جناب آقاى امينى بفرماييد.
امينى- بسم الله الرحمن الرحيم. همين‏طورى كه پيشنهاد كردند اگر بگذاريد اين را يك‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 42
شبى يك روزى رويش مطالعه بشود و بعد مورد بحث قرار بگيرد خيلى بهتر كار پيشرفت مى‏كند چون الان ذهن با مطالب آشنا نيست و همه اينها را اگر بخواهيد تك تك همان موقع كه مى‏خوانند هم فكر بكنيد و هم تصميم بگيريد دشوار است و به نظر من ضرورتى هم ندارد، يك كار ديگرى را شما انجام بدهيد كه كارهاى ديگر هم داريد قرار بود چند جلسه توجيهى باشد كه صحبت بشود، بعد انتخاب اين كميسيون‏ها، بالاخره مسلم است كه اين كميسيون‏ها بايد انتخاب بشود اگر اين‏جورى است بهتر است كه بگذاريد رويش مطالعه بشود و در آن عجله نكنيد.
نايب رئيس (هاشمى رفسنجانى)- كميسيون‏ها كه آقاى امينى مى‏گويند در همين آيين‏نامه تعيين شده كه كميسيون‏ها چه جورى است يكى از كارهاى مهم ما همين تشكيل كميسيون‏ها است اگر اينجا آيين‏نامه را تصويب نكنيم كميسيون‏ها را نمى‏توانيم تشكيل بدهيم، كارمان هم عقب مى‏افتد به نظر مى‏رسد براى اين‏كه كار انجام بشود موافقت بشود آيين‏نامه امروز شروع بشود اگر موادى از آن بود كه ديديم بحث جدى دارد آن را در جلسه بعد تكميل مى‏كنيم والا معمولى است حالا همين‏طور كه مى‏خوانيد مى‏بينيد چيزهاى عادى است كه همه ما در ذهنمان هست ضمناً جزو دستور اين جلسه هم هست يعنى جلسه قبل گفته‏ايم كه امروز بايد آيين‏نامه را تصويب كنيم كميسيون‏ها را هم گفته‏ايم اگر آيين‏نامه تصويب شد كميسيون‏ها را هم مى‏توانيم انتخاب كنيم.
منشى- آقاى بيات بفرماييد.
اسدالله بيات- بسم الله الرحمن الرحيم. اين آيين‏نامه را اگر سروران ملاحظه بفرمايند بعضى از موادش اصلًا جاى بحث نيست مثلًا در بعضى از آنها آمده است كه محلش مجلس شوراى اسلامى است اين مصوبه قبلى خودمان است، جاى بحث نيست يا مثلًا در اينجا گفته است كه چهار كميسيون ما تشكيل خواهيم داد، اين هم مصوبه خودمان است و هيچ جاى بحث نيست يا مثلًا آمده است افرادى كه مى‏خواهند عضو كميسيون باشند چطور تقاضا بدهند بنابراين مقدار زيادى از اين آيين‏نامه واقعش اين است كه جاى بحث نيست بنابراين من همان‏طور كه جناب آقاى هاشمى پيشنهاد فرمودند معتقدم آيين‏نامه را ما الان مى‏توانيم بخوانيم، موادى كه جاى بحث نباشد به رأى مى‏گذاريم، موادى كه جاى بحث دارد بگوييد بماند براى جلسه بعد، هيچ اشكالى هم ايجاد نمى‏كند بنابراين مقدار زيادى از اين مواد قابل رأى‏گيرى است و هيچ اشكالى هم ايجاد نمى‏كند.
منشى (يزدى)- نحوه رأى‏گيرى هم در آيين‏نامه هست حالا اگر اجازه مى‏دهيد به همين كيفيت ساده رأى‏گيرى بشود.
نايب رئيس (هاشمى رفسنجانى)- آقايانى كه موافق‏اند امروز آيين‏نامه را شروع كنيم به بحث قيام بفرمايند (اكثر برخاستند) تصويب شد.
منشى- بسم الله الرحمن الرحيم. آيين‏نامه داخلى.
فصل اول- تشكيل و نحوه اداره كميسيون‏ها و جلسات عمومى.
كليات:
ماده 1- محل برگزارى هيأت تجديد نظر در قانون اساسى جمهورى اسلامى ايران كه به‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 43
امر و انتخاب امام است مدّ ظله العالى در تاريخ 4/ 2/ 1368 تعيين شده‏اند مجلس شوراى اسلامى است.
هاشمى رفسنجانى- دو تذكر من اينجا دارم البته پيشنهاد هم هست يكى «برگزارى جلسات» اضافه بشود و يكى هم نگوييم حتماً همين مجلس است خوب حالا شرايطى پيش آمد كه اينجا نتوانستيم بياييم، اين جلسه را اگر توافق كرديم اكثريت يا دو سوم قبول كردند بتوانيم در جاى ديگر هم تشكيل بدهيم ضرورتى ندارد حتماً و حتماً اينجا باشد يعنى يك جمله هم اضافه بكنيم كه اگر دو سوم قبول كردند جلساتى در جاهاى ديگر باشد آن جلسات هم بتواند جلسه رسمى باشد.
منشى- آقاى بيات.
اسدالله بيات- پيشنهاد دوم حاج آقا را اگر من گفته بودم ايشان مى‏فرمودند فلانى عوام است با يك تبصره قابل حل است هيچ اشكالى هم ايجاد نمى‏كند ماده بايد همين‏طور نوشته بشود طبيعى است كه آن مسأله به صورت يك تبصره مى‏تواند باشد اما من با اصل عبارت مخالفم برگزارى هيأت تجديد نظر در قانون اساسى با فرمان حضرت امام نمى‏خواند ببينيد عبارت، عبارت بدى است معناى اين حرف اين است كه هيأت مى‏تواند در كل قانون اساسى تجديد نظر بكند اين عبارت را نبايد اين‏جورى نوشت و ما بيش از مواردى كه حضرت امام فرمودند نمى‏توانيم بحث بكنيم و نبايد هم بحث بكنيم عبارت را بايد طورى محدود بكنيم كه به همان مواردى كه حضرت امام اشاره فرموده‏اند منحصر بشود، نه به شكل كلى كه در قانون اساسى جمهورى اسلامى ايران. اين عبارت عبارت صحيحى به نظر من نيست.
محمد يزدى- ى ك پيشنهاد هم من داشتم كه قبلًا بحث هم شده است «مجمع تتميم و اصلاح قانون اساسى» به جاى كلمه «هيأت» كلمه «مجمع» بيايد.
عميد زنجانى- در مورد تعبيرى كه در ماده 1 آمده مسأله كلمه «امر و انتخاب حضرت امام» اگر تبديل بشود طبق متعارف در گذشته به «فرمان مقام رهبرى» حقوقى‏تر مى‏شود و در مورد محل برگزارى جلسات هم اگر كلمه «فعلًا» آورده بشود اشكالى كه جناب آقاى هاشمى فرمودند اشكال برطرف مى‏شود و احتياجى به تبصره هم ندارد فعلًا بنا بر تصميم هيأت به اين شكل بشود.
نكته سوم در مورد نام اين هيأت است كه به استناد متن پيام و نامه حضرت امام مدّ ظله العالى پيشنهاد مى‏كنم كه «مجمع بررسى و تدوين اصلاحيه و متمم قانون اساسى» باشد كه نكاتى كه در پيام حضرت امام آمده همه منظور شده است.
نايب رئيس (خامنه‏اى)- ملاحظه بفرماييد آن اشكالى كه آقاى بيات كردند بايد توجه بشود كه آن‏چه در گيومه نوشته شده آن به رأى گذاشته نمى‏شود آن اسم اين مجمع است، آن را جداگانه بايستى ما به رأى بگذاريم بنابراين منهاى آن اين ماده فقط مى‏خواهد مكان را مشخص كند اما آن تعبير جلسات كه اضافه بشود كه حتماً لازم است «محل برگزارى جلسات» تصحيح آقاى عميد هم فكر مى‏كنم مناسب باشد كه «به فرمان مقام رهبرى مدّ ظله العالى» در تاريخ فلان تعيين شده‏اند مجلس شوراى اسلامى است آن وقت آن تبصره اضافى را هم مى‏شود بعداً اضافه كرد و رأى گرفت يعنى بنابراين ما رأيى كه خواهيم گرفت براى آن‏چه در گيومه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 44
به عنوان نام اين مجمع نوشته شده نيست فقط براى محل است و بقيه زوائد و اينهايش هم لازم نيست فكر مى‏كنم چون بحث شد ديگر همين را رأى بگيريم.
منشى (يزدى)- به هر حال زودتر تصميم بگيريم چون در اكثر مواد همين تكرار مى‏شود.
نايب رئيس (خامنه‏اى)- خيلى خوب پس بگذاريد ما در اين محل را رأى‏گيرى بكنيم، اين تمام بشود «محل برگزارى جلسات ... (اين اسم هر چه در گيومه نوشته خواهد شد) كه به فرمان مقام رهبرى در تاريخ فلان تعيين شده‏اند مجلس شوراى اسلامى است.» اگر آقايان موافق‏اند اين به رأى گذاشته بشود.
عميد زنجانى- كلمه «فعلًا» مشكل را حل مى‏كند.
هاشمى رفسنجانى- ى ك تبصره صريح بگوييد.
نايب رئيس (خامنه‏اى)- اگر نخواهيم آن تبصره را اضافه كنيم كلمه «فعلًا» را مى‏گذاريم «فعلًا» يك چيز مبهمى است شما چون تقيد داشتيد به اين‏كه آن چيزهاى حقوقى رعايت بشود كلمه فعلًا يك چيز مبهمى است.
منشى- آقاى مؤمن بفرماييد.
محمد مؤمن- عرض كنم دنبال كردن اين مسائل وقت ما را مى‏گيرد و حالا هم كه اتفاق نظر داريم مسأله‏اى كه نيست ولى در عين حال اگر بنا است كه صحبت بشود ظاهراً «به امر و انتخاب امام امت» نه «به امر امام تعيين شده‏اند» به امر امام تعيين نشده‏اند اين كلمه امر و انتخاب كه آمده اگر بخواهيم تحليل درستى بكنيم مفادش اين مى‏شود كه يك عده‏اى را خود حضرت امام تعيين فرموده‏اند، يك عده‏اى را هم امر كردند تعيين شدند اگر امر تنها كه تبديل به فرمان بشود، فرمان نسبت به همه نيست بلكه انتخاب است نسبت به اكثريت و فرمان است نسبت به عده‏اى از برادران كه از مجلس انتخاب شده‏اند به هر حال خيلى عبارت خوبى است.
نايب رئيس (خامنه‏اى)- به رأى مى‏گذاريم آقايانى كه با ماده يك به همين ترتيبى كه خوانده شد موافق‏اند قيام بفرمايند (اكثر برخاستند) تصويب شد.
آذرى قمى- كلى‏اش تصويب شد، يا همين عبارت؟
نايب رئيس- بله، همين عبارت را به رأى گذاشتيم حالا آن جمله تبصره را هم مى‏خواهيد يك چيزى يادداشت كنيد.
اسدالله بيات- نوشته‏ام.
منشى (يزدى)- تبصره به اين صورت پيشنهاد شده است.
تبصره- در صورت ضرورت با پيشنهاد رئيس و تصويب دو سوم مجموع اعضاء مجمع در محل ديگرى تشكيل جلسه خواهد داد.
نايب رئيس (هاشمى رفسنجانى)- با تصويب جلسه باشد، پيشنهاد اين است كه با پيشنهاد رئيس و تصويب جلسه اگر لازم شد جاى ديگرى بتوانيم جلسه را تشكيل بدهيم آقاى موسوى بفرماييد.
ميرحسين موسوى- اين دو سوم را حتماً بگذاريم براى اين‏كه يك مقدار در جلسه گذشته تكيه شد روى مجلس و روى مكان بحث شد، قرار شد يك مقدار اسناد و مدارك و اينها بيايد كه امكان برنامه‏ريزى باشد اگر قرار باشد كه با اكثريت آراء آن وقت با يك نفر زياد يا كم ما جا را
                        صورت مشروح مذاكرات شوراى بازنگرى قانون اساسى(جلسه‏14-1)، ص: 45
عوض بكنيم كلًا برنامه‏ريزى‏ها مرتب نخواهد بود. حالا اگر ضرورت داشت و دو سوم آراء جمع شد براى رفتن به جاى ديگر آن اشكالى نيست ولى در شرايط عادى دليلى ندارد كه ما تصور كنيم كه جاى ديگر تشكيل جلسه خواهيم داد.
منشى- آقاى خزعلى بفرماييد.
ابوالقاسم خزعلى- عرض مى‏كنم اگر بنا است كه با آراء دو سوم موضع تغيير پيدا بكند قيد ضرورت ضرور نيست هر وقت دو سوم نظر دادند، حالا يا ضرورت است كه بگويند مشخص كيست؟ توى دست‏انداز بيفتيم هر بار دو سوم اعضاء جلسه تغيير موضع را رأى دادند تغيير داده مى‏شود.
منشى (محمد يزدى)- اگر آقاى بيات موافق هستند كه پيشنهادشان به همين صورت بشود.
نايب رئيس (هاشمى رفسنجانى)- آقاى يزدى! پيشنهاد از من هست آقاى بيات هم از طرف من نوشته‏اند.
منشى- بخوانيد پيشنهادتان را.
هاشمى رفسنجانى- پيشنهاد من اين است:
تبصره: با پيشنهاد رئيس و تصويب جلسه مى‏توان جلسات را در محل ديگرى برگزار كرد پييشنهاد من دو سوم نمى‏خواهد اگر اين پيشنهاد من رأى نياورد آن وقت به دو سوم رأى مى‏گيريم آقايانى كه با اين پيشنهاد موافق هستند قيام كنند (اكثر برخاستند) تصويب شد.
رئيس (مشكينى)- من از برادرها خواهش مى‏كنم كه راجع به اين آيين‏نامه، يك خرده مسامحه بفرمايند از يك طرف اصل آيين‏نامه را گاهى لازم نمى‏دانيد از طرف ديگر بخواهيم در هر بندى يك مقدار زيادى اين‏جور بحث بكنيم 30 بند است ما بايد يك ما همان را براى اين مصرف بكنيم آن وقت در مقدمات وقت گذرانديم به اصل نمى‏رسيم اين مقدمه است اجمالًا يك اظهار لطفى بكنيد زودتر نظر بدهيد و رد بشويم.
نايب رئيس (خامنه‏اى)- بلى واقعاً حرف درستى است حالا براى اسم، يك چيزى پيشنهاد بكنيد.
منشى (محمد يزدى)- پيشنهاد ما اين بود كه «مجمع تتميم و اصلاح قانون اساسى» پيشنهاد جناب آقاى عميد اين است كه «مجمع بررسى و تدوين و اصلاح قانون اساسى».
نايب رئيس (هاشمى رفسنجانى)- قرار بود كه ما از حضرت امام بپرسيم كه نظرشان در اين مورد چيست؟ آيا اين هيأتى كه اسم بردند با عنايت اسم بردند، يا اين‏كه نه عنايت ندارند؟ اگر عنايت به هيأت نداشته باشد، بگذاريد اين را بپرسيم و اسم درستى روى اين بگذاريم كه اين اسم ماندنى باشد الان ما هر تصميمى بگيريم، تصميم خوبى نيست پس اجازه بدهيد امروز از اسم عبور بكنيم بگذاريم بعد از اين‏كه از امام پرسيديم، بعد اسم را در جلسه فردا تعيين بكنيم.
محمد يزدى- آقاى دكتر ماده بعدى را قرائت كنيد
منشى (دكتر حسن حبيبى)- ماده 2:) ديگر اسم را نمى‏خوانيم) هيأت رئيسه مركب از: يك رئيس، دو نايب رئيس و دو منشى خواهد بود.
تبصره: رئيس هيأت مى‏تواند در هنگام حضور خود نيز اداره جلسه عمومى را به عهده نواب رئيس بگذارد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 46
ى زدى- كه البته كلمه «هيأتش» باز اصلاح مى‏شود.
نايب رئيس (هاشمى رفسنجانى)- ى ك پيشنهادى هم من اينجا دارم براى همه اگر آقايان در ماده‏اى اعتراض نداشتند، در آيين‏نامه رأى نمى‏گيريم به آن مواردى كه اعتراض دارند، رأى مى‏گيريم والا وقتى كه كسى معترض نيست، از آن عبور بكنيم كسى اگر مخالف نيست از اين عبور بكنيم.
حسين هاشميان- حاج آقا آخر اين با چه آيين‏نامه‏اى؟
نايب رئيس (هاشمى رفسنجانى)- مى‏گوييم همين كافى باشد ما مى‏خواهيم برويم به يك جايى برسيم چون تا آخر هم از اين داريم اگر اين را بخواهيم يك بار رأى بگيريم ...
هاشميان- حاج آقا! بايد رأى بگيريد، با كدام آيين‏نامه؟ اين‏كه سكوت بكنند و چيزى نگويند دليل بر رأى نخواهد شد.
هاشمى رفسنجانى- اگر مخالف باشند، خودشان مى‏گويند.
هاشميان- خوب رأى موضوعيت دارد.
هاشمى رفسنجانى- همين كه مى‏گوييم مخالف وجود ندارد، خودش تصويب شده تلقى مى‏شود يعنى اعلام مى‏كنيد تصويب شد آقاى هاشميان! اگر بخواهيم در اين كار، يكى يكى همين‏جور پيش برويم خيلى طول مى‏كشد بناى ما بر سرعت عمل است هر كسى مخالف است بگويد من مخالفم و روى آن بايد رأى بگيريم.
نايب رئيس (سيد على خامنه‏اى)- پس اين پيشنهاد را به رأى مى‏گذاريم ببينيد آقايان پيشنهاد اين است: «در هر ماده‏اى اگر مخالفى، اعلام مخالفت نكرد يا سؤال شد كه مخالفى نيست و يا بدون، سؤال، يعنى كسى وقت نگرفت صحبت بكند، اين تصويب شده تلقى بشود» پيشنهاد ما اين است.
مؤمن- پس اعلام بشود.
نايب رئيس (سيد على خامنه‏اى)- بلى، اعلام بشود كه تصويب شده آقايانى كه با اين نظر موافق‏اند قيام كنند (اكثر برخاستند) تصويب شد بنابراين ماده 2 هم تصويب شد.
رئيس (مشكينى)- ماده 3 خوانده بشود.
منشى (دكتر حبيبى)- ماده 3- كليه نامه‏هاى مربوط به امور هيأت، اعم از امور كلى و عمومى و امور مربوط به كميسيون‏ها به امضاء رئيس هيأت صادر مى‏شود احكام مرخصى‏ها نيز پس از موافقت رئيس صادر مى‏شود تشكيل جلسات عمومى، رعايت ترتيب مذاكرات، حفظ نظم جلسه و به طور كلى اجراى اين آيين‏نامه با رئيس هيأت و در غياب وى با نواب رئيس است مراقبت در ضبط و تحرير صورت مذاكرات و طبع ...
آذرى قمى- در غياب وى با آن تبصره مخالف است.
نايب رئيس (سيد على خامنه‏اى)- اجازه بدهيد ماده را ايشان كاملًا بخوانند اگر نظر داريد بعداً يادداشت بدهيد آقاى حبيبى بقيه را بخوانيد.
منشى- مراقبت در ضبط و تحرير صورت مذاكرات و طبع و توزيع آنها و نيز قرائت گزارش‏ها و پيشنهادها و نوشته‏ها و مطالبى كه در جلسه عمومى بايد به اطلاع اعضاء برسد، از وظايف منشيان است علاوه بر اين تنظيم پيشنهادها به ترتيب وصول با قيد شماره و ترتيب‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 47
اجازاتى كه اعضاء در جلسه براى نطق مى‏خواهند با رعايت حق تقدم و قيد شماره ترتيب و نيز تشخيص عده حضار و شمارش آراء و اعلام اسامى غايبان و ديرآمدگان به عهده آنها است.
محمد يزدى- آقاى آذرى اشكالى داشتند من اينجا براى خودم نوبت گذاشتم و اين با همديگر تفاوت ندارد آقاى آذرى. به خاطر اين‏كه آن‏چه كه در قسمت اول مى‏گويد فقط اداره جلسه است آن‏چه كه اينجا مى‏گويد در غياب رئيس به عهده نواب رئيس است كليه اجراى آيين‏نامه است بنابراين با همديگر تفاوت ندارد اگر اشكال ديگرى هست بفرماييد.
سيد هادى خامنه‏اى- آقاى يزدى پيشنهاد دارم.
منشى (يزدى)- بفرماييد.
سيد هادى خامنه‏اى- بسم الله الرحمن الرحيم. پيشنهاد دارم كه همان كلمه «و در غياب وى» كلًا حذف بشود البته فرمايش شما درست است ولى اگر اين «در غياب وى» باشد، تبصره ناچار بايد اين را تخصيص بدهد وقتى شما اين كلمه را نداشته باشيد خود به خود هماهنگ‏تر و بهتر است.
نايب رئيس (سيد على خامنه‏اى)- ى عنى اگر «كلمه در غياب وى» حذف بشود، مى‏شود با رئيس هيأت و با نواب رئيس است، اين‏كه اصلًا نمى‏شود.
هادى خامنه‏اى- ى ا نواب رئيس.
سيد على خامنه‏اى- ى ا نواب، خوب نواب در عرض رئيس قرار مى‏گيرند.
هادى خامنه‏اى- تمام تبصره بايد تخصيص بدهد.
آذرى قمى- درست است بايد تخصيص داده بشود.
سيد على خامنه‏اى- تبصره يك مورد را مى‏گوييد، اينجا همه آيين‏نامه است.
سيد هادى خامنه‏اى- اينجا ذيل تبصره است تمام ماده 3 اداره جلسه است.
اسدالله بيات- من هم در اين مورد پيشنهادى دارم.
منشى (محمد يزدى)- آقاى بيات بفرماييد.
اسدالله بيات- بسم الله الرحمن الرحيم. اين در نوشتن تبصره ماده 2 بايد بيايد زير همان ماده 3 چون ترتيب به هم خورده اگر آن بيايد خود اين «و در غياب وى» هم حذف خواهد بود و عبارت «كليه وظايف رئيس را مسؤوليت‏هاى رئيس را دقيقاً مشخص مى‏كند» مضافاً بر همه اينها آن تبصره تقريباً در آن فراز اول يعنى قبل از مراقبت تقريباً در سطر نواب رئيس است، بعد از آن تبصره بيايد.
پيشنهاد ديگرم اين است كه خود مراقبت در ضبط و تحرير ... اين خودش يك ماده مستتقل بشود براى اين‏كه معنا ندارد كه شما وظايف منشيان را با وظيفه خود رئيس و نواب رئيس يك جا بيان بكنيد و بايد اين جدا جدا بيان بشود و يك چيز جداگانه‏اى هم هست.
بنابراين معنايش اين مى‏شود: «كليه نامه‏هاى مربوط به امور هيأت، اعم از امور كلى و همه اينها با امضاء رئيس است» بعد در اينجا هم حالا آن تبصره در همين جا مى‏آيد بعد در ماده بعدى «مراقبت در ضبط و تحرير و صورت مذاكرات ...» همه اينها تا آخر به عهده منشيان است اين به صورت بند جدا مطرح بشود و نبايد در ضمن ماده 3 باشد.
منشى (يزدى)- جناب آقاى مهدوى.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 48
محمدرضا مهدوى‏كنى- من مطلب خاصى ندارم.
نايب رئيس (سيد على خامنه‏اى)- خوب حالا آن‏چه كه در خود ماده هست اين است: تبصره ماده 2 را در ذيل ماده بگنجانيم آقاى مؤمن مطلبى داريد بفرماييد.
محمد مؤمن- عرض كنم اين تبصره 2 بسيار خوب است كه پايين‏تر بيايد حالا يا اين دوتا ماده بشود، قهراً زير ماده سوم مى‏آيد و يا يكى بود در آن آخر مى‏آيد آن مسأله‏اى نيست الا اين‏كه عبارت تبصره بايد آن وقت يك مقدارى اصلاح بشود شما ملاحظه مى‏فرماييد كه «رئيس هيأت مى‏تواند در هنگام حضور خود نيز اداره جلسه عمومى را ...» ولى نظر اين مسأله اين است كه تمام مطالب بايد به «مى‏تواند رئيس هيأت به عهده نواب رئيس بگذارد» اگر عبارت اين‏طور بشود: «اداره جلسه و ساير امورى را كه به او محول است، به عهده نواب بگذارد» تمام مى‏شود.
نايب رئيس (سيد على خامنه‏اى)- آقاى عميد بفرماييد.
عميد زنجانى- من يك نكته‏اى را با اجازه‏تان عرض بكنم اجازه بفرماييد ترتيب مواد بعداً بررسى بشود چون الان در ماده 3 يا حتى در ماده 2 اين مطالب بخواهد بيايد، خيلى عجولانه است و يك سلسله مسائل كلى‏تر و ضرورى‏تر هست كه قبل از اين دو ماده بايد بيايد بنابراين ترتيب مواد را بحث بعدى مى‏گذاريم صرف نظر از اين نكته در ماده 3، خواه ناخواه شرح وظايف ارگان‏ها يا اركان اين مجمع مطرح مى‏شود منظور از ماده 3 اين است كه آن اركانى كه مجمع دارد، شرح وظايف اينها بيان بشود.
بنابراين قبل از ماده 3 بايد اركان مجمع مشخص بشود اركان عمده مجمع چه كسانى هستند، بعد شروع بكنيم به شرح وظايف آنها و از جمله اركان، هيأت رئيسه است و يكى از اعضاء هيأت رئيسه، رئيس جلسه است بنابراين ملاحظه مى‏فرماييد كه يك سلسله مسائلى بايد قبلًا مشخص بشود و در شرح وظايف آنها به ترتيب اشكالى ندارد كه از رئيس شروع بشود كه شرح وظايف رئيس بيان بشود پيشنهاد من اين است كه در مورد شرح وظايف و مسؤوليت رئيس به صورت 1 و 2 ذكر بشود كه كاملًا دقيق و مشخص باشد.
نايب رئيس (خامنه‏اى)- پس اين ماده را با تبصره‏اى كه حالا مى‏خوانم به رأى مى‏گذاريم.
نجفقلى حبيبى- قبل از قرائت ماده اجازه بفرماييد نكته‏اى را عرض بكنم.
مهدوى‏كنى- پيشنهاد دارم در اينجا در غياب يا تفويض وى بگذاريم اشكال حل مى‏شود.
منشى (يزدى)- آقاى حبيبى فرمايشتان را بفرماييد.
نجفقلى حبيبى- اين ماده سه يك (1/ 3) كه در صفحه بعد هست اين به عنوان تبصره همين ماده قبلى بايد منظور بشود بنابراين قبل از آن تبصره‏اى كه الان مورد بحث است ظاهراً بايد قرار بگيرد چون بحث غيبت و اينها است و اينجا گفته كه در طول اجلاس هر عضو فقط مى‏تواند از اين قبيل استفاده ... اگر اجازه بدهيد اين هم به عنوان يكى از تبصره‏هاى همان ماده قرار داده بشود. 0 ماده سه يك 1/ 3) صفحه بعد.
نايب رئيس (خامنه‏اى)- بحثى نيست؟ (اظهارى نشد) پس اين پيشنهاد آقاى مهدوى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 49
خلاصه‏تر مى‏كند قضيه را «و در غياب يا در صورت تفويض و» به اين ترتيب. ماده 3 را به همان شرحى كه آقاى دكتر حبيبى خواندند با اين اضافه پس از كلمه «و در غياب» اضافه مى‏شود: «يا در صورت تفويض وى» اين را به رأى مى‏گذاريم آقايانى كه موافق هستند قيام بفرمايند (اكثر برخاستند) تصويب شد.
منشى (دكتر حسن حبيبى)- اينجا يك ماده‏اى تحت عنوان ماده (سه يك) اضافه شده كه بايد شماره‏اش بعداً تنظيم بشود (در طول اجلاس هر عضو فقط مى‏تواند از دو روز مرخصى استفاده كند).
نايب رئيس- آقاى هاشميان مطلبى داريد بفرماييد.
حسين هاشميان- بسم الله الرحمن الرحيم. اين مرخصى چون ممكن است كه كميسيون از نصاب بيفتد اينجا را بايد اضافه بكنيم كه با موافقت رئيس جلسه، رئيس هيأت حالا اسمش هر چه باشد و رئيس كميسيون كه جلسه كميسيون هم از نصاب نيفتد.
منشى (يزدى)- جناب موسوى نظرى داريد بفرماييد.
ميرحسين موسوى- اين در طول اجلاس هر عضو فقط مى‏تواند از 2 روز مرخصى استفاده بكند اگر 5 روز برود چه تضمينى برايش هست؟ مجازاتى، چيزى مى‏خواهد گذاشته بشود؟ يعنى به نظر مى‏آيد فقط يك توصيه است در آيين‏نامه هم نبايد خوب است خوب خود رئيس جلسه توصيه بفرمايند كه همه حاضر باشند مگر اين‏كه مجازاتى، چيزى گذاشته بشود.
نايب رئيس (خامنه‏اى)- ببينيد اين البته از توصيه قدرى بيشتر است آقاى موسوى يعنى وقتى كه نگفتيم خوب هر كسى مى‏تواند هر وقت خواست نيايد وقتى گفته شد اين مى‏شود مقرره‏اى در مجلس بايد اين كار را بكنند حالا كسى نكرد تخلف كرده يعنى براى خواص لازم نيست كه حتماً تعزير گذاشته بشود به قول آقاى دكتر حبيبى 20 ضربه شلاق مثلًا، همين كه مى‏گويند تخلف كرد فلانى، اين كافى است يعنى رادعى است واقعاً.
مهدى كروبى- معمول هم هست كه بايد اعلام شود بعد تخلف محسوب مى‏شود.
منشى (يزدى)- البته چون كه در همين آيين‏نامه پيش‏بينى شده كه در عين اين‏كه جلسات غير علنى است و اعلام عمومى نمى‏شود ولى در صورت مذاكرات ثبت مى‏شود و خود ثبت در صورت مذاكرات يك مقدارى مى‏تواند اشخاص را بيشتر مقيد بكند.
نايب رئيس (هاشمى رفسنجانى)- من حرف آقاى نخست وزير را قبول دارم اين به صورت يك ماده اينجا نباشد براى اين‏كه آقايان همه‏شان اهل نظم و تعهد هستند ما مى‏خواهيم اين كار زود تمام بشود آقاى خامنه‏اى خودشان بنا شده است ده روز در ايران نباشند از همين حالا اولين استثنايش را بايد بزنيم وضع هم طورى است حالا مثلًا نخست وزير عضو جلسه ما است اين هم يك وقت كار ضرورى دارد 2 روز بيشتر شد چه كار بكنيم؟ آقايانى كه مسؤوليت‏هاى سنگينى دارند خوب مقيد باشيم بياييم ديگر اين‏جور ماده لازم نيست.
بيات- دو ماه بيشتر نيست اصلًا.
آذرى قمى- فرق بين معذور و غير معذور اينجا نوشته نشده است.
منشى (يزدى)- كلمه استحقاقى دارد، بدون عذر مى‏تواند مرخصى بگيرد.
آذرى قمى- در نسخه ما ننوشته است!
                        صورت مشروح مذاكرات شوراى بازنگرى قانون اساسى(جلسه‏14-1)، ص: 50
نايب رئيس (خامنه‏اى)- اين‏كه نوشته «مى‏تواند» معنايش اين است كه اين حق را دارد موارد عذر به طور طبيعى مستثنى است آقايانى كه با اين ماده 3 يك (1/ 3) موافق هستند قيام بفرمايند (عده كمى برخاستند) تصويب نشد حذف مى‏شود مبحث بعدى را مطرح كنيد.
 (به شرح زير خوانده شد)
مبحث اول تشكيل و نحوه اداره كميسيون‏ها
ماده 4- به منظور بررسى و بحث در مورد مسائلى كه محدوده آن را حضرت امام مدّ ظله العالى در نامه مورخ 4/ 2/ 68 خود تعيين فرموده‏اند 4 كميسيون به شرح زير تشكيل مى‏شود:
كميسيون اول، كميسيون بررسى مسائل رهبرى و مجمع تشخيص مصلحت.
كميسيون دوم، كميسيون بررسى مسائل مربوط به تمركز مديريت قوه مجريه.
كميسيون سوم، كميسيون بررسى مسائل مربوط به تمركز در قوه قضائيه.
كميسيون چهارم، كميسيون بررسى مسائل مربوط به تمركز در مديريت صدا و سيما
تعداد نمايندگان راه بازنگرى به قانون اساسى- تغيير نام مجلس شوراى ملى به مجلس شوراى اسلامى.
منشى (دكتر حسن ابراهيم حبيبى)- توضيح عرض كنم كه اين كميسيون‏ها را، 4 و 3 و 2 و 1 گذاشته‏ايم كه از اين به بعد در عنوانى كه گفته مى‏شود كميسيون‏هاى اول و دوم گفته بشود و ديگر آن طول و تفسير را نداشته باشد در عين اين‏كه شرح داده شده.
منشى (يزدى)- جناب آقاى عميد فرمايشى داريد بفرماييد.
عباسعلى عميد زنجانى- من پيشنهاد اصلاح عبارتى دارم كه به جاى مسائل مربوط، اصول مربوط باشد، اصول مربوط به تمركز در مديريت اجرايى يا تمركز در مديريت قوه قضائى به جاى «مسائل مربوط-» اصول مربوط باشد.
نايب رئيس (خامنه‏اى)- چون كلمه «مسائل» در حكم حضرت امام بود آقايان خواسته‏اند كه عيناً همان را بياورند.
عبدالله نورى- مجمع تشخيص مصلحت كه «اصول» ندارد.
ابوالقاسم خزعلى- پيشنهاد جناب آقاى عميد خوب است ولى با مسائلى كه بعد برمى‏خوريم مسائل مربوط به تمركز مديريت آنجا اصول ندارد پس بنابراين مسائلى كه آمده خوب است كه جامع باشد براى هر چهار قسمت. ما چون در قانون اساسى كه اصول نداريم روى تمركز، پس مسائلى كه مربوط به رهبرى و تمركز مى‏شود و با كدام اصول ارتباط پيدا بكند آن محل بحث دارد.
نايب رئيس (خامنه‏اى)- ظاهراً بحث ديگرى نيست فقط تمركز در كميسيون سوم در مديريت قوه قضائيه، كلمه «مديريت» آن جا افتاده قوه قضايى هم منطبق نيست با قبل و بعدش ماده را پس ...
نايب رئيس (هاشمى رفسنجانى)- تعداد نمايندگان مجلس، مجلس شوراى اسلامى آن هم باشد چون گفته‏اند «تعداد نمايندگان مجلس».
نايب رئيس (خامنه‏اى)- چون دو سه نفر از آقايان تذكراتى در اين ماده دادند نسبت به آن رأى‏گيرى مى‏كنيم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 51
آقايانى كه با ماده 4 موافق‏اند قيام بفرمايند (اكثر برخاستند) تصويب شد. بعضى از آقايان بلند هم نشوند مى‏شود فهميد كه موافق‏اند يا نه مثلًا نشستن آقاى آذرى همه جا دليل مخالفت نيست! ماده 5 را بخوانيد.
 (به شرح زير خوانده شد)
تعداداعضاى كميسيون‏ها اول 7 نفر و كميسيون‏هاى ديگر 6 نفر مى‏باشد.
نايب رئيس (خامنه‏اى)- كسى اعلام مخالفت نمى‏كند، تصويب شد ماده بعد را بخوانيد.
 (به شرح زير خوانده شد)
ماده 6- اعضاى كميسيون‏ها به ترتيب زير تعيين مى‏شوند: اعضاى هيأت (منشى- حالا اسمش را بعداً انتخاب مى‏كنيم) اعضاء تمايل خود را براى عضويت در دو كميسيون به ترتيب ارجحيت اعلام مى‏نمايند در صورتى كه تعداد داوطلبان عضويت در هر يك از كميسيون‏ها بيش از تعداد لازم براى آنها بود و بعضى از داوطلبان از پيشنهاد خود منصرف نشده‏اند افراد مورد نياز هر كميسيون با قرعه تعيين خواهند شد افرادى كه قرعه به نام آنها اصابت نكند به عضويت كميسيون دوم مورد تقاضايشان در مى‏آيند مشروط بر آن‏كه كميسيون مذكور با متقاضيان اصلى تكميل نشده باشد در صورتى كه در اين مرحله نيز تعداد افراد بيش از تعداد اعضاى مورد نياز كميسيون باشد ابتدا كسانى كه كميسيون ياد شده را به عنوان كميسيون اول انتخاب كرده‏اند عضو كميسيون شناخته مى‏شوند و براى بقيه اعضاء ميان داوطلبين ديگر قرعه‏كشى مى‏شود افرادى كه در اين مرحله نيز قرعه به نامشان اصابت نكند با پيشنهاد هيأت رئيسه به عضويت يكى از كميسيون‏ها كه افرادشان تكميل نشده است در مى‏آيند.
نايب رئيس (خامنه‏اى)- آقاى امينى فرمايشى داريد بفرماييد.
ابراهيم امينى- بسم الله الرحمن الرحيم. اين كميسيون‏هايى كه هستند با توجه به مطالبى كه مورد بحث‏شان هست و تركيبى كه آقايان دارند من فكر مى‏كنم كه بعضى آقايان بهتر از عهده بعضى از كميسيون‏ها بر مى‏آيند و به اين صورت ما بخواهيم يك امر اين‏جورى‏اش بكنيم خيلى شايد خوب در نيايد فرض بفرماييد كه يك كميسيون ما كميسيون قضايى است خوب معلوم است آن كسانى كه دست‏اندركار امور قضايى هستند از عهده اين كار بر مى‏آيند، اشكالاتش را بهتر مى‏دانند راه‏هاى پيشنهاد اصلاحش را بهتر مى‏دانند و به هر حال آماده‏ترند تا ديگران يا آنهايى كه راجع به مشكلات تمركز مديريت و امثال اينها خوب معلوم است كه طبعاً آنها واردترند آنهايى كه دست‏اندركار اين بوده‏اند و در جريان كار با مشكلات برخورد كرده‏اند آنها خيلى بهتر مى‏توانند در اين قسمت كار بكنند تا ديگران. يا مثلًا موضوع رهبرى، خوب اين امر قهرى است كه بعضى اين آقايانى كه در اين جمعيت هستند چون بيشتر كار كرده‏اند در اين قسمت و اصولًا اين فن‏شان بوده، كارشان بوده اينها از عهده امر بر مى‏آيند و من فكر مى‏كنم كه امام كه اين ترتيب را انتخاب كرده‏اند يعنى جمعيتى را از شوراى نگهبان انتخاب كرده‏اند، يك جمعيت را از مجلس خبرگان، يك جمعيت را از دستگاه قضايى بعضى‏ها را از آن مسؤولين بالاى كشور و قوه مجريه اين بى‏جهت نبوده، انتخاب براى اين بوده كه هر كدام بهتر مى‏توانستند در فن خودشان كار كنند و مشكلات را بررسى كنند و به اين صورت‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 52
فنى كه آقايان پيشنهاد كرده‏اند به نظر من خوب در نمى‏آيد مثلًا فرض بفرماييد كه حالا بنده را يك وقت بخواهند بيايند بگذارند من پيشنهاد كنم يا بيايم مثلًا در اين قسمت تمركز مديريت خوب اين اصلًا كار من نبوده و اصلًا مشكلات آن‏جورى را نمى‏دانم يا يك كس ديگر را بخواهند بگذارند مثلًا در يك موضوع ديگرى كه من مثلًا بهترم من خيال مى‏كنم كه از اين امور فنى اين‏جورى يك مقدارى بيرون بياييم و واقعاً بگذاريم كار را به عهده همان كسانى كه صلاحيت دارند همان‏طور كه نظر امام بوده بدون اين‏كه بفرمايند اما انتخابشان انتخاب حساب شده دقيقى بوده ما از همان انتخاب امام الهام بگيريم و همان جور انتخاب كنيم حالا هر جورى مصلحت مى‏دانيد انتخاب بشود ...
منشى (يزدى)- آقاى خزعلى بفرماييد.
ابوالقاسم خزعلى- به تأييد نظر آقاى امينى پيشنهاد مى‏كنم كه هيأت رئيسه خودشان عده‏اى را انتخاب بكنند نه به اندازه نصاب چند نفرى كه مى‏دانند براى اين كار پخته‏ترند بعد براى تكميل نصاب ارجاع بدهند كه هر كدام در پست خود باقى باشند يك، دوم نمى‏دانم مسائل صدا و سيما چقدر است حتماً 6 نفر لازم دارد كه همه بايد شش به شش باشد يا بعضى‏ها كه مسائل زيادتر است نفرات را بيشتر قرار بدهند يا جايى كه مسائل كمتر است سه چهار نفر كافى است، همچنين همه را متساوى قرار بدهند شايد به آن حاجاتى كه لازم است آن حاجات را تأمين نكند و با آن برخورد درست نداشته باشد.
منشى (يزدى)- آقاى عميد.
عباسعلى عميد زنجانى- ظاهراً به نظر مى‏رسد كه مسأله به اين صورت هست كه بسيارى هستند كه در بيش از يك كميسيون علاقه دارند حضور داشته باشند يا كميسيونى كه كميسيون اولشان هست مى‏خواهند مورد نظرشان باشد من يك پيشنهاد دارم كه شايد بشود مشكل را حل بكند و آن اين است كه كليه پيشنهادهاى كليه اعضاء در هر كميسيونى لازم الطرح باشد يعنى هر كدام از اعضاء پيشنهادى داشته باشند در مورد مسائل هر كدام از كميسيون‏ها (يزدى- حالا آن هست، مسأله عضويت مطرح است) اگر اين در آيين‏نامه ذكر شده باشد قسمتى از مشكل حل مى‏شود.
محمد يزدى- عرض شود كه مطالبى كه جناب آقاى امينى و بعضى از آقايان فرمودند درست است اما در عين حال تصور مى‏شود كه بيشتر و يا هم اعضاى محترم نسبت به اكثر اين مسائل صاحب نظر هستند يعنى اين‏طور نيست كه فرض كسانى كه در دستگاه قضايى كار مى‏كنند در مسائل رهبرى و تشخيص مصلحت صاحب نظر نباشند يا كسانى كه در مسائل رهبرى و تشخيص مصلحت صاحب نظر هستند در مسأله قضايى يا تمركز در مديريت اجرايى يا بعضى از مسائل ديگر صاحب نظر نباشند به نظر مى‏رسد اكثر در بيشتر يا همه مسائل صاحب نظر هستند درست است كه نسبت به بعضى‏هايش اطلاع بيشتر يا تخصص بيشترى دارند اما صاحب نظر بود نشان هست از اين جهت اين كه همين جور ابتدائاً بخواهيم بگوييم به نظر رسيده كمى دورتر باشد لذا به هر حال ناچاريم كه از يك فرمول فنى استفاده بشود كه رعايت حق همه بشود از اين جهت اين پيشنهاد است در ضمن جناب آقاى هاشمى يك پيشنهادى فرمودند كه تصور مى‏شود در آخر اگر اين جمله اضافه بشود اين مشكل هم حل بشود.
عبارت ايشان اين است كه جا به جايى اعضاى كميسيون‏ها با توافق دو طرف مانعى نداشته‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 53
باشد يعنى اول با اين فرمول عضويت تعيين بشود كه هر كسى در يك كميسيونى مشغول كار مى‏شود بعد اگر خواستند جا به جا بشوند با توافق افراد رفع اين شبهه بشود.
منشى- آقاى بيات نظرى داريد بفرماييد.
اسدالله بيات- بسم الله الرحمن الرحيم. ما مجموعاً 25 نفر بيشتر كه نيستيم و به طور طبيعى شايد نتيجه پيشنهادى كه حاج آقا امينى مى‏فرمايند افرادى كه تجربه كارى و تخصص در بعضى از مسائل ندارند همه آنها بروند به كميسيون رهبرى و مجمع تشخيص مصلحت يعنى نتيجه اين پيشنهاد اين خواهد بود براى اين‏كه برادرانى كه در كار قضائى وارد هستند خوب بروند در كار قضائى، افرادى هم كه در كار اجرايى هستند آنها هم بروند در كار اجرايى تمركز در كار اجرايى ... برادران مجلسى هم بروند در رابطه با تعداد نمايندگان و اينها قهراً افرادى كه مثلًا البته جسارت هم نمى‏كنم، همه اين سروران، سرور ما هستند اما نتيجه اين پيشنهاد اين است. بنابراين به نظر من فرمول طبيعى همين است چون تجربه‏اى است كه 9- 8 سال است در مجلس قبلًا در خبرگان در جاهاى ديگر هم عمل شده به طور طبيعى در هر كدام از اين كميسيون‏ها مسائل بسيار اصولى و اساسى مطرح است در كميسيون چهارم كه به نظر مى‏رسد كميسيون مثلًا در سطح بقيه نباشد يكى از بندها نحوه تغيير قانون اساسى است كه آينده با سرنوشت نظام و قانون اساسى سروكار دارد همه افراد بايد در اين رابطه اظهار نظر بكنند به نظر من شيوه، شيوه خوبى است منتها آن پيشنهادى هم كه حاج آقا هاشمى فرمودند به نظر من مسأله را حل مى‏كند با توافق كميسيون اعضاء مى‏توانند جا به جا بشوند و مشكل هم حل مى‏شود به نظر ترتيبى كه در اينجا هست ترتيبى است كه تجربه شده و چيز خوبى است.
منشى (يزدى)- آقاى جنتى بفرماييد.
احمد جنتى- اين مسأله كه بالاخره همه كم و بيش با اين موضوع كميسيون‏ها آشنايى دارند درآن ترديدى نيست منتها بعضى‏ها تجربيات بيشترى دارند بعضى‏ها تجربيات كمتر و اين هم قابل انكار و ترديد نيست مسأله قرعه هم به نظر من قرعه جايى است كه هيچ راه ديگرى نداشته باشيم و تنها راه منحصر به فرد قرعه باشد و ما الان هنوز به اينجا نرسيده‏ايم اگر بنا باشد كه هيأت رئيسه اصلحيت‏ها و اولويت‏ها را در نظر بگيرد پيشنهاد بدهد اين 6 نفرها را پيشنهاد بدهد بعد به رأى گذاشته بشود هر كدامشان رأى آوردند همان را انتخاب بكنند و از اين ناحيه ديگر تعيين بشوند و اين مناسب‏تر است.
نايب رئيس (هاشمى)- چون آقاى جنتى آخرين مخالف صحبت كردند من هم توضيح بدهم كه اين اشكال پيدا مى‏كند اين‏كه هيأت رئيسه افراد را پيشنهاد بدهند اين‏جور نمى‏آيد ما تجربه‏اى كه در مجلس داريم اين كار، كار دشوارى مى‏شود، كميسيون‏ها بايد به صورت اتوماتيك خودشان تشكيل بشوند گفتيم ما آن قيد جا به جايى را گذاشتيم خوب ما جزو هيأت رئيسه هستيم بگوييم مثلًا يكى از آقايان شما بهتر است در كميسيون اجرايى باشيد خودش مايل نباشد باشد اين مسأله درست مى‏كند رأى اينجا هم هيچ چيزى را هم حل نمى‏كند آن طريق كه شد ديگر كسى نمى‏تواند اعتراض بكند چون حق جا به جايى را هم گذاشته‏ايم آقايان اگر ديدند اصلح هستند براى كميسيون ديگرى با يكى از اعضاى كميسيون مذاكره مى‏كنند جا به جا مى‏كنند كه بروند مثلًا كسانى كه در قوه مجريه يا قضائيه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 54
هستند اگر ... اولًا پيشنهاد ابتدايى را خودشان مى‏دهند مى‏گويند كه من مثلًا كميسيون اولم اين است طبعاً يك مقدار اينجا حل مى‏شود يك مقدار در مرحله دوم حل مى‏شود در مرحله سوم قرعه خيلى كم اتفاق مى‏افتد شايد از 25 نفر سه چهار نفرش با قرعه حل بشود بقيه همين جورى حل مى‏شود.
منشى (يزدى)- آقاى عميد زنجانى بفرماييد.
عباسعلى عميد زنجانى- من پيشنهاد مى‏كنم به جاى قرعه كه يك انتخاب كورى هست اولويت‏ها به تشخيص هيأت رئيسه آورده بشود.
نايب رئيس (خامنه‏اى)- آقاى امينى بفرماييد.
ابراهيم امينى- بسم الله الرحمن الرحيم. عرض كنم كه البته اين است كه همه آقايان همان‏طور كه آقاى يزدى فرمودند اطلاعى از هر چيزى دارند ولى در اين جهت ترديد نيست كه بالاخره بعضى آقايان بهتر از بقيه هستند در بعضى قسمت‏ها كه ديگران اگر بخواهند بعد از يك مدتى فكر بكنند تازه مثل آنها مى‏شوند و ما اين موضوع را از دست بدهيم به نظر من خيلى كار درستى نيست من پيشنهادم اين است كه ما اين كميسيون‏هاى مختلفى كه داريم يكى كميسيون قضايى است ما در امور قضايى بعضى از آقايان اينجا در خدمتشان هستيم يقيناً اينها خوب هستند و خودشان هم يقيناً قبول مى‏كنند بودن در اين را، آنهايى كه محرز آنها قبول مى‏كنند در آن قسمت. در كميسيون تمركز مديريت بعضى افراد هستند كه خوب دست‏اندركارند مسلماً هم علاقه دارند هم قبول مى‏كنند و هم بهتر از ديگرانند يك عده‏اى هم هستند كه در مسائل رهبرى اينها بيشتر كار كرده‏اند البته نه دليل مزيتى بر ديگران دارند ذاتاً نه بيشتر كارشان بوده مثلًا در خبرگان بودند و چون در خبرگان بوده‏اند كار اين‏جورى كرده‏اند مثلًا مى‏فرماييد كه ما از آن وقتى كه مجلس خبرگان تشكيل شده دو كميسيون داشته‏ايم يكى كميسيون اصل 107 قانون اساسى كه همين است كه الان هست يكى هم اصل 109 و 111 بوده خوب افرادى در اين قسمت بوده‏اند در طول اين جريان آقايانى هم كه خدمتشان هستيم در خبرگان مى‏دانند كه اين آقايان هميشه در طول سال جلسه داشتند كميسيون 107 قانون اساسى‏اند اينها كه قهراً اين را قبول مى‏كنند مگر حالا يكى گفت من نمى‏خواهم خوب مسأله‏اى نيست آنهايى هم كه در شوراى‏عالى قضايى هستند آنها هم آن را قبول مى‏كنند آن تمركز در مديريت هم آن بقيه را تتميم كنيد از ديگران يعنى اگر رهبرى مثلًا كمتر بود يك تعداد زيادترى به آن اضافه مى‏كنيم، همين‏طور كميسيون قضايى باز همين جور تتميم بكنيد با بقيه ولى اصالت را به آنها بدهيد كه آنها حتى از آنها خواهش بكنيم كه قبول كنند كه كار بهتر انجام بگيرد.
منشى- آقاى عميد بفرماييد.
عميد زنجانى- با تمام متانتى كه فرمايش جناب آقاى امينى دارد من فكر مى‏كنم مخالف با روح تجديد نظر در قانون اساسى است، براى اين‏كه اگر امكان داشت كه توسط مسؤولان هر نهاد مشكلات آن حل شود، ديگر خيلى به اين ضرورت و به اين فوريت احساس نياز نمى‏شد بنابراين مفروض اين است كه مسؤولان هر نهاد به تنهايى توان حل مشكلات آن نهاد را
                        صورت مشروح مذاكرات شوراى بازنگرى قانون اساسى(جلسه‏14-1)، ص: 55
ندارند كه به يك هيأت 25 نفرى واگذار شده البته به عنوان يك ملاك و يك اولويت كاملًا مقبول است اما تنها ملاك قرار داده بشود مخالف با روح پيام و رهنمود حضرت امام است.
منشى (يزدى)- آقاى خزعلى بفرماييد.
ابوالقاسم خزعلى- با تشكر از جناب آقاى عميد ولى با غفلتى كه از يك نكته‏اى فرمودند اين را كه نتوانستند حل بكنند چون در چارچوبه قانون اساسى بود نتوانستند حل بكنند و به مشكل برخوردند و حالا كه مى‏خواهد يك مقدار تجديد نظر بشود اينها اولى هستند كه اظهار نظر بكنند مى‏گويند مشكل اينجا است و اين اصل 107 و 109 اينجا ما را به اشكال انداخت و اين‏كه نتوانستيم حل بكنيم چون اين اصل پايبند ما بود و حالا آمده‏ايم اين اصل را مقدارى انعطاف بدهيم بنابراين آنهايى كه در مشكل گير كرده‏اند بهتر مى‏توانند آن را حل بكنند.
منشى (يزدى)- آقاى امامى فرمايشى داريد بفرماييد.
محمد امامى كاشانى- من مى‏خواستم عرض كنم كه ظاهراً به اينجا برسيم كه بببينيم كارايى هر كس در آن جهت چقدر بيشتر است در همين كميسيونى كه مربوط به رهبرى است خوب، مجمع تشخيص مصلحت است، مجمع تشخيص مصلحت، در شوراى نگهبان افرادى هستند كه شايد آنجا حرف داشته باشند كه آقايانى كه نيستند به آن حرف‏ها آن‏جور تسلط نداشته باشند پيشنهاد من اين است كه هيأت رئيسه بررسى دقيقى بكند براساس شناخت از افراد و كارايى هر فردى تلفيق كند از تمام اين گروه‏هايى كه حضرت امام انتخاب فرموده‏اند (يك تلفيقى بكند در همه) والا اگر توى اين قرعه و اينها بيايد يك افرادى كه براى يك جاهايى خيلى كارا نيستند خواهند آمد مگر اين‏كه بگوييم افراد بروند در كميسيون‏ها آنجا و خيلى فعال باشند و وقت زياد داشته باشند، آنجا خيلى حرف بزنند، نقص و ابرام بشود كارها، مگر از آن طريق شور در كميسيون‏ها مشكل حل بشود والا ما مشكل خواهيم داشت.
منشى (يزدى)- آقاى مؤمن فرمايشى داريد بفرماييد.
محمد دانش‏زاده (مؤمن)- عرض كنم كه بنده به عنوان تكميلى نسبت به فرمايش حضرت آقاى خزعلى و حاج آقا امينى عرض مى‏كنم مثل اين‏كه شكى نباشد در كيفيت انتخاب حضرت امام كه از مجلس خبرگان- مجمع تشخيص مصلحت- قوه قضائيه و همچنين از مجلس افرادى را فرمودند در اين جمع باشند به خاطر اين است كه از آن تخصص‏هايى كه دارند استفاده بشود و استفاده از اين تخصص به اين است كه قهراً هر كدام از اينها حداقل عضوى براى آن كميسيون باشند و اين‏كه قانون اساسى قبلًا دستشان را بسته بود حالا به مشكلاتى برخورده‏اند مى‏توانند آن ريزه‏كارى‏هايى را كه در بين بوده كه مى‏بايست در آن وقت با اين جهتى كه جناب آقاى امينى فرمودند البته درست است كه اعضاء مجمع تشخيص مصلحت و خبرگان اينها اگر بخواهند همه‏شان شركت بكنند در اين كميسيون رهبرى، جور نمى‏آيد الا اين‏كه در مورد اعضاء مجمع تشخيص مصلحت خوب همان اشخاصى كه باز در عين حال تخصصى نسبت به آن كميسيون ديگر دارند يعنى كميسيون قضائى كه مربوط به امور قضائى هست يا در قسمت مديريت اجرايى دارند اين اقتضا مى‏كند رعايت تخصص بيشتر كه آقايان را در آن قسمت انتخاب بشوند و تشريف داشته باشند و على الظاهر هم خودشان آماده باشند و اگر در
                        صورت مشروح مذاكرات شوراى بازنگرى قانون اساسى(جلسه‏14-1)، ص: 56
آن قسمتى كه كميسيون رهبرى هست تعداد زيادتر شد از بين آنها كه قهراً همين جا هم هست كه زيادتر مى‏شود اين كميسيون اصل 107 و 109 را كه جناب آقاى امينى اشاره فرمودند الان هم حاج آقا براى جمعه از ماه رمضان دعوت كرده‏اند از اعضاى كميسيون. اين كميسيون شايد حدود 40 جلسه (درست يادم نيست) و هر جلسه‏اى سه ساعت يا بيشتر در رابطه با مسائل رهبرى بحث داشتند و خود آقايان بزرگوار كه اكثراً اعضاء خبرگان هستند مى‏دانند كه اكثراً خوراك جلسات خبرگان را همين كميسيون با بحث‏هايى كه آنجا داشته تهيه و تنظيم مى‏كند آن وقت بنابراين از اين فى الجمله فكر جلوترى كه كرده‏اند اگر بخواهد استفاده بشود قاعده‏اش اين است كه اينها در كميسيون رهبرى گذاشته بشوند منتها اين‏كه الان من اين را فكر مى‏كردم كه به نظرم (حالا دو مرتبه برنگشتم) از اعضاء حاضر، از خبرگان كه عضو كميسيون اصل 107 هم هستند به نظرم 7 يا 8 نفر از اعضاء انتخابى حضرت امام عضو كميسيون اصل 107 هم هستند (من الان در ذهنم درست نيست 7 يا 8 نفر) و قهراً آن كميسيون را خيلى خوب مى‏توانيم اشباع بكنيم منتها در عين اين‏كه اينها عضو آن كميسيون هستند جمع ايشان هم عضو مجمع تشخيص مصلحت هم هستند يعنى تكميل مى‏شود اگر اين جهت تخصصى همه‏شان بخواهد رعايت بشود با مسأله اين‏كه چند نفر هم از اعضاء مجمع تشخيص مصلحت در اين كميسيون رهبرى و تشخيص مصلحت باشد تكميل مى‏شود اعضاء 7 نفره آن كميسيون و بنابراين به نظر مى‏رسد كه اولويت‏ها اگر بخواهد رعايت بشود كه قطعاً مورد نظر حضرت امام هم بوده ايجاب مى‏كند كه به همين صورتى كه پيشنهاد كرده‏اند عمل بشود و السلام.
محمد يزدى- چون قرار هست خيلى بحث ادامه پيدا نكند يعنى زياد بحث نشود مطالبى كه فرمودند درست است ولى كسى ادعا نمى‏كند كه تخصص‏هايى وجود ندارد قطعاً در جمع 25 نفرتعدادى از آقايان به قسمت‏هايى آشنايى بيشترى دارند اما اين سؤال اين است كه اگر فرض بفرماييد با پيشنهادى كه مى‏فرماييد از ناحيه هيأت رئيسه چند نفر مشخص بشوند براى يك كميسيون بنده ادعا مى‏كنم كه من هم مايل هستم بيايم در اين كميسيون و مدعى مى‏شوم كه بنده در اين مسأله مى‏توانم نظر داشته باشم و نظرم را هم نظر خوبى مى‏دانم خوب با چه جهت و به چه عنوان به من مى‏فرماييد كه من در اين كميسيون نتوانم بروم يعنى فاصل چه چيزى مى‏تواند باشد؟ اين‏كه چند نفر كار كرده‏اند در اين قسمت درست است در دستگاه قضائى افراد قضائى و در دستگاه‏هاى ديگر افراد مربوط.
اما اين طرف قضيه كه به كسانى بخواهند بگويند نياييد اين يك مرجح مى‏خواهد مشكل از اين جهت بوده آن وقت اين را ... (امينى- شركت آزاد است) شركت بحث آخرى است طرف مدعى است كه حق رأى و نظر داشته باشد شما بخواهيد بفرماييد اين حق را ندارى براى نداشتن اين حق يك فكرى بايدكرد حاج آقا جنتى بفرماييد.
احمد جنتى- اگر آن پيشنهاد اول مورد قبول نشود كه من گفتم هيأت رئيسه پيشنهاد بدهد پيشنهاد دوم من اين است كه اصلًا در اختيار مجمع بگذارند يعنى 6 تا 6 تا به رأى بگذارند و براى هر كميسيونى 6 نفر را افراد تعيين بكنند و آن آراء را هر كه اكثريت آوردند همان را انتخاب بكنند اين نظر مناسب‏ترين‏اش است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 57
نايب رئيس (خامنه‏اى)- سه تا پيشنهاد است ملاحظه بفرماييد آقايان به نظر مى‏رسد كه بايستى رأى‏گيرى كرد.
نايب رئيس (هاشمى رفسنجانى)- پيشنهادها را بايستى رأى‏گيرى بكنيم.
نايب رئيس (خامنه‏اى)- من يك جمله‏اى مى‏خواستم عرض بكنم چون آقاى امينى و بعضى از آقايان ديگر استدلال كردند طبع قضيه همين است كه شما مى‏فرماييد خوب هر كسى در يك كارى واردتر است او بايستى در كميسيون مربوطه به آن كار حضور داشته باشد و نظر بدهد لكن حقاً و انصافاً هم تشخيص واردترها كار آسانى نيست هم اقناع ديگران به اين‏كه اينها واردترند و شما واردتر نيستيد كار مشكلى است به عهده هيأت رئيسه به خصوص اگر بخواهد گذاشته بشود اصلًا شايد امكان نداشته باشد و تا آخر اين اشكال و شبهه و استدلال طرفينى را خواهد داشت الان شما ملاحظه كنيد همين بحث الان نشان دهنده اين است كه چقدر قضيه محل قيل و قال خواهد شد (رئيس- هيأت رئيسه هم حاضر نيست) و هيأت رئيسه هم همان‏طور كه جناب آقاى مشكينى مى‏فرمايند كه حاضر نيست اقدام به كارى بكند كه يك شبهه و گله و اين چيزها به وجود خواهد آورد بنابراين حرف در اين نيست كه حالا آيا طبع قضيه خوب بلى، طبع قضيه همان است كه شما مى‏فرماييد لكن واقعاً ممكن نيست در عين حال پيشنهادى است اگر منصرف نيستيد از پيشنهادتان رأى بگيريم.
پيشنهاد اول اين است كه هيأت رئيسه صلاحيت‏ها را بررسى كند و طبق صلاحيت‏هايى كه افراد دارند و سوابقى كه در بخش‏هاى مختلف دارند آنها را براى عضويت كميسيون‏ها معين بكنند و تتميم را از ديگران يا به قرعه يا به انتخاب خودشان معين بكنند آقايانى كه با اين پيشنهاد موافق هستند قيام بفرمايند ...
امامى كاشانى- اگر هيأت رئيسه قبول نكند پس با رأى‏گيرى چطورى مى‏خواهيد ...
نايب رئيس (هاشمى رفسنجانى)- حالا اگر تصويب شد مجبوريم قبول بكنيم.
نايب رئيس (خامنه‏اى)- بلى وقتى تصويب شد، هيأت رئيسه قبول مى‏كند آقايانى كه با اين پيشنهاد موافق‏اند قيام بفرمايند ...
جنتى- پيشنهاد نداشتيم كه به رأى گذاشته بشود.
نايب رئيس (خامنه‏اى)- اين پيشنهاد شد ديگر، پيشنهاد نيست؟
منشى (يزدى)- پيشنهاد جناب آقاى امينى بود.
نايب رئيس (خامنه‏اى)- بلى، آقاى امينى اين را پيشنهاد كردند.
امينى- آقاى خامنه‏اى! پيشنهادم اين بود كه از هر دستگاهى روشن و معلوم است چه كسانى باشند خوب معلوم است آقاى موسوى اردبيلى و آقاى خوئينى‏ها در دستگاه قضائى هستند ...
نايب رئيس (خامنه‏اى)- آقاى امينى! آخر يك مشخصى مى‏خواهد يا نمى‏خواهد؟ بالاخره اين‏كه چه كسى مناسب كجا است، لابد يك تشخيص دهنده‏اى مى‏خواهد ...
امينى- مثلًا جناب‏عالى و آقاى موسوى نخست وزير در دستگاه اجرايى هستيد، اين مشخص نيست؟
منشى (يزدى)- چه كسى بگويد آنهايى كه تعيين شده‏اند چه كسانى هستند؟ لابد هيأت رئيسه يا خود اشخاص؟ پيشنهادتان را مشخصاً بفرماييد چه هست؟
                        صورت مشروح مذاكرات شوراى بازنگرى قانون اساسى(جلسه‏14-1)، ص: 58
امينى- خوب معلوم است كه آقايان موسوى اردبيلى و خوئينى‏ها در دستگاه قضائى هستند.
نايب رئيس (خامنه‏اى)- آقاى امينى! همه جا اين مطلب را مى‏فرماييد وضوح نيست در بعضى جاها شايد واضح است.
امينى- چرا مثلًا جناب‏عالى و آقاى موسوى، معلوم نيست؟
نايب رئيس (خامنه‏اى)- آخر با تكثير مثال كه مطلب اثبات نمى‏شود خيلى خوب اينجا هم كه شما گفتيد واضح، اما همه جا اين‏جور نيست.
نايب رئيس (هاشمى رفسنجانى)- خيلى خوب، پيشنهاد مشخصتان را بنويسيد بدهيد
نايب رئيس (خامنه‏اى)- بلى، پيشنهادتان را مشخصاً بنويسيد به رأى بگذاريم.
عميد زنجانى- پيشنهاد ديگر ما اين است: كلمه «قرعه» كه در آخرين مرحله آمده حذف و به جاى آن به تشخيص هيأت رئيسه اولويت‏ها بيايد
نايب رئيس (خامنه‏اى)- اين را كه مى‏فرماييد در همين ماده پيشنهادى آقايان منشى‏ها هست يعنى در آخرين مرحله به پيشنهاد هيأت رئيسه ...
عميد زنجانى- آقاى خامنه‏اى كلمه «قرعه» حذف بشود و اولويت‏ها ذكر بشود
اسدالله بيات- نه، مخالف با اين پيشنهاد است.
منشى (يزدى)- اولويت‏ها ذكر مى‏شود. همين اولويت‏هاى منظور شما ذكر مى‏شود.
نايب رئيس (هاشمى)- آقاى خامنه‏اى، دستور بدهيد آقايان پيشنهادشان را كتبى بدهند ما رأى بگيريم.
نايب رئيس (خامنه‏اى)- الان ضمناً ما به آخر وقت هم رسيديم و آقاى مشكينى هم مى‏خواهند نامه را بخوانند.
نايب رئيس (هاشمى)- ما هنوز يك ربع وقت داريم آقايان افطار اينجا تشريف دارند خواندن نامه 4- 5 دقيقه بيشتر طول نمى‏كشد.
منشى (يزدى)- بلى، بسيار خوب، به هر حال پيشنهادها را مرقوم بفرماييد مشخصاً پيشنهادها را مرقوم بفرماييد كه در مرحله رأى‏گيرى هستند.
نايب رئيس (خامنه‏اى)- ى عنى روى پيشنهادها بحث و استدلال زياد شده. يك پيشنهاد، يك نظر اصلى كه همين نظر داده شده به آقايان است اولين پيشنهادى كه رسيده به ترتيب مطرح كنيد به رأى بگذاريم.
منشى (يزدى)- اولين پيشنهادى كه رسيده است و قبلا هم به آن اشاره شد، پيشنهاد جناب هاشمى هست كه همين ماده باشد در ذيلش اضافه بشود: «جا به جايى اعضاء كميسيون‏ها با توافق دو طرف مانعى ندارد.»
نايب رئيس (خامنه‏اى)- اين پيشنهاد را به رأى بگذاريم، چه باشد ...؟
منشى (يزدى)- ى عنى پيشنهاد اين است كه همين پيشنهاد منشيان به اضافه اين جمله.
نايب رئيس (خامنه‏اى)- اول به اين پيشنهاد رأى بگيريم؟
نايب رئيس (هاشمى)- اول به پيشنهاد آقايان كه تغييراتى دادند رأى بگيريد و آخر به اين پيشنهاد رأى‏گيرى بكنيد.
نايب رئيس (خامنه‏اى)- بلى، وقتى كه اين تصويب شد، آن وقت آن را اضافه مى‏كنيم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 59
مؤمن- اول به آن جا به جايى تبصره كه مربوط به آيين‏نامه است.
هاشميان- ماده آيين‏نامه را آخر سر رأى بگيريد اول پيشنهادها رأى‏گيرى بشود، بعد آيين‏نامه.
نايب رئيس (خامنه‏اى)- همين كار را مى‏خواهيم رأى بگيريم منتظريم كه آقايان پيشنهادها را بدهند آقاى هاشمى! پيشنهادها را بدهند خوب است كه آقاى مشكينى نامه را قرائت بفرمايند.
نايب رئيس (هاشمى)- بلى، تا پيشنهادها حاضر بشود، نامه را بخوانند.
نايب رئيس (خامنه‏اى)- آقايان توجه بفرماييد نامه‏اى است از حضرت امام كه خوانده مى‏شود جناب آقاى مشكينى بفرماييد.
                        4- قرائت نامه حضرت امام مدّ ظله العالى به وسيله آيت الله مشكينى (رئيس شورا)

رئيس- بسم الله الرحمن الرحيم، نامه‏اى از طرف حضرت امام دام ظله خطاب به حقير.
پس از عرض سلام، خواسته بوديد نظرم را در مورد متمم قانون اساسى بيان كنم هر گونه آقايان صلاح دانستند عمل كنند من دخالتى نمى‏كنم فقط در مورد رهبرى. ما كه نمى‏توانيم نظام اسلامى‏مان را بدون سرپرست رها كنيم، بايد فردى را انتخاب كنيم كه از حيثيت اسلامى‏مان در جهان سياست و نيرنگ دفاع كند. من از ابتدا معتقد بودم و اصرار داشتم كه شرط مرجعيت لازم نيست. مجتهد عادل مورد تأييد خبرگان محترم سراسر كشور كفايت مى‏كند. اگر مردم به خبرگان رأى دادند تا مجتهد عادلى را براى رهبرى حكومتشان تعيين كنند وقتى آنها هم فردى را تعيين كردند تا رهبرى را بر عهده بگيرد قهراً او مورد قبول مردم است، در اين صورت او ولى منتخب مردم مى‏شود و حكمش نافذ است. در اصل قانون اساسى من اين را مى‏گفتم، ولى دوستان در شرط مرجعيت پافشارى كردند من هم قبول كردم. من در آن هنگام مى‏دانستم كه در آينده نه چندان دور قابل پياده شدن نيست. توفيق آقايان را از درگاه خداوند متعال خواستارم.
و السلام عليكم و رحمة الله و بركاته.
9/ 2/ 68 روح الله الموسوى الخمينى‏
 (حضار صلوات فرستادند) ضمناً گفتيم اين نامه را تكثير بكنند و خدمت آقايان بدهند.
منشى- آقاى مهدوى‏كنى بفرماييد.
محمدرضا مهدوى‏كنى- عرض مى‏شود كه در دستورى كه حضرت امام فرمودند لازم الاطاعة است و اجرا مى‏شود منتها يك سؤال براى من مطرح است جناب آقاى مشكينى! سؤال را بنده از جناب‏عالى دارم كه اين به نظر بنده قابل بررسى هست، حضرت امام در اينجا مرقوم فرموده‏اند كه خبرگان منتخب مردم هر كس را انتخاب بكنند به عنوان رهبرى آن منتخب، ولى منتخب است و اطاعتش لازم. ممكن است مردم اين سؤال را بكنند خبرگانى كه ما اول انتخاب كرديم با توجه به آن اصولى بوده است كه در قانون اساسى قبلًا بوده كه شرط مرجعيت بوده و اين خبرگان به اين شرط انتخاب شدند و بنابراين نمى‏شود گفت خبرگان موجود منتخب‏اند براى اين كار اين سؤال براى بنده مطرح است.
رئيس- اين بحث را ان شاء الله در آينده انجام مى‏دهيم و ضمن مبحث ولايت فقيه روشن‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 60
مى‏شود ولى باز دو سه جمله‏اى عرض مى‏كنم كه ما معتقديم آن‏چه كه امام معصوم نسبت به ولايت جامعه ولايت تامه دارد و حق تصرف در اموال نفوس دارد مانند يك پدرى نسبت به فرزند كوچك، نايب الامامى كه در زمان غيبت به نصب عام منصوب شده تمام آن شؤون براى نايب الامام ثابت است، نسبت به ملت و جامعه او ولايت دارد اگر حالا صلاح شد در اين‏كه از طرف جامعه يك عملى انجام بدهد چطور اگر از طرف جامعه نفت، مال و زمين مردم را صلاح ديد يك تصرفى انجام بدهد شما اين تصرف را نافذ مى‏دانيد براى اين‏كه ولى انجام داده. بنابراين، كان انتخاب يك عده‏اى را از طرف جامعه او انجام داد به اين بيان پس اينها منتخب مردم‏اند و ايشان گاهى روى اين ولايت كارى انجام مى‏دهد من معتقدم اين روى اين زمينه قابل اصلاح است مسأله هم همين جور.
نايب رئيس (خامنه‏اى)- خوب پيشنهادها را جناب آقاى يزدى مطرح بفرماييد.
منشى (يزدى)- ى ك پيشنهاد اين است كه 4 تا كميسيون را نوشته‏اند و اسامى اشخاصى را هم مرقوم داشته‏اند بعد نوشته‏اند كه سپس تكميل اعضاء توسط مفاد ماده يعنى اول اين اشخاصى كه نام برده شدند براى اين كميسيون‏ها پيشنهاد شده‏اند تكميل‏اش را به وسيله مفاد اينها. به ترتيب اعضاء كميسيون‏ها خوانده مى‏شود:
كميسيون اول آقاى طاهرى- آقاى امينى- آقاى مؤمن- آقاى خزعلى- آقاى محمدى، آقاى آذرى و آقاى مشكينى كه 7 نفر هستند.
كميسيون دوم، آقاى موسوى اردبيلى، آقاى موسوى خوئينى‏ها، آقاى دكتر حبيبى تكميلش را با بنده.
كميسيون سوم- آقاى خامنه‏اى- آقاى نخست وزير- آقاى هاشمى- تكميلش را هم به وسيله اين ماده، اين يك پيشنهاد است.
نايب رئيس (هاشمى)- كميسيون چهارمى را ننوشته‏اند؟
منشى (يزدى)- كميسيون چهارم اعضاى منتخب مجلس يعنى اعضاى محترم مجلس.
مؤمن- اصل پيشنهاد من كه معلوم نشد و من پيشنهاد كرده‏ام كه اول اعضاء چه جورى تعيين بشوند.
منشى- اين پيشنهادى است كه اين‏جور نوشته‏اند عنايت بفرماييد 4 تا كميسيون داريم پيشنهاد آقاى مؤمن اين است كه اين اعضايى كه نام برده شده‏اند براى اين كميسيون‏ها بقيه كه كمتر هستند به ترتيبى كه در اين ماده آمده است يعنى با درخواست و با قرعه.
مؤمن- اين پيشنهاد نظر من نيست تا معيارها مشخص نشده، تنها اشخاص مورد ندارد.
نايب رئيس (خامنه‏اى)- آقاى مؤمن اگر بنا باشد هر يك از اين پيشنهادها را بعد از مدتى كه بحث كرديم باز رويش موافق و مخالف بحث كنند نمى‏شود ببينيد همه بحث‏ها را آقايان فرموديد يعنى همين كه الان مى‏فرماييد استدالالش گفته شده در جلسه هم جناب‏عالى فرموديد هم آقاى امينى فرمودند نتيجه‏اش همين بود، خواهش مى‏كنم اجازه بدهيد كه پيشنهادها يكى پس از ديگرى رأى‏گيرى بشود و به يك نتيجه‏اى برسيم آقاى يزدى! همين پيشنهاد را بفرماييد بخوانيد.
مؤمن- آقاى خامنه‏اى! اين پيشنهاد را كه آقاى يزدى خواندند، قرعه نظر بنده نبود.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 61
نايب رئيس (خامنه‏اى)- قرعه نظر شما نيست ما نظر شما را به رأى نمى‏گذاريم ما اين پيشنهاد را به رأى مى‏گذاريم.
مؤمن- خوب اين پيشنهاد من است من در پيشنهادم خط كشيده‏ام.
نايب رئيس (هاشمى رفسنجانى)- خودتان پيشنهادتان را بگوييد.
منشى (يزدى)- پيشنهادتان غير از اين است؟
مؤمن- روى پيشنهاد آقاى يزدى خط كشيده‏ام، آنجا را ملاحظه بفرماييد.
ى زدى- آقاى طاهرى، آقاى امينى بعد آقاى آذرى و آقاى مشكينى. بسيار خوب، يعنى اين چند نفر را حذف كرديد (مؤمن- بلى) بسيار خوب، بقيه هم همين‏طور.
نايب رئيس (خامنه‏اى)- خيلى خوب، رأى مى‏گيريم آقايانى كه با اين پيشنهاد ...
هاشميان- اين پيشنهاد كه بحث نشده.
نايب رئيس (خامنه‏اى)- عزيزم بحث شده ديگر استدلالى براى اين مى‏خواهيد؟
هاشميان- به اين شكل كه بحث نشده.
نايب رئيس (هاشمى)- قبلا روى اينها بحث شده و حالا مى‏خواهند پيشنهادها را مشخص بكنند كه رأى بگيريم.
هاشميان- شما هر پيشنهادى را اول بحث بكنيد تا مخالف و موافق صحبت بكند بعد رأى‏گيرى بكنيد، آن كه تمام شد، روى پيشنهاد بعدى برويد.
نايب رئيس (خامنه‏اى)- آقاى هاشميان! عرض مى‏كنم روى اين پيشنهاد بحث شده. اسم زيد و عمر و بكر را فقط در بحث نياورده‏اند.
هاشميان- خيلى خوب، پس اين پيشنهاد جديد مى‏شود، اسم نياورده‏اند پيشنهاد جديد مى‏شود.
منشى- به هر حال پيشنهاد اين است كه اشخاص معينى با تناسب‏ها براى اين كميسيون‏ها مابقى‏اش هم به همان ترتيب ...
نايب رئيس (خامنه‏اى)- نه، تناسب‏ها را هم معين كرده.
ى زدى- ى عنى افراد را معين كرده‏اند.
هاشميان- آخر ما اينجا حرف داريم. يعنى شما پيشنهادى كه اول آقايان كرده‏اند، بعد افراد را اضافه كرده‏اند ما روى افراد حرف داريم موافق و مخالف مى‏خواهد بحث بكند.
نايب رئيس (هاشمى)- ببينيد آقايان ما يك بحثى كرديم هر كس از آقايان نظر خودش را گفت يك بار هم گفت، دو بار هم گفت و سه بار هم گفت تا آنجايى كه ديگر هيچ كس نمى‏خواست حرف بزند ما مى‏توانستيم همان را شفاهى به رأى بگذاريم اين كار را نكرديم گفتيم حرفتان را بنويسيد كه ديگر بعداً نگوييد كم يا زياد است يعنى اين همان است كه گفتيد اگر نمى‏نوشتيم شما اين حرف را نمى‏زديد حالا اين همان است آقاى مؤمن از پيشنهادش دو بار دفاع كرده و حالا آن را نوشته روى كاغذ ما داريم رأى مى‏گيريم و ديگر مخالف و موافق احتياج نيست صحبت بكند.
هاشميان- حاج آقا! كى اسم بردند؟ اسم كه نبردند اسم، پيشنهاد جديد است.
هاشمى- صحبت اسم كه نيست ايشان حرفشان اين بود افرادى كه در يك سمتى هستند خوب آقاى خامنه‏اى، آقاى نخست وزير معلوم است كه در آن سمت هستند، آن آقايان‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 62
هم كه اسم بردند گفتند كميسيون 7 نفرى قبلا گفتند يعنى همان‏ها بودند كه حالا اسمشان را نوشتند.
امينى- ما گفتيم تخصص‏ها، نظر ما روى اسم نبود.
هاشمى- خوب حالا آن پيشنهاد ايشان بود پيشنهاد شما را هم جداگانه رأى مى‏گيريم پيشنهاد شما محفوظ است.
اسدالله بيات- همين پيشنهاد مكتوب را به رأى بگذارى.
مؤمن- در مورد اين پيشنهاد يك توضيح بدهند.
نايب رئيس (خامنه‏اى)- توضيح ديگر نمى‏خواهد آقا همين پيشنهادى را كه آقاى يزدى خواندند به رأى مى‏گذاريم كه پيشنهاد آقاى مؤمن است آقايانى كه موافق هستند قيام بفرمايند (عده كمى برخاستند) تصويب نشد پيشنهاد بعدى را مطرح كنيد.
منشى- پيشنهاد بعدى اين است كه: «تعيين با پيشنهاد هيأت رئيسه و انتخاب مجمع» و امضاء هم ندارد.
جنتى- آقاى خامنه‏اى اگر مجمع است، پيشنهاد من هست.
نايب رئيس (خامنه‏اى)- بلى، پيشنهاد آقاى جنتى است و قبلا هم روى اين استدلال كردند كه خود مجمع تصميم‏گيرى بكند آقايانى كه با اين پيشنهاد موافق هستند قيام بفرمايند (عده كمى برخاستند) تصويب نشد پيشنهاد بعدى را مطرح كنيد كه باز پيشنهاد آقاى جنتى است.
منشى- پيشنهاد دومشان «تعيين با انتخاب مجمع» يعنى «هيأت رئيسه» نباشد يعنى پيشنهاد هيأت رئيسه هم نباشد.
اسدالله بيات- قبلا حاج آقا! اين بود باز به همان اولى بر مى‏گردد.
منشى- بود، منتها نه با اين كيفيت فقط همه اشخاص افراد را يكى يكى معين بكنند.
نايب رئيس (خامنه‏اى)- اين پيشنهاد سوم را به رأى مى‏گذاريم پيشنهاد اين است كه: «تعيين از طرف مجمع مستقيماً يعنى يكى يكى پيشنهاد بشوند مجمع رأى بدهد براى هر شش نفرى براى يك كميسيون» (جنتى- 6 تا 6 تا) آقايانى كه با اين پيشنهاد موافق‏اند قيام بفرمايند (عده كمى برخاستند) تصويب نشد پيشنهاد بعدى.
منشى- پيشنهاد چهارم، پيشنهاد آخر به جاى قرعه در آخرين مرحله با اولويت‏ها به تشخيص هيأت رئيسه يعنى قبول كرده‏اند كه همين چيزى كه در اين ماده است فقط آن قسمت آخرش را به جاى قرعه با اولويت‏ها و تشخيص هيأت رئيسه.
اسدالله بيات- اين همان پيشنهاد اوليه است.
نايب رئيس (هاشمى)- آقايان توجه بكنند اين معنايش چه مى‏شود؟ معنايش اين است اول آقايان اسم مى‏نويسند مثلًا اگر 6 نفر براى كميسيون رهبرى فقط نوشته بودند آن تكميل است اصلًا بحثى هم رويش نيست اگر زيادى بودند بعد اين زيادى كجا بايد برود به جاى اين‏كه ما با قيد به جايى بفرستيم او را با تعيين هيأت رئيسه بفرستيم.
نايب رئيس (خامنه‏اى)- آقايانى كه موافق هستند با اين نظرى كه آقاى هاشمى توضيح دادند قيام بفرمايند (عده كمى برخاستند تصويب نشد) ديگر پيشنهاد نداريم؟
                        صورت مشروح مذاكرات شوراى بازنگرى قانون اساسى(جلسه‏14-1)، ص: 63
منشى- نخير، اصل ماده است با اضافه.
نايب رئيس (هاشمى رفسنجانى)- اگر اصل ماده تصويب شد، آن وقت آن اضافه را مطرح مى‏كنيم.
نايب رئيس (خامنه‏اى)- اصل ماده را به رأى مى‏گذاريم كه قبلا آقاى دكتر حبيبى خواندند آقايان مستحضر هستيد آقايانى كه موافق هستند قيام بفرماييد (اكثر برخاستند) تصويب شد.
هاشمى رفسنجانى- حالا عبارت پيشنهاد من را بخوانيد.
منشى- آقاى هاشمى پيشنهاد فرموده‏اند كه جابه‏جايى اعضاى كميسيون‏ها با توافق دو طرف مانعى ندارد.
هاشمى رفسنجانى- بلى، منظورم اين است كه اگر ما در يك كميسيونى افتاديم با عضوى از آن كميسيون ديگر توافق كرديم كه جايمان را عوض بكنيم، اشكال نداشته باشد.
نايب رئيس (خامنه‏اى)- اين پيشنهاد را به رأى مى‏گذاريم آقايانى كه موافق هستند قيام بفرمايند (اكثربرخاستند) تصويب شد خوب جناب آقاى مشكينى اعلام بفرماييد جلسه ختم بشود.
                        5- پايان جلسه و تاريخ تشكيل جلسه آينده‏

رئيس- فردا ان شاء الله ساعت چهار بعد از ظهر رفقا حاضر بشوند، اول ساعت چهار اظهار لطف كنند اينجا حاضر باشند ختم جلسه اعلام مى‏شود.
 (جلسه ساعت 19 پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 64
                        جلسه سوم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده روز دهم ارديبهشت ماه 1368 هجرى شمسى برابر با بيست و سوم رمضان المبارك 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- ادامه بحث و بررسى پيرامون آيين‏نامه داخلى و تصويب موادى از آن‏
3- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 65
                        1- اعلام رسميت جلسه و تلاوت آياتى از كلام الله مجيد

رئيس- بسم الله الرحمن الرحيم. با حضور بيست نفر جلسه رسميت دارد دستور جلسه را اعلام بفرماييد.
منشى (دكتر حسن ابراهيم حبيبى)- بسم الله الرحمن الرحيم. دستور سومين جلسه بعد از ظهر يكشنبه دهم ارديبهشت ماه 1368 مطابق با بيست و سوم رمضان المبارك 1409:
1- تلاوت كلام الله مجيد
2- دنباله رسيدگى به آيين‏نامه داخلى‏
3- تشكيل كميسيون‏ها
نايب رئيس (هاشمى رفسنجانى)- آقاى نورى چند آيه از كلام الله مجيد را تلاوت بفرماييد.
                        اللهم صل على محمد و آل محمد

                        اعوذ بالله من الشيطان الرجيم‏

                        بسم الله الرحمن الرحيم‏

                        سَبَّحَ لِلَّهِ مَا فِى السَّمَاوَاتِ وَمَا فِى الْأَرْضِ وَهُوَ الْعَزِيزُ الْحَكِيمُ* هُوَ الَّذِى أَخْرَجَ الَّذِينَ كَفَرُوا مِنْ أَهْلِ الْكِتَابِ مِنْ دِيارِهِمْ لِأَوَّلِ الْحَشْرِ مَا ظَنَنْتُمْ أَنْ يخْرُجُوا وَظَنُّوا أَنَّهُمْ مَانِعَتُهُمْ حُصُونُهُمْ مِنَ اللَّهِ فَأَتَاهُمُ اللَّهُ مِنْ حَيثُ لَمْ يحْتَسِبُوا وَقَذَفَ فِى قُلُوبِهِمُ الرُّعْبَ يخْرِبُونَ بُيوتَهُمْ بِأَيدِيهِمْ وَأَيدِى الْمُؤْمِنِينَ فَاعْتَبِرُوا يا أُولِى الْأَبْصَارِ* وَلَوْلَا أَنْ كَتَبَ اللَّهُ عَلَيهِمُ الْجَلَاءَ لَعَذَّبَهُمْ فِى الدُّنْيا وَلَهُمْ فِى الْآخِرَةِ عَذَابُ النَّارِ* ذَلِكَ بِأَنَّهُمْ شَاقُّوا اللَّهَ وَرَسُولَهُ وَمَنْ يشَاقِّ اللَّهَ فَإِنَّ اللَّهَ شَدِيدُ الْعِقَابِ‏

                         (صدق الله العلى العظيم- حضار صلوات فرستادند)

                         «سورة الحشر- از آيه اول تا چهارم»

                        2- ادامه بحث و بررسى پيرامون آيين‏نامه داخلى و تصويب موادى از آن‏

رئيس- دستور را شروع كنيد.
منشى (دكتر حبيبى)- تا پايان ماده 6 رسيده بوديم، ماده 7 مطرح است كه قرائت مى‏كنيم:
ماده 7: پس از انتخاب اعضاى كميسيون‏ها، هر كميسيون به رياست مسن‏ترين عضو و با حضور كليه اعضاء منعقد مى‏شود و فوراً يك رئيس، يك نايب رئيس و يك مخبر با رأى مخفى و اكثريت نسبى انتخاب مى‏نمايد.
مخبر كميسيون وظيفه منشى را نيز بر عهده خواهد داشت.
منشى (محمد يزدى)- آقاى بيات پيشنهادى داريد مطرح بفرماييد.
اسدالله بيات- بسم الله الرحمن الرحيم. دو سه تا پيشنهاد دارم: يكى تقريبا پيشنهاد حذف است اولا يك نايب رئيس نباشد، دو تا باشد چون گرچه زمان محدود است ولى بالاخره ممكن است در يك جلسه رئيس نباشد، نايب رئيس هم نباشد، دو تا نايب رئيس هيچ مشكلى ايجاد نمى‏كند و بقيه درست است اما عبارت «مخبر كميسيون وظيفه منشى را نيز به عهده خواهد داشت» اين را من درست نمى‏دانم چون عملًا منشى مسؤول دفتر و دستك است،
                        صورت مشروح مذاكرات شوراى بازنگرى قانون اساسى(جلسه‏14-1)، ص: 66
مشغول نوشتن در كميسيون است ما در كميسيون‏ها تجربه كرده‏ايم كسانى كه منشى هستند آن توجه و تسلط لازم را به زواياى مسائل معمولًا ندارند خدا خير بدهد، برادرى داشتيم به نام آقاى «عليزاده» ايشان منشى ما بود بعد وقتى كه خودش مى‏خواست حرف بزند نمى‏توانست بنويسد بعد مى‏گفت حيف كه اين حرف‏هاى خوب نوشته نمى‏شود! مخبر بايد به همه مسائل تسلط داشته باشد و توجه بكند اين است كه من معتقدم منشى جداگانه مى‏خواهد و مخبر هم جداگانه مى‏خواهد و نبايد مخبر وظيفه منشى را بر عهده داشته باشد بنابراين عبارت اين است: «پس از انتخاب اعضاى كميسيون‏ها هر كميسيون به رياست مسن‏ترين عضو و با حضور كليه اعضاء منعقد مى‏شود و فوراً يك رئيس و دو نايب رئيس و يك مخبر و يك منشى ... اين عيبى هم ندارد با رأى مخفى و اكثريت نسبى انتخاب مى‏نمايد» ولى عبارت «مخبر كميسيون وظيفه منشى ...» تا آخر حذف مى‏شود.
منشى (يزدى)- آقاى امينى نظرى داريد بفرماييد.
امينى- عرض من اين است كه اين قيد با حضور كليه اعضاء ممكن است مشكلى را به وجود بياورد، همان با حضور اكثريت اعضاء كافى است، ديگر حضور كل ممكن است نباشد آن وقت نتوانند اقدامى بكنند.
منشى (يزدى)- جناب آقاى مشكينى فرمايشى داريد بفرماييد.
مشكينى- بسم الله الرحمن الرحيم. خيلى دقت در اين‏كه چند تا منشى و مخبر در اين كار كوچك باشند لازم نيست من معتقدم اين كلمه «به رياست مسن‏ترين عضو» كه در اين ماده نوشته شده اصلًا حذف بشود «و پس از انتخاب اعضاء كميسيون‏ها هر كميسيون با حضور كليه اعضاء منعقد مى‏شود و فوراً يك رئيس، يك نايب رئيس انتخاب مى‏كنند» حالا آن يك چند دقيقه‏اش بدون رئيس سنى، كار بكنند مانعى ندارد آقاى يزدى بفرماييد.
محمد يزدى- عرض شود كه مسأله به رياست مسن‏ترين اعضاء خيلى روشن هست كه همين چيزى بود كه حضرت آيت الله مشكينى روز گذشته از آن دفاع مى‏كردند يعنى همان شروع كار قاعدتاً يك مجوز قانونى مى‏خواهد، اگر مسأله مسن‏ترين يك چيز طبيعى هست كه بزرگ‏تر يك احترام خاصى دارد آن احترام خاص سبب مى‏شود كه بتواند كار را شروع كند از اين جهت مشكلى را هم پيش نمى‏آورد همين‏طور كه فرمودند كار زيادى نيست.
و اما نسبت به اعضاء كه با حضور جميع اعضاء باشد فرض اين است كه حداكثر، شش نفر هستند اگر ما اين قيد را نكنيم خوب با سه چهار نفر كار را شروع كردن امكان دارد كه توى جمع شش نفرى، كسى كه هم براى رياست يا براى نيابت رياست يا براى منشى‏گرى مناسبت بيشترى داشته باشد او حضور نداشته باشد، رعايت اين مسأله نشده است، پس طبعاً در جمع شش نفره مناسب هست كه با حضور همه باشد.
نكته آخر اين بود كه مسأله منشى و مخبر همين‏طور كه آقاى بيات فرمودند درست است كه معمولًا منشى نمى‏تواند نكات ريز مورد مذاكره را نگهدارى بكند كه در موقع گفتن در جلسه علنى توجه داشته باشد.
اما اينجا تصور مى‏شود كار ادارى زيادى ندارد، اگر واقعاً آقايان فكر مى‏كنند كار ادارى زيادى دارد مثل مجلس يك منشى ادارى برايش بگذاريم جداى از اعضاء آن منشى ادارى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 67
كارهاى ادارى آن را انجام بدهد و آن كسى كه مخبر هست، مخبرى باشد كه از اعضاء باشد كه بتواند مطالب را بگويد.
منشى- آقاى هاشميان مطلبى داريد بفرماييد.
حسين هاشميان- اينجا دو تا پيشنهاد مطرح شده: يكى پيشنهاد آقاى بيات هست، يكى پيشنهاد جناب آقاى امينى. اين‏جورى شما مختلط بحث مى‏كنيد ما به جايى نمى‏رسيم، شما پيشنهادى كه اول آقاى بيات دادند اين را به رأى بگذاريد، به نتيجه برسانيد بعد برويد روى پيشنهاد بعدى.
نايب رئيس (سيد على خامنه‏اى)- خوب حالا دارد بحث مى‏شود بعد جدا جدا به آن رأى مى‏گيريم.
هاشميان- حاج آقا! جدا جدا بايد بحث بشود و بعد به آن رأى بگيريد چون ممكن است موافق و مخالف در هر بحثى بخواهد شركت بكند، اين‏جورى نظم بحث‏ها به هم مى‏خورد.
نايب رئيس (خامنه‏اى)- خوب، ببينيد، اين درست است در مباحث مهم همين جور است ما خواهش‏مان اين است كه از اين مواد ساده آيين‏نامه زود عبور كنيم يعنى اگر بخواهيم روى يكى يكى كلمات يك مخالف و يك موافق بحث كنند فكر نمى‏كنم خيلى به مصلحت كار و به مصلحت اين جمع باشد حالا اگر آقايان بحث جديدى ندارند ما به رأى بگذاريم، اول پيشنهاد آقاى بيات را به رأى مى‏گذاريم، آقاى بيات متن مورد نظرتان را بخوانيد.
اسدالله بيات- با توجه به پيشنهاد من عبارت اين‏طور مى‏شود: «پس از انتخاب اعضاء كميسيون‏ها هر كميسيون به رياست مسن‏ترين عضو و با حضور كليه اعضاء منعقد مى‏شود» تا اينجا فرقى نمى‏كند «و فوراً يك رئيس و دو نايب رئيس و يك مخبر و منشى با رأى مخفى و اكثريت نسبى انتخاب مى‏نمايد».
نايب رئيس (خامنه‏اى)- آقايانى كه با اين نظر موافق هستند، قيام بفرمايند (عده كمى برخاستند) رأى نياورد.
آذرى قمى- بعضى قسمت‏هاى پيشنهاد خوب بود و بعضى چيزهايش درست يك دفعه روى اين رأى گرفتن به نظر من كار درستى نيست.
منشى (يزدى)- پيشنهاد دهنده يك پيشنهاد داشتند حالا خودتان مى‏دانيد.
نايب رئيس (هاشمى رفسنجانى)- مى‏شد جدايش بكنيد.
نايب رئيس (خامنه‏اى)- آقاى آذرى! كلًا اين يك پيشنهاد بوده ما كه نمى‏توانيم كلمه به كلمه رأى بگيريم خوب اول يك كارى بكنيم اگر آقايان موافق باشند ما رأى‏گيرى را از حالت قيام و قعود خارج كنيم و به صورت بالا بردن دست باشد، به نظر من خيلى از مشكلات حل مى‏شود، آقايانى كه موافق‏اند رأى‏گيرى به صورت بلند كردن دست صورت بگيرد اين يك بار ديگر را هم قيام كنند (اكثر برخاستند) تصويب شد.
بنابراين بعد از اين به صورت بلند كردن دست رأى‏گيرى مى‏كنيم ببينيد يكى، يكى مواردى را كه در ماده (7) محل اختلاف است دانه، دانه رأى‏گيرى مى‏كنيم:
بيات- ببينيد! نظر من اين است به جاى دو نفر نايب رئيس اگر يكى باشد اشكالى ندارد ولى مخبر و منشى يك نفر نمى‏تواند باشد.
نايب رئيس (خامنه‏اى)- بگذاريد حالا يكى يكى من رأى مى‏گيرم، اصلًا از آن شكل‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 68
رأى‏گيرى صرف نظر مى‏كنيم چون ديگر رأى‏گيرى آسان‏تر شد.
بحث بر سر اين است كه رياست مسن‏ترين باشد يا نه؟ اول اين محل بحث است آقايانى كه موافق‏اند «رياست مسن‏ترين باشد» دستشان را بلند كنند (اكثر دستشان را بلند كردند) تصويب شد.
بحث بر سر اين است كه در جلسه اول آيا كليه اعضاء بايد باشند يا اكثر؟ (هاشمى رفسنجانى- يعنى پنج نفر) يا 5 نفر آقايانى كه موافق‏اند با كليه اعضاء تشكيل شود دستشان را بلند كنند (عده كمى دستشان را بلند كردند) تصويب نشد بنابراين همان پنج نفر خواهد بود (هاشمى رفسنجانى- روى 5 نفر هم رأى بگيريد) يعنى مى‏فرماييد به 5 نفر هم رأى بگيريم؟
خوب آقايانى كه موافق‏اند با حضور پنج نفر باشد دستشان را بلند كنند (اكثر دستشان را بلند كردند) تصويب شد.
آقايانى كه موافق‏اند دو نايب رئيس باشد دستشان را بلند كنند (عده كمى دستشان را بلند كردند) رد شد.
آقايانى كه موافق‏اند مخبر و منشى جدا باشند و يك منشى هم علاوه بر مخبر انتخاب بشود دستشان را بلند كنند (اكثر دستشان را بلند كردند) تصويب شد خيلى خوب، بنابراين يك رئيس داريم و يك نايب رئيس و يك مخبر و يك منشى. پس ماده به اين ترتيب تصويب شد.
بيات و هاشميان- حاج آقا! جداگانه به ماده هفت رأى‏گيرى بشود.
سيد على خامنه‏اى- آيا جداگانه هم بايد به ماده رأى بگيريم؟
بيات و هاشميان- بله، به خود ماده هم بايد جدا رأى بگيريد.
نايب رئيس (خامنه‏اى)- خيلى خوب، با اين خصوصيات ... اين «بايد» هايى كه شما مى‏گوييد نمى‏دانم از كجاست؟
آذرى قمى- «بايد» در آيين‏نامه داخلى مجلس شوراى اسلامى است.
نايب رئيس (خامنه‏اى)- آخر مقصود حاصل شده است حالا شماها مى‏خواهيد ...
منشى (يزدى)- اگر قبلا سكوت بود، نسبت به بقيه‏اش هم سكوت لامت تصويب تلقى شود.
نايب رئيس (خامنه‏اى)- بنابراين ماده 7 تصويب شده است ماده 8 را قرائت بفرماييد.
 (به شرح زير خوانده شد)
ماده 8- جلسه كميسيون‏ها به حضور حداقل پنج نفر رسميت مى‏يابد و مصوبات به اكثريت 4 نفر خواهد بود.
نايب رئيس (خامنه‏اى)- آقايان نظرى دارند؟ (اظهارى نشد) نظرى نيست، تصويب شد ماده 9 را قرائت بفرماييد
 (به شرح زير خوانده شد)
ماده 9- جلسات كميسيون حداقل سه ساعت در روز بين ساعات هفت تا پانزده همه روزهاى هفته به استثناى جمعه‏ها تشكيل مى‏شود ساعات كار هر كميسيون با توافق اعضاى آن معين مى‏شود.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 69
روزهاى چهارشنبه هر هفته دستور و ساعات تشكيل جلسات هفته بعد به اطلاع هيأت رئيسه مى‏رسد.
هيأت رئيسه دستور جلسه هر كميسيون را در ساعات اوليه پنجشنبه هر هفته به اطلاع كميسيون‏هاى ديگر مى‏رساند.
منشى (يزدى)- آقاى بيات نظرى داريد بفرماييد.
اسدالله بيات- من معتقدم كه يكى دو تا عبارت اگر حذف بشود عبارت سليس‏تر مى‏شود، «جلسات كميسيون يا كميسيون‏ها حداقل سه ساعت در روز» بين ساعت 7 تا 15 همه روزهاى هفته هيچ نيازى به اين قضيه نيست ممكن است خود كميسيون‏ها توافق پيدا كنند بر اين‏كه قبل از ظهر باشد ...
نايب رئيس (خامنه‏اى)- ساعت هفت همان قبل از ظهر است.
بيات- نه منظورم اين است كه قيد ساعت لازم نيست، ممكن است ... (سيد على خامنه‏اى- قبل از ظهر فرموديد منظور ما هم ساعت هفت قبل از ظهر بود) يعنى هر ساعتى كه خودشان مى‏خواهند انتخاب كنند به نظر من بودن اين قيد لازم نيست در رابطه با روزها، «به استثناى جمعه‏ها تشكيل مى‏شود و ساعات كار هر كمسيون با توافق اعضاى آن معين مى‏شود» به نظر من همين عبارت كافى است و آن جمله اوليه لازم نيست منتها جمله پيشنهاد بعدى من اين است كه «روزهاى چهارشنبه» به صورت تبصره در بيايد به صورت «ماده 9 در نيايد» يعنى به صورت تبصره است ذيل آن هم نيست چون حالت تبصره دارد ماده 9 تا معين مى‏شود، تبصره روزهاى 4 شنبه هر هفته دستور و ساعت تشكيل جلسات هفته را بيان مى‏كند.
منشى- آقاى امينى بفرماييد.
ابراهيم امينى- عرض كنم كه اين ظاهراً 7 تا 15 را مى‏گويد من فكر نمى‏كنم كه اين قدر ضرورت داشته باشد كه جلسات‏مان اين‏جورى باشد كه هميشه بعد از ظهرها جلسه عمومى داشته باشيم و پيش از ظهرها هم جلسه كميسيون‏ها به طور منظم باشد من ترديد دارم كه ما اين قدر نياز داشته باشيم به علاوه با توجه به اين‏كه آقايان به هر حال شاغلند پيش از ظهرها اكثراً يا در مجلس كار مى‏كنند يا در نهادهاى ديگر كار مى‏كنند و اين‏كه حتماً مقيد باشند هم پيش از ظهر جلسه كميسيون را شركت كنند و بعد از ظهر هم آن را يك مقدارى ... اين تحميلى است كه خيلى هم ضرورت به نظر من ندارد من پيشنهاد مى‏كنم كه اگر صلاح بدانيد اين‏جور باشد كه: «جلسات كميسيون و جلسات عمومى كلًا بعد از ظهرها باشد» از همان ساعت 4 تا هر مقدارى كه خواستيد 3 يا 4 ساعت يا هر چقدر ... هفته‏اى 3 روز و هر روز سه ساعت جلسه كميسيون‏ها باشد و هفته‏اى سه روز هم جلسه عمومى باشد و خيال مى‏كنم كه كافى باشد اگر يك وقت در نهايت ديديم كم آمد و نرسيد آن وقت در آخر زيادترش مى‏كنيم.
منشى- آقاى عميد بفرماييد.
نايب رئيس (هاشمى)- آقاى خامنه‏اى! اگر اجازه بفرماييد ما اين‏جورى بكنيم هر پيشنهادى كه مطرح مى‏شود اول تكليف آن را روشن كنيم بعد عبور كنيم بهتر است الان آقاى امينى پيشنهاد جديدى دادند آقاى عميد هم نمى‏دانيم پيشنهاد جديد مى‏دهند يا نه؟
عميد زنجانى- من پيشنهاد دارم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 70
نايب رئيس (هاشمى رفسنجانى)- پس بهتر اين است هر پيشنهادى كه از طرف آقايان داده مى‏شود، اول تكليف آن را معلوم بكنيم و بعد به پيشنهاد ديگر بپردازيم.
نايب رئيس (خامنه‏اى)- بلى آقايان هر چه كه بحث بشود حرف خواهند داشت براى گفتن، همين نظر آقاى هاشمى را عمل كنيم به نظر من نظر خوبى است پس اول اجازه بفرماييد تكليف پيشنهاد آقاى بيات را معلوم بكنيم.
ايشان مى‏گويند كه «بين ساعت 7 تا 15 همه روزها به استثناى جمعه» اين عبارت حذف بشود «و از روزهاى 4 شنبه به بعد هم تبصره بشود» آقايانى كه با حذف اين عبارت موافق‏اند دستشان را بلند كنند (اكثر دستشان را بلند كردند) تصويب شد اين بين ساعت 7 تا 8 حذف شد يعنى عبارت «همه روزهاى هفته به استثناء جمعه‏ها» همه اينها حذف شد.
هاشمى رفسنجانى- نه، همه روزها نيست بين ساعتين بود ...
سيد على خامنه‏اى- خير، من عبارت را خواندم آقاى بيات! جناب‏عالى! «همه روزهاى هفته به استثناء جمعه‏ها» را نگفتيد؟
اسدالله بيات- خير «همه روزهاى هفته به استثناء جمعه‏ها» جزو پيشنهاد من نبود پيشنهاد من اين بود: «جلسات كميسيون حداقل سه ساعت».
نايب رئيس (خامنه‏اى)- خيلى خوب، پس آن قسمت همه روزهاى هفته جزو پيشنهاد شما نبود حالا آقايانى كه موافق‏اند به شكل تبصره در بيايد، دستشان را بلند كنند (عده كمى دستشان را بلند كردند) تصويب نشد.
ابراهيم امينى- پيشنهاد من اين است كه: «جلسات كميسيون‏ها هر روز نباشد».
نايب رئيس (خامنه‏اى)- نظر آقاى امينى اين است كه هر روز نباشد جلسات كميسيون‏ها آقاى امينى بفرماييد.
ابراهيم امينى- پيشنهاد من اين است كه جلسات كميسيون هفته‏اى سه روز بعد از ظهرها باشد حالا 4 ساعت يا سه ساعت، هفته‏اى سه روز هم جلسه عمومى باشد يعنى پيش از ظهرها براى آقايان خالى باشد.
نايب رئيس (خامنه‏اى)- جلسه عمومى را فعلا بحث نمى‏كنيم فقط بحث‏مان الان روى كميسيون‏هاست قصل جلسه عمومى بعد خواهد آمد.
امينى- جلسه كميسيون‏ها سه روز باشد چون به هم مربوط است در آن جمع مى‏آيد يعنى در هفته سه روز جلسات كميسيون‏ها باشد.
نايب رئيس (خامنه‏اى)- آقاى يزدى (مخالف).
محمد يزدى- پيشنهاد جناب آقاى امينى اين است كه در هفته بعد از ظهرها سه روز كميسيون باشد و سه روز جلسه علنى.
اولًا كه معمولًا جلسات علنى نمى‏تواند تشكيل بشود تا وقتى كه محصول كار كميسيون‏ها به جلسات علنى بيايد.
از طرفى هم وقت كم هست از اين جهت ما فكر مى‏كنيم كه بايد كميسيون‏ها هر روز كار خودشان را انجام بدهند اگر هم زودتر كارشان تمام شد مى‏توانند آن اعضاء به ساير كميسيون‏ها ملحق بشوند كه بيشتر بتوانند در بحث‏ها شركت داشته باشند و هر روز هم باشد منتها وقت‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 71
همان‏طور كه به نتيجه رسيديم با توافق كار بكنند جلسات علنى هم وقتش بيشتر هست كه بعداً به فصل آن مى‏رسيم بعد از ظهرها و ساعات معين ثابت بايد باشد كه هر وقت جلسات علنى بود خود به خود كميسيون‏ها در آن موقع نمى‏توانند تشكيل بدهند به اين نتيجه مى‏رسيم كه بنده هم بتوانم در كميسيون شركت كنم با توافقى كه با ساير اعضاء كردم و جلسه علنى هم به شكل ثابت وظيفه داشته باشم شركت كنم كه از وقت استفاده شده باشد به عبارت ديگر مانعى نداشته باشد كه چند ساعت در كميسيون كار كرده باشم چند ساعت هم در جلسه علنى شركت كرده باشم.
نايب رئيس (خامنه‏اى)- آقاى هاشمى بفرماييد.
نايب رئيس (هاشمى)- اين اطلاقش مى‏گيرد آن روزهايى كه جلسه عمومى هم داشته باشيم معنايش اين است كه آن روز بايد 7- 6 ساعت آقايان باشند پس مى‏گوييم روزهايى كه جلسه عمومى نداريم ما بيش از سه روز نمى‏توانيم اگر پيشنهاد اين باشد كه اگر آقاى امينى مى‏گويند پيشنهادشان را اين‏جور قيد بكنند روزهايى كه جلسه عمومى نيست ...
مؤمن- پيشنهاد تكميلى اين است كه يك روز در ميان باشد.
نايب رئيس (هاشمى رفسنجانى)- حالا هر چه شد، ممكن است ما جلسه عمومى اگر نداشته باشيم اين‏جور اجبار بكنيم هر روز 7- 6 ساعت كار بكنيم ظاهراً نرسيم اين تكليفى است كه عمل نمى‏شود.
نايب رئيس (خامنه‏اى)- حالا به هر حال سه بار در هفته كميسيون‏ها را يا سه روز در هفته كميسيون‏ها رأى مى‏گيريم.
نايب رئيس (هاشمى)- حداقل سه روز.
نايب رئيس (خامنه‏اى)- موافق باشيد كه ما كلمه حداقل را بگذاريم حداقل سه روز در هفته ...
امينى- قبل از ظهرش پس نباشد.
محمد يزدى- ساعت قرار شد با توافق باشد آن ديگر با توافق افراد است.
نايب رئيس (هاشمى رفسنجانى)- آن ديگر رأى آورد با توافق افراد باشد و ديگر نمى‏شود جا به جا كرد.
نايب رئيس (خامنه‏اى)- آقاى امينى پيشنهاد شما را با كلمه حداقل تكميل مى‏كنيم شايد رأى بيشترى بياورد عيبى ندارد؟ (امينى- خير) آقايانى كه موافق هستند به جاى «همه روزهاى هفته به استثناى جمعه‏ها» گذاشته بشود «حداقل هفته‏اى سه روز» دستشان را بلند كنند (اكثر دستشان را بلند كردند) تصويب شد.
منشى (محمد يزدى)- آقاى عميد پيشنهادتان را مطرح بفرماييد.
عباسعلى عميد زنجانى- من پيشنهادم در مورد كميسيون‏ها و جلسه مشترك يك روز در ميان است يعنى مكمل پيشنهاد جناب آقاى امينى مى‏شود كه رأى آورد يعنى چون جلسات عمومى فعلًا كار عمده‏اى ندارد و بايد كميسيون‏ها پيشرفتى داشته باشند تا براى جلسه علنى در ابتدا تا زمانى كه توافق بعدى حاصل بشود يك روز كميسيون يك روز جلسه مشترك. و پيشنهاد دوم هم اين است كه به جاى روزهاى 4 شنبه هر هفته روزهاى شنبه هر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 72
هفته ... (نايب رئيس (خامنه‏اى)- بگذاريد بحث اين را تمام كنيم) چون دستور جلسه كه اعلام مى‏شود شنبه‏ها اعلام مى‏شود.
نايب رئيس (خامنه‏اى)- خوب اجازه بدهيد اول تكليف پيشنهاد اولتان را معلوم بكنيم آقاى هاشمى بفرماييد.
نايب رئيس (هاشمى)- اين‏كه ايشان مى‏فرمايند يك روز در ميان اين ديگر قيد بى‏خودى است كه بزنيم آقايان اگر توانستند توافق كنند يك روز در ميان باشد خواستند همان روز كه مى‏آيند جلسه علنى شبش يا پيش از ظهرش، چرا آقايان را محدود كنيم قيد يك روز در ميان قيد مزاحمى است 4 شنبه‏ها كه ايشان مى‏گويند حالا شنبه باشد يا چهارشنبه روزش حالا خيلى مهم نيست.
نايب رئيس (خامنه‏اى)- خوب حالا يك روز در ميان را كه آقاى عميد پيشنهاد كرده‏اند به رأى مى‏گذاريم كسانى كه موافق‏اند دستشان را بلند كنند (عده كمى دستشان را بلند كردند) تصويب نشد پيشنهاد بعدى مطرح بشود.
منشى- آقاى هاشميان بفرماييد.
حسين هاشميان- پيشنهاد من اين است كه اين «به استثناى جمعه‏ها» «به استثناى تعطيلات رسمى» باشد.
نايب رئيس (خامنه‏اى)- در هفته سه روز به استثناى جمعه‏ها كه حذف شد هفته‏اى سه روز. خوب پيشنهادى بعدى.
منشى- ى ك پيشنهاد هم جناب آقاى امينى دارند در همين مسأله است بفرماييد.
ابراهيم امينى- ى ك پيشنهادى ديگر من دارم كه اصولًا ما جلسه عمومى‏مان همان‏طور كه آقاى يزدى فرمودند الان آن قدر كار ندارد، يكى دو جلسه توجيهى داريم بعد جلسه عمومى را بعد از ظهرها تعطيل مى‏كنيم و كميسيون‏ها مى‏تواند كه در آن وقت باقى بشود آن وقت كميسيون‏ها اگر اين‏جور شد بيشتر از سه روز هم مى‏تواند باشد اگر كه جلسه عمومى تعطيل باشد اين‏كه فرمودند وقت هم كم است واقعاً هم همين جورى است كميسيون‏ها همه هفته را فعاليت مى‏كنند چون حداقل گفتيم سه جلسه و خوراك براى جلسه عمومى تهيه مى‏كند وكار هم زودتر پيشرفت مى‏كند.
نايب رئيس (خامنه‏اى)- اين احتياج به رأى‏گيرى ندارد (هاشمى- ما حداقل سه روز در هفته گفتيم) و هنوز به فصل جلسات عمومى كه نرسيده‏ايم در جاى خودش راجع به آن هم بحث مى‏شود حالا توجه كنيد چند تا پيشنهاد ديگر هم داده‏اند يكى تبديل چهارشنبه به شنبه بود ...
محمد يزدى- من مخالفم.
نايب رئيس (خامنه‏اى)- بفرماييد.
محمد يزدى- من مخالف هستم علت اين مخالفت اين است كه چهارشنبه به اين جهت گفته شده است كه جمعه فاصله است در روز تعطيلى دستور جلسه خوانده مى‏شود و بعد هم آن چيزى كه مى‏بايست مطالعه بشود مطالعه مى‏شود و روز شنبه كه جلسه هست با اطلاع بيشتر هست ولى اگر روز شنبه دستور داده بشود كه در فاصله كمى آدم مى‏تواند آن نكته‏اى را
                        صورت مشروح مذاكرات شوراى بازنگرى قانون اساسى(جلسه‏14-1)، ص: 73
كه بايد مطالعه كند، مطالعه كند. از اين جهت گفته شده آخر روز 4 شنبه كه از تعطيلى استفاده بشود جناب آقاى مؤمن بفرماييد.
مؤمن- من عرضم اين است كه قبل از اين‏كه كميسيون‏ها را به جلسه عمومى بدهند اينجا يك تبصره‏اى به ماده اضافه بشود اين‏كه گفتيم «حداقل سه روز در هفته» تا موقعى كه كار جلسه عمومى شروع نشده «5 يا 6 روز در هفته» باشد كه سريع‏تر كار انجام بشود بعداً كه كار جلسات عمومى شروع شد، سه روز باشد.
نايب رئيس (خامنه‏اى)- اولًا كه بايد آن پيشنهاد قبلى را به رأى مى‏گذاشتيم بعد پيشنهاد جديدى مى‏فرموديد ثانياً خوب اين‏كه محلش گذشت تصويب شده (مؤمن- به عنوان تبصره بنده عرض مى‏كنم كه اين موردش استثنا باشديعنى پيشنهاد تبصره دارم) خوب پيشنهاد تبديل چهارشنبه به شنبه را كه آقاى عميد فرمودند من آن را به رأى مى‏گذارم آقايانى كه موافق‏اند دستشان را بلند كنند (رأى نياورد) در اين ماده ظاهراً پيشنهاد بحث نشده‏اى وجود ندارد آن‏چه كه محصول ماده شد ...
حسين هاشميان- من پيشنهادم اين است كه انتشار گزارش كميسيون‏ها از روز چهارشنبه به پنجشنبه موكول بشود.
منشى (دكتر حبيبى)- عرض مى‏شود كه چهارشنبه گزارش كميسيون‏ها داده مى‏شود و هيأت رئيسه 5 شنبه صبح آنها را بايستى منتشر بكند بنابراين اگر بگوييم پنجشنبه، هيأت رئيسه موفق نخواهد شد كه گزارش‏ها را منتشر بكند به اين ترتيب كه هست روز چهارشنبه آخر وقت كميسيون‏ها دستور جلساتش را مى‏دهند پنج شنبه صبح هم هيأت رئيسه آن را مى‏بيند طبع و توزيع مى‏كند روز جمعه هم آقايان مطالعه مى‏كنند كه ان شاء الله آماده بشود.
نايب رئيس (خامنه‏اى)- آقاى هاشميان منصرف شديد يا رأى بگيرم؟
هاشميان- منصرفم.
نايب رئيس (خامنه‏اى)- ماده 9 چون ديگر بحثى نيست تصويب شد حالا اجازه بدهيد من يك بار بخوانم ماده را آن‏چه را كه محصول اين بحث‏ها شد متن ماده 9 اين‏جورى است: «جلسات كميسيون حداقل سه ساعت در روز و حداقل سه روز در هفته تشكيل مى‏شود ساعات كار هر كميسيون با توافق اعضاى آن معين مى‏شود روزهاى چهارشنبه هر هفته دستور و ساعات تشكيل جلسه هفته بعد به اطلاع هيأت رئيسه مى‏رسد هيأت رئيسه دستور جلسه هر كميسيون را در ساعات اوليه پنجشنبه هر هفته به اطلاع كميسيون‏هاى ديگر مى‏رساند.» ماده بعدى را بخوانيد.
 (به شرح زير خوانده شد)
مبحث دوم- تشكيل و نحوه اداره جلسات عمومى.
ماده 9-
1- جلسات غير علنى است و با قرائت آياتى از قرآن كريم آغاز مى‏شود.
منشى (يزدى)- آقاى بيات پيشنهادتان را مطرح بفرماييد.
اسدالله بيات- پيشنهاد حذف اين ماده را دارم البته اين حذف اين ماده كه شايد آن ذيلش را ما بتوانيم بياوريم اما صدر ماده هيچ نيازى نيست براى اين‏كه جلسات علنى غير علنى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 74
در قانون اساسى مربوط به جلسات شوراى اسلامى است و در اينجا شما مطرح مى‏كنيد جلسات علنى يا غير علنى آينده يك تبصره بايد بياوريدكه خوب بعد اگر مجمع مثلًا تدوين قانون اساسى دو سوم‏شان (دو سوم) تصويب كردند توزيع بشود در اختيار ديگران گذاشته بشود پخش بشود و اينها ... به نظر من در اينجا هيچ نيازى به اين مسأله نداريم و گفتنش هم لازم نيست عبارتى كه در ماده 9 پيشنهاد دارم اين است: «جلسات علنى با قرائت آياتى از قرآن كريم آغاز مى‏شود» اما علنى بودن، نبودن، بنده معتقدم كه الان در اينجا ما نيازى به اين قضيه نداريم و لازم هم نيست باشد.
ى زدى- منظورتان جلسات رسمى است نه علنى؟
بيات- بله، من معتقدم رسمى نه علنى و غير علنى.
هاشمى رفسنجانى- پس علنى نداريد ديگر.
ى زدى- پس رسمى بايد باشد.
بيات- بله آقا چون كلمه غير علنى داريم مى‏گوييم ...
ى زدى- الان عبارت شما اين بود كه: «جلسات علنى». آقاى حبيبى بفرماييد.
نجفقلى حبيبى- بسم الله الرحمن الرحيم. اين مسأله‏اى را كه جناب آقاى بيات فرمودند يك كمى در ذهن من ابهام وجود دارد يعنى به هر حال بحث درباره مسائل مربوط به قانون اساسى است و اين مذاكرات جلسه هيچ‏گونه به حساب در معرض افكار عمومى قرار نگيرد نمى‏دانم واقعاً چقدر اين مطلب خوشايند خواهد بود؟ يا لااقل يك تماشاچى از متخصصين اهل فن اجازه بدهيد كه بيايند يا به يك گونه‏اى اين مطالب جلسات در معرض افكار عمومى قرار بگيرد اين‏كه هيچ‏گونه فعلًا منتشر نشود تا بماند در زمان خودش اين شايد يك كمى مطلوب نباشد كه من پيشنهادم اين بود كه به يك نحوى انعكاس مطالب بحث‏ها يا خود بحث‏ها دقيقاً سريع‏تر در معرض افكار عمومى باشد.
سيد على خامنه‏اى- اين تأييد حرف آقاى بيات بود آقاى يزدى نظرى داريد؟
محمد يزدى- عرض شود كه آقاى بيات مى‏فرمايند جلسات رسمى، جلسات رسمى اعم است از علنى و غير علنى، آقاى حبيبى مى‏فرمايند جلسات علنى باشد يعنى مقيد به اين‏كه مذاكرات منتشر بشود ما معتقد نبوديم به اين‏كه پيشنهادمان البته اين است و معتقد به اين نبوديم كه مذاكرات منتشر بشود مگر در مواقع استثنايى، دليلش هم اين است در اين سرى بحث‏ها به خصوص در بحث رهبرى احياناً مسائلى خواهيد داشت كه از تريبون عمومى بحثش و گفتنش و بعضى جهات به نظر مى‏رسد كه (تصورمان اين بوده) به نظر مى‏رسد كه شايد مناسب نباشد يعنى ممكن باشد مخالفين بتوانند از آن استفاده بكنند لذا اصل را بر غير علنى گذاشته‏ايم مگر در مواردى كه جلسه يا هيأت رئيسه يا كل موافق باشند بر اين‏كه منتشر بشود و در جلسات غير علنى هم خلاصه‏هايى يا خبر خلاصه آن منتشر بشود.
نايب رئيس (خامنه‏اى)- خوب بنابراين سه شكل است: دو تا پيشنهاد ما داريم يك پيشنهاد، پيشنهاد آقاى بيات است ببينيد راجع به پيشنهادات اين‏جورى صحبت بشود پس راجع به پيشنهاد آقاى بيات اگر كسى حرف دارد كه ايشان پيشنهادشان اين است كه «عدم تقيد به علنى و غير علنى بودن» يا جلسات عمومى ...
                        صورت مشروح مذاكرات شوراى بازنگرى قانون اساسى(جلسه‏14-1)، ص: 75
منشى (يزدى)- آقاى امينى بفرماييد به عنوان مخالف صحبت بكنيد.
ابراهيم امينى- عرض كنم كه بنده در عين حالى كه معتقدم بايد از نظر اهل فن و صاحب نظر در اين موضوع استفاده كرد و نظرهاى ديگران را حتى به يك وسيله‏اى خواست ولى به نظرم روى هم رفته جلسه اگر غير علنى باشد بهتر است براى اين‏كه خوب مسائلى ممكن است سؤال‏انگيز باشد و حرف در آن بيايد آزادى در بين اينها كه گفته بشود نباشد و جلسات مادامى كه نتيجه آن روشن نشده به بيرون سرايت نكند من ترجيح مى‏دهم هر كسى برود خوب چون ممكن است اين‏جورى باشد وقتى غير علنى باشد كسى هم از آقايان ولو خود اعضاء حق ندارد برود اين طرف و آن طرف بگويد در جلسه خبرگان اين‏جور مطرح شد فلانى اين‏جور گفت آن آن جور گفت آن مخالف بود، آن موافق بود در واقع جلو اين حرف گرفته مى‏شود اما اگر آزاد باشد خوب مى‏روند هر كسى مى‏گويد و ممكن است مشكلاتى ايجاد بشود آزادى كه در جلسه بايد باشد ممكن است سلب بشود به هر حال من مى‏گويم در عين حالى كه استفاده از نظر ديگران مى‏كنيم غير علنى را ترجيح مى‏دهم.
سيد على خامنه‏اى- شما آقاى هاشميان موافق پيشنهاد آقاى بيات هستيد كه مى‏خواهيد صحبت بكنيد؟ (هاشميان- من يك پيشنهاد ديگرى دارم) موافق پيشنهاد آقاى بيات كى مى‏خواهد صحبت كند.
محمد يزدى- نوبت آقاى موسوى است.
نايب رئيس (خامنه‏اى)- آقاى امامى موافق پيشنهاد آقاى بيات است بفرماييد.
محمد يزدى- اجازه بفرماييد آقاى موسوى در همين زمينه مى‏خواهند صحبت بفرمايند و نوبت با ايشان است بفرماييد.
ميرحسين موسوى- من اعتقاد دارم كه جلسات علنى بايد باشد و در جلساتى كه مطالبى گفته مى‏شود كه صلاح نيست به آن شكلى كه گفته شده در رسانه‏ها منعكس بشود مى‏شود. هيأت رئيسه يك چند كلمه‏اى را اين‏ور، آن‏ور بكند كنترل بكند مذاكرات ما كه پخش مستقيم نيست اگر علنى نباشد دور و بر اين مجلس صحبت‏هاى زيادى خواهد شد اين‏جور نيست كه مسائل به بيرون درز پيدا نكند منتها به صورت منحرف و به صورت متفاوت و مختلفى به بيرون درز خواهد كرد و دور و بر اين جلسه جوى ساخته خواهد شد.
نكته دوم اين است كه بالاخره انعكاس درست مسائل به بيرون ممكن است در كنار خودش برعكس يك پيشنهادات خوبى را براى مجلس بياورد يعنى افرادى تماس بگيرند مطالب خوبى را ارائه بكنند مسأله در دانشگاه‏ها و افكار عمومى برود ما مى‏خواهيم 2- 3 ماه ديگر به اين قانون اساسى مردم رأى بدهند خوب در اين 2- 3 ماه بهترين روش تبليغ همين هست كه مسائلى كه در اينجا مطرح مى‏شود به افكار عمومى كشيده بشود يقيناً وقتى يك اصلى اينجا تصويب مى‏شود با روحيه‏اى كه از مردم خودمان مى‏شناسيم مردم به آن قانع خواهند بود و مشكلى با مجلس نخواهند داشت كه بگويند كى موافق بود و كى مخالف بود همه كشش پيدا خواهند كرد كه از آن اصل دفاع بكنند به شرطى كه مقدمه درستى را ما سامان داده باشيم كه همان مقدمه درستش اين است كه كارهايى و بحث‏هايى كه اينجا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 76
مى‏شود در معرض داورى عموم و همچنين كارشناسان كشورمان قرار بگيرد. والسلام.
ى زدى- آقاى امامى! شما در همين زمينه مى‏خواهيد صحبت بفرماييد؟
نايب رئيس (خامنه‏اى)- جناب آقاى يزدى اجازه بفرماييد بنا شد كه روى هر پيشنهاد، يك موافق و يك مخالف صحبت كنند بعد به رأى بگذاريم حالا روى پيشنهاد آقاى بيات، مخالف صحبت كردند حالا اگر كسى روى اين پيشنهاد «عدم غير علنى يا علنى» بودن را مى‏خواهيد به عنوان موافق صحبت بكند، بكند اگر موافقى دارد صحبت بشود آقاى امامى جناب‏عالى موافقيد؟
امامى كاشانى- بله موافقم.
نايب رئيس (خامنه‏اى)- خيلى خوب، پس آقاى امامى صحبت كنند.
امامى كاشانى- من مى‏خواهم عرض كنم كه به صحبتى هم كه آقايان فرمودند معلوم شد كه غير علنى يك عيبى دارد علنى هم يك عيب دارد هر دو معلوم شد عيب دارد غير علنى عيب دارد براى اين‏كه خوب از اول مى‏گويند كه اينجا مى‏خواهد به اصطلاح كارهايش را مخفى كند علنى اگر باشد خوب يك جاهايى واقعاً نمى‏خواهد باشد پس چه عيب دارد كه ما بگوييم رسمى كه دست خودمان باشد اگر هر جا خواستيم علنى مى‏كنيم هر جا خواستيم علنى نمى‏كنيم.
نايب رئيس (خامنه‏اى)- خوب يك موافق و يك مخالف صحبت كردند مى‏خواهيم رأى بگيريم.
ى زدى- در همين زمينه يك پيشنهاد مكتوب هست، پيشنهاد رسمى بودن ...
خامنه‏اى- ببينيد «قيد علنى بودن يا غير علنى بودن» را برداريم جلسات حالا جلسات «رسمى» يا جلسات «عمومى» آن‏كه ظاهراً شما مقيد نيستيد.
منشى (يزدى)- به اين كيفيت مشابه پيشنهاد آقاى بيات آقاى عميد هم پيشنهاد دادند عبارت هر دو تقريباً يكى است اجازه بفرماييد پيشنهاد را بخوانم: «جلسات رسمى با قرائت آياتى از قرآن كريم آغاز مى‏شود و علنى بودن آن با تشخيص هيأت رئيسه، 24 ساعت قبل اعلام مى‏شود».
نايب رئيس (خامنه‏اى)- ببينيد اين يك قيدى است كه بايد بعداً روى آن رأى‏گيرى كنيم توجه كنيد ما مواد را داريم در حقيقت نكته نكته رأى مى‏گيريم بگذاريد اين مفهوم ماده را ما رأى‏گيرى بكنيم پس قيد علنى و غير علنى پيشنهاد اين هست كه نباشد حالا بعد اين‏كه با تشخيص كى باشد آن را بعد مشخص مى‏كنيم آقايانى كه با اين نظر موافق هستند دستشان را بلند كنند (اكثر دستشان را بلند كردند) تصويب شد.
ى زدى- پس رسمى مى‏شود.
نايب رئيس (هاشمى رفسنجانى)- خوب ديگر چيزى نيست رد شويم.
نايب رئيس (خامنه‏اى)- اين «است» را بايد برداريم آن وقت بعدش هم با قرائت آياتى از كلام الله مجيد هم كه كسى بحث نداشت يك پيشنهاد فقط هست «تشخيص علنى بودن يا غير علنى بودن با هيأت رئيسه» است آقاى يزدى اين پيشنهاد كيست؟
ى زدى- پيشنهاد آقاى عميد است، آقاى عميد پيشنهادشان همين است كه «و علنى بودن آن با تشخيص هيأت رئيسه 24 ساعت قبل اعلام مى‏شود».
                        صورت مشروح مذاكرات شوراى بازنگرى قانون اساسى(جلسه‏14-1)، ص: 77
نايب رئيس (خامنه‏اى)- خوب اين يك قيد اضافه است. اين را آقايان اگر موافق و مخالف دارد وقت بگيرند صحبت كنند آقاى هاشميان بفرماييد.
حسين هاشميان- علنى بودن و نبودن به چه دليل و ملاكى خواهد بود آقاى موسوى گفتند اگر علنى نباشد ممكن است پيامدهايى داشته باشد خوب ما اينها را منتشر مى‏كنيم ديگر.
خامنه‏اى- آقا شما داريد جواب چى را مى‏دهيد؟ اين بحث كه ديگر تمام شد.
هاشميان- نه، الان عرض مى‏كنم.
نايب رئيس (خامنه‏اى)- حالا چه لزومى دارد چيزى كه تصويب شده شما باز بخواهيد آن را بحث بكنيد.
حسين هاشميان- نه اين‏كه مى‏فرمايند «24 ساعت قبلش» دنبال همان است توجه بفرماييد اصلًا ما دليلى ندارد كه اينجا جلسه علنى داشته باشيم براى اين‏كه ما مذاكرات را منتشر مى‏كنيم حالا چه كلًا ما علنى داشته باشيم چه هيأت رئيسه تصويب بكند جلسه علنى باشد منظور از علنى اين است كه به اطلاع مردم برسد به اطلاع مردم با انتشارات، با نشر مى‏رسد بنابراين هيچ ضرورتى ندارد علنى باشد چه هيأت رئيسه تصويب كند و چه غير ...
نايب رئيس (خامنه‏اى)- پس با پيشنهاد مخالفيد؟
هاشميان- بله مخالفم.
نايب رئيس (خامنه‏اى)- ى ك نفر موافق با اين پيشنهاد اگر هست بحث كند والا به رأى مى‏گذاريم.
ميرحسين موسوى- من خودم پيشنهاد تكميلى دارم.
سيد على خامنه‏اى- تكميلى است يعنى با آن پس موافقيد.
سيد هادى خامنه‏اى- اگر يك هفته بعد هم منتشر بشود، غير علنى است.
ى زدى- البته اين نكته را اجازه بفرماييد اين نكته را كه آقاى هاشميان مقصود از علنى بودن اين است كه مستقيماً از راديو پخش بشود و در روزنامه‏ها و جرايد هم بيايد وقتى گفته مى‏شود غير علنى يا علنى مقصود اين است مقصود از علنى اين است.
نايب رئيس (خامنه‏اى)- نه، علنى آنى كه حالا اگر اصطلاحات مجلس را ملاك قرار بدهيم.
سيد هادى خامنه‏اى- نه اين‏جور نيست اين اصطلاحات عرف است علنى مجلس را منظور است.
نايب رئيس (خامنه‏اى)- بلى، علنى مجلس به اصطلاح مجلس اين است كه از راديو پخش بشود مستقيم پخش بشود يا در تلويزيون منعكس بشود مثل خبرگان اول مثلًا، وقتى قيد نياورديم مى‏توانيم حد آن را مشخص كنيم چقدرش پخش بشود كجا پخش بشود يعنى در شكل كنونى دست باز است پيشنهاد آقاى عميد اين است كه هيأت رئيسه 24 ساعت قبل‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 78
علنى بودن را اعلام بكنند آقايانى كه با اين پيشنهاد موافق‏اند دستشان را بلند كنند (تصويب نشد) ماده 10 را بفرماييد.
منشى (حسن ابراهيم حبيبى)- ماده 10 تاريخ تشكيل جلسات عمومى را هيأت رئيسه معين مى‏كند رئيس جلسه قبل از ختم هر جلسه روز و ساعت تشكيل جلسه بعد و دستور آن را اعلام مى‏نمايد اين نكات در صورت مشروح مذاكرات درج مى‏شود در موارد ضرورى با تشخيص هيأت رئيسه روز و ساعت تشكيل جلسه حداقل 12 ساعت قبل به اطلاع اعضاء مى‏رسد
منشى (يزدى)- آقاى بيات بفرماييد.
اسدالله بيات- اين نكات در صورت مشروح مذاكرات تا آخر اين شبيه مقاله است يعنى واقعاً آيين‏نامه نيست نيازى هم ما به اين عبارت نداريم بنابراين چون بالا ما گفتيم كه جلسات رسمى اصلًا معناى جلسات رسمى همين است كه ضبط مى‏شود اينجا تصوير داريم نياز هم به اين قضيه نداريم بنابراين، اين «نكات در صورت مشروح مذاكرات درج مى‏شود» حذف مى‏شود عبارت تا آخر در سر جاى خودش مى‏ماند.
نايب رئيس (خامنه‏اى)- خوب، كسى كه با حذف نظر موافقى، مخالفى دارد؟
محمد يزدى- بنده مخالفم، با اجازه شما عرض كنم كه چون ما از مفهوم علنى بودن اين تصور را داريم كه يعنى از راديو پخش شدن يعنى در جرايد منتشر شدن چون اين را داريم، يعنى اين‏كه آيا بايد ضبط بشود و در صورت جلسات بيايد يا نيايد يعنى تمام نقض و ابرام‏هايى كه اينجا انجام مى‏گيرد در صورت جلسات بيايد اين يك قيد اضافى مى‏خواهد يعنى مكلف بودن اداره قوانين مجلس به اين‏كه همه مذاكرات را بياورد يعنى اگر اينجا تصريح نشود هيچ وظيفه‏اى اداره قوانين ندارد كه اين كار را بكند و در آينده اگر بخواهيم بعضى از نكاتى را كه در نقض و ابرام‏ها بوده به دست بياورند خود به خود نخواهند آورد از اين جهت ما با حذف اين مخالفيم.
نايب رئيس (خامنه‏اى)- خيلى خوب، آقايانى كه با حذف جمله اين نكات در صورت مشروح مذاكرات درج مى‏شود موافق‏اند دستشان را بلند كنند (تصويب شد) نظر ديگرى نسبت به ماده 10 نيست؟ آقاى، آسيد هادى خامنه‏اى بفرماييد.
ى زدى- آقاى خامنه‏اى بفرماييد.
سيد هادى خامنه‏اى- پيشنهاد اصلاح عبارتى است فقط ماده 10 را جلسات عمومى تعبير كرديم بالا جلسات رسمى است يك انسجام و هماهنگى ميان تعبير از جلسه عمومى مى‏باشد يا رسمى يا عمومى يا هر دو با هم، اين را اصلاح بفرماييد.
نايب رئيس (خامنه‏اى)- به نظر مى‏رسد كه عمومى درست است ما چون رسمى و غير رسمى كه نداريم همه جلساتمان رسمى است در بالا هم بايد عمومى باشد جلسات عمومى با قرائت آياتى از كلام الله مجيد. ظاهراً اين‏جور است ديگر.
اسدالله بيات- جلسه اصلًا هميشه جلسه عمومى است نياز به اين نيست.
هاشمى رفسنجانى- اصلًا جلسات كه مى‏گوييم همين است غير جلسات ...
سيد على خامنه‏اى- در متن، تيتر هم نوشتيم تشكيل و نحوه اداره جلسات عمومى بنابراين جلسه رسمى است پس ماده 9 هم جلسات عمومى با قرائت آياتى از قرآن كريم آغاز مى‏شود به اين ترتيب.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 79
حسين هاشميان- پس جلسات عمومى حذف بشود.
خامنه‏اى- ماده 9 را گذاشتيم، ماده 9 را رأى گرفتيم بحث سر ماده 10 است مثل اين‏كه آقاى نورى بحث دارند؟
ى زدى- آقاى نورى شما بحث داريد؟
عبدالله نورى- من يك جمله‏اى داشتم در مورد اين نكاتى كه فرموديد اصلًا جمله اين بشود كه از ابتداى جلسه تا پايان جلسه همه‏اش بايد در صورت مذاكرات ثبت بشود.
نايب رئيس (خامنه‏اى)- عبارت پيشنهادى‏تان چيست؟
عبدالله نورى- مشروح مذاكرات جلسات عمومى از آغاز و ختم جلسه بايد ضبط بشود
منشى (حبيبى)- اين مطلب به طور كامل در ماده 29 آمده، آن پيشنهادى كه جناب آقاى نورى دارند.
عبدالله نورى- اگر آنجا آمده، پس اين نكات اينجا چه هست؟
نايب رئيس (خامنه‏اى)- خوب حذف آن‏كه رأى نياورد.
نايب رئيس (هاشمى رفسنجانى)- مهم نيست عبور كنيم.
نايب رئيس (خامنه‏اى)- بله، ماده 10 هم تصويب شده است چون كسى نظر ديگرى بيان نكرده ماده 11 را بخوانيد.
منشى (حسن حبيبى)- ماده 11 جلسات عمومى همه روزه به استثناى جمعه‏ها در ساعت 16 تشكيل مى‏شود مدت هر جلسه 4 ساعت است كه ممكن است يكسره و يا با فاصله تنفس باشد فاصله تنفس جزء مدت جلسه محسوب نمى‏شود در موارد ضرورى با تشخيص رئيس و تصويب جلسه وقت جلسه تمديد مى‏شود.
منشى (يزدى)- آقاى امينى بفرماييد.
امينى- همين‏طور كه عرض كردم ما مقيد كنيم كه جلسات عمومى‏مان هر روز باشد با وجودى كه حتى كميسيون‏ها هنوز كار نكرده‏اند و خوراك تهيه نكرده‏اند اين غير از وقت گذراندن چيز ديگرى نيست همين‏طور كه من جلوتر پيشنهاد كردم ما جلسات عمومى را مقيدش نكنيم وقتش حالا عيب ندارد بعد از ظهر باشد ولى مقيد نكنيم كه هفته‏اى چقدر باشد و چى باشد به هر مقدارى كه هيأت رئيسه ضرورت دانست و لازم دانست اعلام مى‏كند ابتدائاً كميسيون‏ها را فرصت بيشترى مى‏دهيد مشغول كار مى‏شوند تحقيق مى‏شوند آماده مى‏كنند وقتى مطلب را به هيأت رئيسه دادند آن جلسه عمومى را تشكيل مى‏دهد و اعلام مى‏كند حالا يك جلسه، پنج جلسه و هر چه كارها تمام مى‏شود باز دوباره اين‏جور، يعنى اين قسمت آزاد باشد در اختيار هيأت رئيسه باشد كه براى كميسيون‏ها وقت خالى بشود اين در يك قسمت و اين چهار ساعت هم به نظر من واقعاً زياد است يعنى سخت است و سه ساعت را من پيشنهاد مى‏كنم كه كافى است، سه ساعت اگر مستمر كاركنند كافى است اگر چهار ساعت باشد يك استراحت هم وسطش مى‏آيد آن استراحت وسط نيم ساعت وقت مى‏گيرد يعنى در واقع همان مى‏شود، همان سه ساعت مى‏شود سه ساعت مستمر ترجيح براى اين كار داده شود.
نايب رئيس (خامنه‏اى)- پس پيشنهاد اول جناب‏عالى اين بود كه جلسات عمومى هفته‏اى چند بار باشدچه جورى باشد؟
                        صورت مشروح مذاكرات شوراى بازنگرى قانون اساسى(جلسه‏14-1)، ص: 80
ابراهيم امينى- نظر من اين است در اختيار هيأت رئيسه باشد يعنى به مقدار ضرورت اعلام بكنند يك هفته است كه ممكن است هر روز اعلام بكنند ممكن است يك هفته هم اصلًا، ده روز هم بگويند كه الان جلسه عمومى ضرورت ندارد كميسيون‏ها كارشان را تعقيب بكنند به اختيار هيأت رئيسه باشد.
خامنه‏اى- خيلى خوب، اين پيشنهاد اول آقاى امينى را به رأى بگذاريم ...
منشى (يزدى)- آقاى بيات و آقاى عميد هم پيشنهاد دارند اگر پيشنهادشان در همين بحث هست ...
نايب رئيس (هاشمى رفسنجانى)- ببينيد اگر آقاى امينى هم پيشنهادشان را تطبيق بكنند اين ديگر هيچى در اين ماده نمى‏ماند اصلًا اين ماده را حذف كنيم اين ماده چه لزومى دارد اگر بنا بشود زمان تشكيل جلسات عمومى را در اختيار هيأت رئيسه بگذاريم و وقت هم نخواهيم تعيين بكنيم خوب يك روز ممكن است چهار ساعت باشد يك روز سه ساعت باشد، يك روز كمتر، بيشتر آن قيدى هم اينجا دارد هيأت رئيسه مى‏تواند تمديد بكند بنابراين اين ماده را حذف بكنيم و اصلًا نداشته باشيم.
نايب رئيس (خامنه‏اى)- پيشنهاد حذف شما داريد.
هاشمى رفسنجانى- بلى اگر اين‏طور باشد من پيشنهاد حذف ماده را دارم و اگر ايشان هم موافق‏اند ديگر چيزى از ماده نمى‏ماند، حذف بشود بهتر است.
محمد يزدى- من با حذف مخالف هستم.
نايب رئيس (خامنه‏اى)- جناب‏عالى مخالف هستيد؟
محمد يزدى- بلى اگر پيشنهاد حذف مطرح است من مخالف حذف ماده هستم حالا من عرض كنم چون آقاى بيات و آقاى عميد هم نوبت دارند نمى‏دانم نظرشان پيشنهاد حذف است در اين مورد بحث داريد؟
اسدالله بيات- من هم با حذف ماده مخالفم.
ى زدى- به هر حال حذف الان مطرح است با حذف من مخالف هستم آقاى بيات اگر مطلبى داريد بفرماييد.
بيات- من هم با حذف مخالفم مطلب من همين است.
ى زدى- خوب پس شما بفرماييد چون قبلًا نوبت گرفته‏ايد.
اسدالله بيات- اولًا مدت هر جلسه كه چهار ساعت جناب آقاى امينى مى‏فرمايند.
نايب رئيس (خامنه‏اى)- بحث سر آن نيست آن قسمت اول است فقط روى آن مسأله همه روزه اگر نظرى داريد بفرماييد.
اسدالله بيات- چشم، من معتقدم با توجه به اصلاحى كه ما در ماده قبل كرديم اگر به آن اصلاحيه توجه بكنيم اين ماده به طور طبيعى اصلاح خواهد شد و پيشنهاد حذف حاج آقا هاشمى هم ديگر به نظر من جا ندارد و خود ايشان هم اين پيشنهاد را نفرمايند ما در آنجا گفتيم كه جلسات كميسيون هر هفته، هر روز سه ساعت و هر هفته سه روز و در آنجا بيان هم شد كه اين سه روز براى كميسيون‏ها حتى جناب آقاى عميد پيشنهاد مى‏دادند يك روز در ميان جلسه كميسيون بشود باز آن روز بعد جلسه علنى بشود بنابراين به طور طبيعى ما در هر هفته‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 81
سه جلسه عمومى وقت خواهيم داشت و سه جلسه براى كميسيون‏ها و لازم هم هست در آيين‏نامه ما جلسات عمومى را بياوريم اگر نياوريم معنايش عبارت از اين است كه هيأت رئيسه ممكن است در اختيار خودشان مثلًا فرض بفرماييد كه چون در آيين‏نامه‏هاى ديگر هم اين‏طورى است آنجا كميسيون‏ها را نمى‏آورند اصل جلسات علنى بودن چون اصل است و بايد در آنجا بيايد چون اگر مصوبات كميسيون‏ها در جلسات عمومى مطرح نشود مصوبه نيست قانون نيست ارزش قانونى هم ندارد بنابراين به نظر من اصل اين ماده لازم است باشد منتها با توجه به اصلاحى كه ما در آنجا داشتيم اين اصلاح هم به طور طبيعى صورت مى‏گيرد يعنى به طور طبيعى در هر هفته ما سه جلسه عمومى وقت خواهيم داشت و سه جلسه هم براى كميسيون‏ها و براى چهار ساعت هم يك كلمه حداكثر اضافه بشود اشكال حاج آقا امينى حل مى‏شود.
نايب رئيس (خامنه‏اى)- پيشنهاد حذف را به رأى مى‏گذاريم آقايانى كه موافق‏اند اين بخش از ماده البته اين بخشى كه مى‏گويد: «جلسات عمومى همه روزه به استثناى جمعه‏ها تشكيل مى‏شود» اين بخش حذف بشود دستشان را بلند بكنند (تصويب شد) پس اين قسمت از ماده حذف شد يعنى عبارت «جلسات عمومى همه روزه به استثناى جمعه‏ها در ساعت شانزده تشكيل مى‏شود» حذف شد.
عباسعلى عميد زنجانى- جناب آقاى خامنه‏اى! بقيه ماده هم حذف بشود.
نايب رئيس (خامنه‏اى)- نه بقيه آن لازم نيست حذف بشود اين‏كه «مدت هر جلسه چقدر باشد» اين مى‏تواند قابل بحث باشد.
نايب رئيس (هاشمى رفسنجانى)- آن را هم ما گفتيم حذف بشود ما آن مدت هر جلسه را هم در اختيار هيأت رئيسه باشد، حذف بشود.
امينى- ى ك موضوعى مانده است هر وقت شد و هر وقت توانستند به توافق برسند جلسه را تشكيل بدهند.
ى زدى- ما مخالف با اين پيشنهاد هستيم اگر اجازه بدهيد توضيح بدهم.
نايب رئيس (خامنه‏اى)- اجازه بدهيد صحبت بكنند بفرماييد.
محمد يزدى- ما شديداً مخالف هستيم اين‏كه هر وقت شد هر وقت توانستند و هر كس، اين يك كار جسارت نشود به نظر خود من هم مى‏گويند آخوندى است. كار آخوندى يعنى يك وقتى با توافق رسيديم شد انجام بدهيم نشد انجام ندهيم، اين كافى نيست، حتماً بايد حالت ادارى داشته باشد حالت ادارى معنايش اين است كه بنده قبول كنم كه موظف هستم از اين ساعت تا اين ساعت باشم يا حداقل موظف هستم در هفته 6 ساعت كار كنم در هفته 2 ساعت كار كنم وقتى موظف بودم و وقت مضبوط بود اين موجب مى‏شود كه كار منظم‏تر پيش برود حالا شما بفرماييد وقت زياداست آن بحثى است بفرماييد مثلًا 6 ساعت زياد است 3 ساعت زياد است 4 ساعت چنين و چنان است، اما اين‏كه در اختيار باشد ما شديداً مخالف هستيم و نتيجه اين مى‏شود كه اصلًا كار پيش نرود.
خامنه‏اى- در اختيار بودن هنوز ثابت تصويب نشده پيشنهادهاى ديگر اين‏كه ...
ى زدى- ايشان مى‏فرمايند كه هر وقتى خودشان به توافق رسيدند يعنى بگوييم 3 ساعت‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 82
نگوييم 4 ساعت بگوييم هر وقت، يك وقتى مى‏توانند 5 ساعت كار بكنند يك وقتى 2 ساعت كار بكنند.
نايب رئيس (خامنه‏اى)- آقايان توجه بفرمايند اين پيشنهاد آقاى امينى كه گفتند به اختيار هيأت رئيسه باشد، آن را ما به رأى نگذاشتيم و نظر جناب آقاى هاشمى در مورد پيشنهاد آقاى امينى اين بود چون مرجع پيشنهاد ايشان به اين است كه ما وقت و اصلًا مقدار زمان را معين نكنيم پس حذف ماده، يعنى حذف آن قسمت از ماده اين را ما به رأى گذاشتيم البته من فكر نمى‏كردم رأى بياورد والا در مخالفت صحبت مى‏كردم پيشنهاد آقاى بيات هنوز مطرح است آقاى بيات پيشنهاد مى‏كنند كه هفته‏اى سه روز جلسه عمومى باشد موافق و مخالف صحبت كنند.
هاشمى رفسنجانى- اجازه بدهيد پيشنهاد من اين بود كه كل ماده حذف بشود نه قسمتى از ماده.
نايب رئيس (خامنه‏اى)- ببينيد شما كه حالا كل ماده را هم اگر گفته باشيد باز در اينجا كه من مى‏گويم فرقى نمى‏كند وانگهى من حالا اين قسمت را به رأى گذاشتم آن كسانى كه اعلام شد و رأى دادند آن‏چه كه اعلام شد ملاك است.
هاشمى رفسنجانى- خيلى خوب بقيه آن را هم من مى‏گويم حذف بشود.
نايب رئيس (خامنه‏اى)- هنوز به بقيه آن نرسيده‏ايم بگذاريد ما اصل اين قسمت اولش را تمام بكنيم ببينيم اصلًا جلسات عمومى هيچ ضابطه‏اى قانونى دارد يا ندارد؟
آذرى قمى- آقاى خامنه‏اى! خشونت از اين تيكه ماده خيلى مى‏ريزد.
نايب رئيس (خامنه‏اى)- كدام تيكه؟
آذرى قمى- از همين.
خامنه‏اى- هنوز ما به آنجا نرسيده‏ايم، بگذاريد ما تعداد جلسات عمومى در هفته را مشخص بكنيم.
عميد زنجانى- آقاى خامنه‏اى! من يك تذكر كوچكى دارم.
نايب رئيس (خامنه‏اى)- تذكر را بفرماييد.
عميد زنجانى- لطف بفرماييد پيشنهادهايى كه مى‏شود پيشنهاد جامعى ارائه مى‏شود پيشنهاد جامع مقدم باشد چون گاه مى‏شود يك پيشنهاد ناقصى داده مى‏شود وهمان رأى‏گيرى مى‏شود و پيشنهاد جامع اصلًا مطرح نمى‏شود بنابراين يك پيشنهادى است كه اگر پيشنهاد جامعى هست مقدم باشد بر پيشنهادهاى ديگر.
منشى (يزدى)- قاعدتاً پيشنهادهاى كتبى اين‏جور است اگر پيشنهادها كتبى باشد اينجا برسد آن‏كه جامع است اين كار را مى‏كنيم.
هاشمى رفسنجانى- آقاى خامنه‏اى! در اين مورد، دو سه جمله‏اى عرض بكنم.
نايب رئيس (خامنه‏اى)- آقاى هاشمى بفرماييد.
هاشمى رفسنجانى- در مورد حرف آقاى عميد اين در صورتى است كه پيشنهادهاى كتبى اينجا باشد هيأت رئيسه بررسى كند و به منشى‏ها بگويند كه جامع را انتخاب كنيد شما همان جورى از آنجا كه مى‏گوييد اين‏كه جامع تشخيص نمى‏دهيم اين در ذهن هر كسى هست.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 83
اما پيشنهاد آقاى خامنه‏اى اين بود كه كل ماده حذف بشود چون به اين مضمون ماده نمى‏خواهد ما الان در مجلس هم وقت مجلسى كه هميشه كار دارد ما اين‏طور قيدى نداريم كه هفته‏اى چند تا باشد يا نباشد اينها را هيأت رئيسه تعيين مى‏كند و به نمايندگان مى‏گويد هيچ وقت هم مشكلى تا به حال پيش نيامده. اينجا هم همين‏طور است ما اعلام مى‏كنيم هيأت رئيسه مى‏گويد كه مثلا در اين هفته سه جلسه داريم آقايان هم مى‏آيند اين‏كه ما الان قيد كنيم سه روز باشد يا پنج روز باشد يا سه ساعت باشد يا 7 ساعت باشد اين قيود چه لزومى دارد فقط البته ما يك قيد داريم كه جلسات مجلس از 4 ساعت بيشتر نبايد باشد به خاطر اين‏كه نمايندگان را خسته مى‏كند اگر آن را مى‏خواهيد اينجا بياوريد اين فقط يك مضمونى اين‏كه حالا آقاى يزدى فرمودند من مى‏گويم كه به كل ماده پيشنهاد حذف داده بودم كه از شر اين راحت بشويم اين همه پيشنهادهاى بى‏خود ما سر يك چيزهايى داريم اينجا معطل مى‏شويم كه كار به اين عمده‏اى كه ما الان افتاديم در اين چيزها از اين حرف‏ها هم خيلى مى‏شود بزنيم يعنى بهتر هميشه مى‏شود يك چيزى پيدا كرد يك آيين‏نامه براى دو ماه اين همه وقت فرع از اصل زائد ما داريم رويش كار مى‏كنيم.
منشى (يزدى)- آقاى هاشميان بفرماييد.
حسين هاشميان- بنده عرضم اين است كه ما به طور كلى جلسات را حذف بكنيم يعنى به اختيار هيأت رئيسه بگذاريم اين درست به نظر نمى‏آيد من فرمايش آقاى يزدى را تأييد مى‏كنم هر روز هم بخواهيم بگذاريم مسلم ما مطلب نخواهيم داشت به اضافه اين‏كه از وقت كميسيون‏ها بايد بزنيم بياييم توى جلسات، بنابراين ما هفته‏اى دو روزش كنيم و قيد بكنيم كه اگر نياز بود به نظر هيأت رئيسه جلسات را به حسب نياز اضافه بكنيم يعنى هفته‏اى دو روز حداقل باشد اگر مطلبى هم وجود نداشته باشد بحث‏هاى عمومى، سخنرانى قبل از دستور اين‏طور مطالبى گفته بشود.
نايب رئيس (خامنه‏اى)- خيلى خوب، ببينيد دوتا پيشنهاد است كه ما اينها را بايد رأى بگيريم، چون پيشنهاد آقاى هاشمى كه حذف بود آن مقدارى كه من تلقى كردم و به رأى گذاشتم او همان قسمت اول بود كه مشخص مى‏كرد جلسات در هفته چه تعدادى خواهد بود يا به چه ترتيب خواهد بود آن‏كه رأى نياورد يعنى حذف آن قسمت رأى آورد كه همه روزه باشد پيشنهاد آقاى بيات اين است كه هفته‏اى سه روز باشد موافقى بر اين اگر مى‏خواهد صحبت بكند، صحبت كند آقاى يزدى شما مى‏خواهيد صحبت كنيد؟
ى زدى- خير، من در اين خصوص صحبتى ندارم.
نايب رئيس (خامنه‏اى)- موافق، فقط يك نفر موافق يا مخالف صحبت كند.
منشى (يزدى)- آقاى جنتى بفرماييد.
جنتى- آقا آن رأيى كه گرفتيد براى روزش شما رأى گرفتيد يعنى ديگر درباره روز نبايد صحبت كرد.
نايب رئيس (خامنه‏اى)- نه‏
جنتى- چرا، اين‏كه الان مورد نظر است مسأله ساعت است اگر شما بخواهيد براى اين باقيمانده رأى بگيريد بايد اين را رأى بگيريد كه آيا لازم است ما براى جلسات ساعت معين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 84
بكنيم يا لازم نيست اما درباره روزش ديگر مسأله تمام شد.
نايب رئيس (خامنه‏اى)- ملاحظه كنيد آقاى جنتى آن‏چه كه من گفتم حذف بشود اين بود گفتيم اين عبارت: «جلسات عمومى همه روزه به استثناى جمعه‏ها در ساعت شانزده تشكيل مى‏شود» گفتيم اين حذف بشود حذف اين به معناى اين نيست كه ...
جنتى- در اين مورد، پيشنهادى بود.
نايب رئيس (خامنه‏اى)- خوب اگر پيشنهادى وجود دارد آن پيشنهاد باز قابل بحث است.
امينى- پيشنهاد اصلاحى بود.
نايب رئيس (هاشمى رفسنجانى)- پيشنهاد اصلاحى كه ما نداديم.
نايب رئيس (خامنه‏اى)- پيشنهاد اصلاحى هم بود چون چند تا پيشنهاد بود.
هاشمى رفسنجانى- آن‏كه حذف شد ديگر پيشنهاد اصلاحى نيست.
نايب رئيس (خامنه‏اى)- اگر چنان‏چه موضوع به كلى حذف مى‏شد بلى اما اين‏كه فكر نمى‏كنم معناى حذف همه موضوع باشد من نمى‏دانم، يعنى تصور مى‏كنم كه خود من كه به رأى مى‏گذاشتم فكر مى‏كردم كه كسانى كه با حذف اين عبارت موافق‏اند رأى خواهند داد يك عده‏اى رأى دادند اين عبارت نيست حالا آيا تكليف جلسات، تعداد جلسات در هفته ديگر معلوم شد واقعاً از اين ...
رئيس (مشكينى)- براى حذف اين ماده آقاى هاشمى مى‏خواهند صحبت بكنند.
هاشمى رفسنجانى- هيأت رئيسه معلوم مى‏كند.
نايب رئيس (خامنه‏اى)- آخر هيأت رئيسه از كجا، كى اين را ...
هاشمى رفسنجانى- اگر مسكوت بگذاريم معنايش اين است.
نايب رئيس (خامنه‏اى)- بايد همين را به رأى بگذاريم.
نايب رئيس (هاشمى رفسنجانى)- خيلى خوب، پيشنهاد من كه حذف كل ماده بود چرا آن را به رأى نمى‏گذاريد.
نايب رئيس (خامنه‏اى)- خوب حالا اگر لازم باشد رأى مى‏گيريم اما بقيه ماده هم مربوط به ساعات است آقاى هاشمى.
نايب رئيس (هاشمى رفسنجانى)- خوب لازم است من مى‏گويم به كل ماده ...
نايب رئيس (خامنه‏اى)- ما بايد اين پيشنهاد آقايان را به رأى بگذاريم من مى‏گويم كه پيشنهاد آقاى بيات كه هفته‏اى سه روز است و پيشنهاد آقاى هاشميان كه هفته‏اى دو روز است اين به رأى گذاشته بشود اگر رأى نياورد آن وقت نتيجه معلوم مى‏شود.
نايب رئيس (هاشمى رفسنجانى)- به رأى بگذاريد.
حسين هاشميان- حذف كل بر ساير پيشنهادها مقدم است.
منشى (يزدى)- البته اين براساس آيين‏نامه مجلس مقدم است البته الان آيين‏نامه نداريم كه ...
نايب رئيس (خامنه‏اى)- هر كدام آسان‏تر باشد ما را زودتر به نتيجه برساند بگذاريد من نظر آقاى بيات را به رأى بگذارم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 85
آقايان يك پيشنهاد اين است كه ما در هفته‏اى سه روز جلسات عمومى را داشته باشيم (عميد زنجانى)- پس قيد حداقل) بلى، قيد حداقل آقايانى كه با اين نظر موافق‏اند دستشان را بلند كنند (تصويب نشد) يك پيشنهاد هم پيشنهاد آقاى هاشميان است كه هفته‏اى دو روز الزاماً ...
رئيس (مشكينى)- نظر آقاى هاشمى را كه پيشنهاد حذف كل است و مقدم است آن را به رأى نگذاشتيد يك قسمتى را به رأى گذاشتيد كه ايشان نظرشان آن نبود پس ابتدا حذف كل ماده را شما به رأى بگذاريد.
نايب رئيس (خامنه‏اى)- ما حذف كل ماده را كه به رأى گذاشتيم تكليف جلسات چه مى‏شود؟
رئيس (مشكينى)- بايد به رأى بگذاريد هر چه مى‏شود بشود.
نايب رئيس (هاشمى رفسنجانى)- به اختيار هيأت رئيسه.
ى زدى- و بعد پيشنهاد مطرح است حذف كل را به رأى گذاشتيم رأى هم آورد بعد پيشنهاد مطرح است؟
هاشمى رفسنجانى- نه ديگر نيست، منظور اين است كه هيأت رئيسه بايد اعلام كند.
ى زدى- وقت اصلًا نباشد، هيأت رئيسه اعلام بكند؟
هاشمى رفسنجانى- بله، هيأت رئيسه اعلام مى‏كند.
نايب رئيس (خامنه‏اى)- پس ببينيد، پيشنهاد آقاى هاشمى را من حالا به رأى مى‏خواهم بگذارم اين است كه كلًا هيچ پيش‏بينى براى تعداد جلسات و ساعت جلسات از حالا نشود، پيشنهاد حذف به اين معنا است آقايانى كه رأى مى‏دهند توجه بكنند كه به چه رأى مى‏دهند.
مشكينى- ى عنى به هيأت رئيسه محول مى‏شود.
نايب رئيس (خامنه‏اى)- ى عنى تعداد جلسات عمومى، مقدارى ساعاتش.
ى كى از آقايان- ما نسبت به حذف ماده رأى داديم.
نايب رئيس (خامنه‏اى)- من حالا مى‏خواهم به رأى بگذارم (امينى- قسمت اول كه تمام شد، حذف شد) حالا همه آن را داريم به رأى مى‏گذاريم آن قسمت اول هم به اين ترتيب كه ديگر پيشنهاد جديدى را ما نمى‏پذيريم اگر حذف اين ماده رأى آورد توجه كنيد اگر حذف اين ماده رأى آورد ما ديگر نسبت به تعداد جلسات عمومى در هفته يا مقدار ساعاتش ديگر پيشنهاد قبول نمى‏كنيم معنايش اين است كه همه آن به عهده هيأت رئيسه است پس آقايانى كه با حذف ماده 11 از اول تا آخر موافق هستند دستشان را بلند كنند (عده كمى دست بلند كردند) تصويب نشدآن اول هم كه رأى دادند آقايان توجه نداشتند كه ...
نايب رئيس (هاشمى رفسنجانى)- حالا بگذاريد بشماريم ما بيشتر مى‏بينيم آقايان دستشان را بلند بكنند (يازده نفرموافقت كردند)
نايب رئيس (خامنه‏اى)- حضار 23 نفرند بنابراين رأى نياورد، پيشنهاد دو روز آقاى هاشميان را مطرح مى‏كنيم توجه كنيد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 86
حداقل جلسات عمومى در هفته 2 روز خواهد بود آقايانى كه موافق هستند دستشان را بلند كنند.
نايب رئيس (هاشمى رفسنجانى)- آقايان توجه كنيد و رأى بدهيد تا از بن‏بست در بياييم (اكثر موافقت كردند).
خامنه‏اى- تصويب شد خوب پس قسمت اول ماده اين شد كه جلسات عمومى حداقل در هفته 2 روز تشكيل خواهد شد بحث ساعات را حالا مطرح كنيم يكى از آقايان 4 ساعت را پيشنهاد كرده‏اند كه 3 ساعت باشد (هاشميان- حداقل)
هاشمى رفسنجانى- «حداقل» شايد مطلب نداشتيم اصلًا اين‏كه چيزى نيست اصلًا شايد مطلب نبود.
خامنه‏اى- بله، ممكن است اصلًا مطلب نباشد سه ساعت بنشينيم به هم نگاه بكنيم؟
هاشمى رفسنجانى- همين‏طور اينجا بنشينيم؟ مى‏خواهيد يك تكليفى بگذاريد.
منشى (يزدى)- در جلسات عمومى بحث زياد داريم، بحث‏هايى هست كه ...
هاشمى رفسنجانى- شايد نبود، خوب بيشتر مى‏تواند باشد 5 ساعت، 3 ساعت باشد.
عميد زنجانى- حداقل ايجاب مى‏كند كه مطلب داشته باشيم.
منشى (يزدى)- اصلًا مطلب بيشتر هست.
نايب رئيس (هاشمى رفسنجانى)- اگر نباشد خوب شما گفتيد حتماً 2 روز بياييد مطلب هم نداريم مى‏گوييد چكار بكنيم؟ حالا هفته آينده چه كار خواهيد كرد؟ اگر كميسيون‏ها دارند كار مى‏كنند ما هم كار نداريم مى‏خواهيد چه بكنيم؟
نايب رئيس (خامنه‏اى)- خوب آقايان ماشاء الله همه‏شان اهل بيان هستند.
هاشمى رفسنجانى- همين‏طور اجباراً بنشينيم اينجا حرف بزنيم؟
منشى (يزدى)- آقاى مؤمن شما بعد از تصويب اين پيشنهاد پيشنهادتان را باز هم مطرح مى‏كنيد؟
محمد مؤمن- مطرح بفرماييد.
منشى (يزدى)- بله پيشنهادى جناب آقاى مؤمن دارند كه تشكيل جلسات عمومى (حالا حداقل 2 جلسه آن تصويب شد اين اضافه شده) «تشكيل جلسات عمومى تابع داشتن گزارشى است كه از كميسيون‏ها رسيده باشد»
نايب رئيس (خامنه‏اى)- اين‏كه ديگر جا ندارد.
منشى (يزدى)- بعد از اين‏كه 2 جلسه تصويب شد
نايب رئيس (خامنه‏اى)- اين بعد از تصويب آن ديگر محل ندارد، در مورد ساعت پيشنهادى دارند؟
منشى (يزدى)- خير.
نايب رئيس (خامنه‏اى)- آقايان توجه بفرماييد، پيشنهاد اين هست كه مدت هر جلسه ...
ابراهيم امينى- جلسه عمومى، تعطيل و كميسيون‏ها بيشتر تشكيل بشود.
خامنه‏اى- نه، اگر چنان‏چه گفتيم كه هر هفته‏اى حداقل 2 بار تشكيل مى‏شود.
ابراهيم امينى- كميسيون‏ها بيشتر كار بكنند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 87
ى زدى- كار مقصودتان يعنى گزارش كميسيون‏هاست؟ يا كار مقصودتان بحث‏هاى عمومى است كه اشخاص بحث‏ها و نظرات عمومى دارند كه قرارشد براى توجيه كميسيون‏ها بحث بشود آن هم هست.
نايب رئيس (خامنه‏اى)- آقايان توجه كنيد براى ساعت مى‏خواهم رأى بگيرم. پيشنهاد بود كه مدت هر جلسه 3 ساعت باشد، حداقل مدت هر جلسه 3 ساعت باشد آقايانى كه با اين نظر موافق هستند دستشان را بلند بكنند (اكثر موافقت كردند) تصويب شد پس مدت هر جلسه حداقل 3 ساعت شد. خوب در مورد بقيه فكر مى‏كنم پيشنهادى نيامده كه «ممكن است يكسره يا با فاصله تنفس باشد فاصله تنفس جزء مدت جلسه محسوب نمى‏شود و تمديد جلسه با نظر رئيس يا هيأت رئيسه» اين را آقايان نظرى ندادند.
آذرى قمى- فاصله تنفس را حساب نكنيد، سه ساعت يكسره حساب شود.
منشى (يزدى)- نتيجه اين مى‏شود ما مخالفيم با حذف اين جمله، نتيجه اين مى‏شود كه از 3 ساعت نيم ساعت را تنفس بدهيم يعنى 2 ساعت و نيم كار بكنيم بالاخره بفرماييد از اول 30/ 2 دقيقه كار بكنيم (يكى ازآقايان- يك ربع تنفس كافى است) بفرماييد يك ربع، يك ربع در عمل نيم ساعت است.
نايب رئيس (خامنه‏اى)- خوب، پس مخالف دارد، بايد رأى بگيريم آقايانى كه با حذف جمله «فاصله تنفس جزء مدت جلسه محسوب نمى‏شود» موافق هستند دست شان را بلند بكنند.
عميد زنجانى- ى عنى يكسره مى‏شود؟
منشى (يزدى)- خير، يعنى تنفس جزء وقت هم مى‏تواند حساب بشود.
عميد- پس پيشنهاد را مشخصا مطرح كنيد، به شرط يكسره بودن ما رأى مى‏دهيم.
نايب رئيس (خامنه‏اى)- آقاى عميد ببينيد، بحث يكسره و اينها نيست اگر تنفسى واقع شد اين مدت تنفس جزء جلسه محسوب نمى‏شود.
منشى (يزدى)- بحث اين است تنفس جزء وقت هست يا نيست؟ پيشنهاد ما اين است كه تنفس جزء وقت نيست اگر 3 ساعت تصويب كرديد تنفس جزء وقت نيست (اكثر با حذف عبارت مورد اشاره موافقت كردند).
نايب رئيس (خامنه‏اى)- تصويب شد.
نايب رئيس (هاشمى رفسنجانى)- رأى آورد يعنى جزء وقت است.
خامنه‏اى- ى عنى اول تا آخر جلسه 3 ساعت خواهد بود در مورد بقيه عبارات ماده ديگر نظرى نرسيده، ماده 11 تصويب شد ماده 12 را بخوانيد.
 (به شرح زير خوانده شد)
ماده 12- جلسات عمومى با حضور حداقل 18 نفر رسميت مى‏يابد و تصميمات بايد به تصويب حداقل 12 نفر برسد.
تبصره- براى ادامه مذاكرات حضور حداقل 14 نفر ضرورى است.
منشى (يزدى)- آقاى عميد، آقاى هاشميان، آقاى حبيبى و آقاى بيات درباره اين ماده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 88
پيشنهادهايى دارند.
ى كى از آقايان- من يك سؤال دارم.
نايب رئيس (هاشمى رفسنجانى)- پيشنهاد كتبى مقدم است.
منشى (يزدى)- بله پيشنهاد كتبى جناب آقاى مؤمن اين هست كه «تصميمات با تصويب اكثريت و حداقل 12 رأى معتبر است»
حسين هاشميان- اگر هجده نفر باشد، 25 نفر باشد چى؟
محمد مؤمن- با اكثريت 25 نفر.
نايب رئيس (هاشمى رفسنجانى)- اكثريت مى‏خواهد ديگر.
نايب رئيس (خامنه‏اى)- عبارت را آقاى يزدى يك بار ديگر بخوانيد.
منشى (يزدى)- عبارت جناب مؤمن اين هست، تصميمات با تصويب اكثريت و حداقل 12 رأى معتبر است.
هاشمى رفسنجانى- اين پيشنهاد خوبى است.
محمد مؤمن- در هر حال با 12 رأى ولو 14 نفر باشند.
ى زدى- در 18 نفر نتيجه اين مى‏شود خيلى از جاها 12 نفر نباشند، يعنى با كمتر از 12 نفر هم بايد گاهى تصويب بشود.
نايب رئيس (خامنه‏اى)- نه ديگر نمى‏شود حداقل 12 نفر باشد.
منشى (يزدى)- با 18 نفر حداقل 12 نفر.
خامنه‏اى- اين همان اكثريت است، ايشان اكثريت 25 نفر را حساب كرده‏اند.
هاشمى رفسنجانى- نه آن در موردى است كه كمتر از 25 نفر باشيم.
خامنه‏اى- پيشنهاد ايشان يعنى حداقل آقاى هاشمى 12 نفر باشد بفرماييد توضيح بدهيد.
محمد دانش‏زاده (مؤمن)- عرض كنم كه اين عبارتى كه هست و تصميمات بايد به تصويب حداقل 12 نفر برسد يا ابهام دارد يا خوب درست نيست كه از آن استفاده بشود كه 12 نفر رأى كه بود كافى است. ولى آن‏طورى كه بنده پيشنهاد كردم تصميمات با تصويب اكثريت و حداقل با 12 رأى. نتيجه آن اين مى‏شود كه اگر 25 نفر يا 24 نفر بوديم اكثريت 13 نفر بايد حتماً رأى بدهند ولى اگر كمتر از اين بوديم بايد حتماً 12 تا رأى را داشته باشيم 20 نفر، 18 نفر، 19 نفر بوديم حتماً 12 تا رأى را داشته باشيم.
منشى (يزدى)- مخالف با اين پيشنهاد كيست؟ (اظهارى نشد) آقايانى كه اسامى‏شان را نوشته‏ايم اگر مخالف هستند صحبت بفرماييد وگرنه نيازى به بحث نيست. آقاى عميد بفرماييد.
عباسعلى عميد زنجانى- ملاحظه بفرماييد يا سيزده رأى قرار دادن تفاوت فقط يك رأى است اما در متانت رأى اثر زيادى مى‏گذارد كه ما تمام مصوبات‏مان با اكثريت روى نصاب 25 نفر حساب مى‏شود اگر سيزده نفر باشد با 12 نفر يك نفر تفاوت است ولى در متانت رأى معلوم است كليه مصوبات با اكثريت حد نصاب 25 نفر يعنى 13 نفر. تأثير چندانى ندارد ولى متانت رأى را ...
                        صورت مشروح مذاكرات شوراى بازنگرى قانون اساسى(جلسه‏14-1)، ص: 89
رئيس (مشكينى)- آقاى هاشمى من هم مخالفم.
نايب رئيس (هاشمى رفسنجانى)- آقايان ببينيد اين صورى دارد كه با اين تعبير آقاى مؤمن اگر هم منظورشان اكثريت است يعنى اكثريت است يعنى اكثريت مطلق حضار است يعنى منظورشان اين است ديگر؟ نه اكثريت اعضاء 25 نفر، منظورتان اين است؟ (مؤمن- بله) پس اعتراض آقاى عميد هم ديگر وارد نيست اگر عبارتى كه آقاى مؤمن پيشنهاد كردند اين باشد «با اكثريت مطلق حضار» اين ملاك تصويب است منتها يك جايى هست كه حضار با 14 نفر يا 16 نفر جلسه رسمى شده آنجا مى‏خواهند با 8 تا رأى تصويب بكنيم يا با 9 تا رأى تصويب بكنيم؟ ايشان مى‏گويند اين‏جور نباشد، حداقل بايد 12 تا رأى را داشته باشد، منظورتان اين است؟ اين توضيح داده بشود كه آقايان تصميم بگيرند.
نايب رئيس (خامنه‏اى)- خود ماده هست كه.
نايب رئيس (هاشمى رفسنجانى)- عبارتى كه ايشان درست مى‏كنند بايد اين را برساند كه اكثريت مطلق حضار را ما لازم داريم اين اكثريت هم كمتر از 12 نفر نبايد باشد اين‏كه آقاى عميد مى‏فرمايند كه پس 13 تا بگوييد كه بالا برود، گاهى مى‏شود مثلًا با 15 نفر جلسه رسمى است رأى مى‏گيريم آن وقت يعنى دو نفر مخالف بايد باشند از دو سوم هم بيشتر.
عميد زنجانى- از 18 نفر كمتر نمى‏شوند، اين پيش‏بينى نشده است.
نايب رئيس (هاشمى رفسنجانى)- نه، 18 نفر رسمى مى‏شود خيلى خوب حالا 18 نفر، 18 نفر باشد و 13 نفر شما مى‏گوييد يعنى از دو سوم هم بالاتر. يعنى رأى دو سوم بالاتر را شما اينجا قرار بدهيد كه هيچى هم تصويب نمى‏شود اگر 18 نفر باشيم نمى‏توانيم چيزى تصويب بكنيم، آخرين فرض اين است كه دو سوم مى‏شود ديگر. در دو سوم آقايان را 12 نفر گفتند كه فكر مى‏كنم اين عدد خوبى باشد از اين هم بيشتر بگذاريم با مشكل برخورد مى‏كنيم.
منشى (يزدى)- پيشنهاد آقاى بيات كه مكتوب هم هست همين هست منتها عبارت را به اين صورت نوشته‏اند: «جلسات عمومى با حضور اكثريت مجموع اعضاء و تصميم‏ها بايد به تصويب حداقل دو سوم مجموع اعضاء برسد» اين پيشنهاد آقاى بيات است.
نايب رئيس (خامنه‏اى)- ببينيد، ماده 2 قسمت دارد، يكى اين است كه جلسات با چند نفر رسميت پيدا مى‏كند كه در پيشنهاد جناب آقاى مؤمن اين قسمت نبود فكر مى‏كنم كه اين را اول بايستى تصميم‏گيرى بكنيم، جناب آقاى بيات در اين مورد مخالفند مى‏گويند كه جلسات با حضور اكثريت اعضاء رسمى است.
منشى (يزدى)- چون اكثريت مجموع همان 18 نفر محاسبه شده است منتها ما به جاى كلمه اكثريت رقم آورديم يعنى هميشه 18 تا اكثريت مجموع هست.
نايب رئيس (خامنه‏اى)- پس بگذاريد ايشان از اين قسمت اول نظرشان دفاع بكنند آقاى بيات شما استدلالى داريد بگوييد.
اسدالله بيات- اين ماده دو تا پيام دارد: پيام اول در رابطه با رسميت جلسات است بنده هم معتقدم در رسميت جلسات ما داعى نداريم، از همان شيوه مجلس استفاده بكنيم. چرا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 90
دو سوم براى رسميت؟ اين را من معتقدم در رسميت ما نيازى بر بيشتر از اكثريت نداريم. يعنى عكس آن‏كه در اينجا نوشته شده اساساً در رسميت جلسه همان اكثريت كافى است اجازه بفرماييد من مى‏گويم در اينجا در رسميت همان اكثريت كافى است اما آن‏چه كه تعيين كننده است در سرنوشت، خود تصميمات است در پيشنهاد شما اين‏طور آمده است كه از 25 نفر اگر 12 نفر رأى دادند، 13 نفر هم مخالف باشد مصوبه است معنايش ديگر اين است يعنى نتيجه اين پيشنهاد عبارت از اين است اگر از مجموعه 25 نفر 12 نفر رأى دادند ولو در واقع 13 نفر هم مخالف است مصوبه است يعنى خيلى ...
نايب رئيس (خامنه‏اى)- خوب حالا بگذاريد اين قسمت اول نظر شما را رأى بگيريم.
بيات- من مى‏دانم، يعنى 12 نفر هم باشد كافى است.
مؤمن- نه، نظر من اين نيست.
نايب رئيس (خامنه‏اى)- بحث بين الاثنينى نكنيد.
رئيس (مشكينى)- آقا من يك تذكرى راجع به اين موضوع دارم اگر ما نصف را حساب مى‏كنيم در 25 نفر نصف 5/ 12 مى‏شود، ما هميشه آن 25 نفر را حساب كنيم كمتر هم باشد اكثريت را نسبت به آن 25 حساب بكنيم و اگر نسبت به 25 اكثريت حساب كنيم بايد هميشه يا 13 حساب كنيم بلكه 14 حساب كنيم براى اين‏كه نصف 25، 5/ 12 مى‏شود آن وقت نصف به علاوه يك معنايش اين است كه يك نفس مستقل بر نصف اضافه بشود نه نيمه نفس بر مستقل، بر نصف اضافه بشود پس نتيجه اين هست كه بايد يك نفس مستقل بر 5/ 12 اضافه بشود پس قهراً 14 مى‏شود اگر 13 هم باشد يك نفس مستقل اضافه نشده است.
نايب رئيس (خامنه‏اى)- آقايان توجه بفرماييد در باب نصاب رسميت يافتن مجلس پيشنهاد آقاى بيات اين است كه با اكثريت باشد.
منشى (يزدى)- من مخالفم تصويب بشود.
نايب رئيس (خامنه‏اى)- جناب‏عالى پس مخالفت‏تان را بفرماييد.
محمد يزدى- اكثريت معنايش اين مى‏شود كه با 12 يا 13 يا 14 مجلس بتواند كارش را شروع بكند، درست است كه در جلسات مجلس شوراى اسلامى با اكثريت كار را شروع مى‏كنند و در رأى يك نصاب ديگرى را رعايت مى‏كنند اينجا اكثريت معنايش اين مى‏شود عنايت كنيد من مى‏خواهم عرض كنم اين‏كه اينجا گفته شده است 18 نفر، دو سوم به حساب آمده و علت دو سوم به حساب آمدن اين است كه بحث قانون اساسى است و بحث‏هاى پايه‏اى هست و حتى الامكان مى‏بايست كسانى كه مى‏خواهند رأى بدهند در بحث حضور داشته باشند اگر ما بگوييم كه در تشكيل جلسه با همان اكثريت شروع مى‏شود معمولًا با 12، 13 نفر بحث مى‏شود ادامه هم پيدا مى‏كند بين بحث هم گاهى افراد بروند، بيايند همين جور ادامه پيدا مى‏كند موقع رأى فقط مقيد هستيم كه يك رقم 12 نفره باشد نتيجه اين مى‏شود كه خيلى از افراد كه رأى مى‏دهند اصلًا توى جريان بحث نباشند و اين موجب ضعف بحث مى‏شود از اين جهت من مخالف هستم.
نايب رئيس (خامنه‏اى)- خيلى خوب نظر آقاى بيات را به رأى مى‏گذاريم پس قسمت اول مثل اين‏كه با 18 نفر نظر مخالفى نيست؟
                        صورت مشروح مذاكرات شوراى بازنگرى قانون اساسى(جلسه‏14-1)، ص: 91
نجفقلى حبيبى- من پيشنهادم اين است كه 20 نفر باشد يعنى چهار پنجم براى اين‏كه تصويب قانون اساسى است نبايد ضعيفش بكنيم تصميمات هم با 15 نفر موافق گرفته بشود.
هاشمى رفسنجانى- من مخالفم.
منشى (يزدى)- آقاى هاشمى مخالفند، آقاى موسوى موافق‏اند بفرماييد.
اكبرهاشمى رفسنجانى- اين پيشنهاد آقاى دكتر حبيبى كار را اصلًا به قدرى دشوار مى‏كند كه ما معمولًا نتوانيم جلسه تشكيل بدهيم، 20 نفر يعنى اگر 5 نفر نيامدند اصلًا جلسه تشكيل نمى‏شود، نمى‏توانيم بحث را شروع كنيم، نمى‏توانيم هيچ كار بكنيم آن‏كه شما مى‏خواهيد احتياط كنيد رقم رأى را بالا ببريد اگر مى‏خواهيد كارى انجام بشود دو سوم رقم بالايى است آن‏كه آقايان مى‏گفتند مثل مجلس، مجلس هم با دو سوم شروع مى‏شود، ادامه مذاكرات اينجا هم پيش‏بينى شده تا 14 نفر كافى است براى اين‏كه اگر يكى بلند مى‏شود بيرون مى‏رود فورى نگوييم جلسه ديگر نمى‏شود بحث بكنيم 18 نفر آمديم 2 نفر بيرون رفت خوب رفتند بيرون بحث را ادامه مى‏دهيم بنابراين دو سوم كه آقاى هاشميان هم دو سوم مى‏گفتند همين 18 نفر كه اينها گذاشتند رقم خوبى است آقاى بيات هم از پيشنهادشان منصرف شدند.
نجفقلى حبيبى- رأى بگيريد كه 15 نفر باشد.
نايب رئيس (هاشمى رفسنجانى)- حالا آن رأى جداگانه است به رأى كه مى‏رسيم بحث رأى را جدا مى‏كنيم.
منشى (يزدى)- آقاى موسوى بفرماييد.
سيد محمد موسوى خوئينى‏ها- اين 20 نفر يعنى در واقع چهار پنجم، خوب است و تفاوتش با مجلس شورا اين است كه آنجا قوانين عادى است تغيير قوانين عادى چيز مهم و مشكلى نيست اما قانون اساسى را ما راحت كه هر 2- 3 سال يك بار يا هر 1 سال يك بار نمى‏توانيم تغيير بدهيم اهميت قانون اساسى ايجاب مى‏كند كه رسميت با 20 نفر باشد اما ادامه مذاكرات لزوماً 20 نفر لازم نيست آقاى هاشمى خودشان توجه دارند كه در مجلس شوراى اسلامى هم با 180 نفر شروع مى‏شود اما در حين مذاكرات گاهى 50 نفرشان بيرون هستند پس ادامه مذاكرات با 15 نفر، با 14 نفر اشكال ندارد اما جلسه كه مى‏خواهد شروع بشود و رسميت پيدا كند با 20 نفر. رأى‏گيرى كه مى‏خواهد بشود باز بايد 20 نفر باشد يعنى اهميت قضيه ايجاب مى‏كند كه حداقل در حين رأى‏گيرى 20 نفر در جلسه حضور داشته باشند و بعد البته بنده در اين مورد نصاب رأى هم معتقدم سه پنجم يعنى همان 15 نفر باشد.
نايب رئيس (خامنه‏اى)- خوب نظر آقاى حبيبى را به رأى مى‏گذاريم ايشان پيشنهادشان اين است كه جلسات عمومى با حضور حداقل 20 نفر تشكيل بشود آقايانى كه با اين نظر موافق هستند دستشان را بلند بكنند (عده كمى دست بلند كردند) تصويب نشد. خوب پيشنهاد ديگرى در اين مورد نيست بحث تصميمات به تصويب چند نفر برسد اينجا بحث مفصلى شد ببينيد اين عبارتى كه در خود اين ...
حسين هاشميان- دو سوم را رأى بگيريد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 92
نايب رئيس (خامنه‏اى)- دو سوم چى را؟
حسين هاشميان- با دو سوم رأى بگيريد همان 18 نفر ...
نايب رئيس (خامنه‏اى)- با دو سوم، دو سوم پيشنهاد بود؟ دو سوم 25 نفر چقدر مى‏شود؟
منشى (يزدى)- دو سوم مال متن هست اگر اعتراض ديگر رويش نباشد مصوب به حساب مى‏آيد.
هاشمى رفسنجانى- اين مال متن است.
خامنه‏اى- اين‏كه همان 18 نفر است ديگر، 18 نفر اگر نظرى ديگر نباشد همان مصوبه است.
عميد زنجانى- پيشنهاد ما اين بود كه على كلها 13 نفر باشند
نايب رئيس (خامنه‏اى)- حالا رأى هم ممكن است بگيريم.
منشى (يزدى)- قرار شد هر جا كه اعتراض نباشد رأى گرفته به حساب بيايد.
نايب رئيس (خامنه‏اى)- بله، چون پيشنهادهايى كه شد رد شد بنابراين اصل آن چيز آيين‏نامه پيشنهاد شده از طرف آقايان آن تصويب شد ببينيد «تصميمات بايد به تصويب حداقل 12 نفر برسد» پيشنهاد اصلى اين است آن‏چه كه در بيان آقاى مؤمن من به نظرم رسيد چيزى بيش از اين نيست آن هم همين است، چون وقتى ما مى‏گوييم حداقل به تصويب 12 نفر اين معنايش اين نيست كه اگر عده 25 نفر هم بود باز با 12 نفر مصوبه هست يا اگر 24 نفر هم بود باز با 12 نفر تصويب مى‏شود معناى اين عبارت اين نيست حداقل وقتى مى‏گوييم معنايش اين است يعنى اگر جمع 25 نفر بودند خوب اكثريت 25 نفر هر چه هست خوب او تصويب مى‏شود اگر 24 نفر بودند اكثريت 24 نفر هر چه هست اما اگر 20 نفر بودند كه اكثريت 11 نفر مى‏شود ديگر با مصوبه يا با 11 نفر تصويب نمى‏شود بايد 12 نفر باشند معنى حداقل اين است.
هاشمى رفسنجانى- خوب چرا اين را صريح نمى‏گوييد، چه اشكالى دارد؟
خامنه‏اى- خيلى خوب پس بنابراين آقاى مؤمن مى‏خواستند همان متن اين جمله را بگويند البته صريح‏تر «تصميمات با اكثريت و حداقل 12 نفر باشد» حالا آقايان يك پيشنهاد هست كه با 13 نفر تصويب بشود.
نجفقلى حبيبى- من پيشنهاد داده بودم كه سه پنجم يعنى 15 نفر.
نايب رئيس (خامنه‏اى)- خيلى خوب جزو پيشنهادهاست يك پيشنهاد 13 نفر است كه جناب آقاى مشكينى هم مثل اين‏كه همين را فرمودند 14 نفر و 13 نفر ايشان فرمودند، 13 يا 14 مى‏فرماييد؟
رئيس (مشكينى)- من 14 نفر را پيشنهاد مى‏كنم.
نايب رئيس (خامنه‏اى)- خيلى خوب پس ببينيد 14 نفر و 13 نفر و ...
عميد زنجانى- من پيشنهاد 13 نفر را به نفع پيشنهاد 14 نفر صرف نظر مى‏كنم.
نايب رئيس (خامنه‏اى)- خيلى خوب 14 نفر و 15 نفر دوتا نظر هست نظر جناب آقاى مشكينى اين هست كه با 14 نفر، اكثريت 14 نفر باشد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 93
نايب رئيس (هاشمى رفسنجانى)- اين منظور آيين‏نامه كه نيست اين براى قانون اساسى است.
نايب رئيس (خامنه‏اى)- جلسه عمومى است ديگر بله.
نايب رئيس (هاشمى رفسنجانى)- خوب حالا هم جلسه عمومى است يعنى براى تصويب آيين‏نامه اينها نيست.
نايب رئيس (خامنه‏اى)- بله، براى اصول است.
منشى (يزدى)- ى عنى اين‏كه الان رأى مى‏خواهيم بگيريم براى آيين‏نامه مصوبات قانون اساسى است.
هاشمى رفسنجانى- ولى براى آيين‏نامه 15 نفر و اينها پيشنهاد ندارند اين نصاب 15 نفر كه مى‏گوييم براى اصول است.
نايب رئيس (خامنه‏اى)- آقايانى كه موافق هستند كه تصميمات بايد به تصويب حداقل 15 نفر برسد دستشان را بلند بكنند (عده كمى دستشان را بلند كردند) تصويب نشد آقايانى كه موافق هستند با اين‏كه تصميمات به تصويب 14 نفر حداقل برسد دستشان را بلند بكنند (اكثر دستشان را بلند كردند) تصويب شد تصميمات بايد با تصويب حداقل 14 نفر باشد.
آذرى قمى- «حداقل» هم زيادى است.
نايب رئيس (خامنه‏اى)- البته اين مربوط به اصل است اين شامل آيين‏نامه نمى‏شود.
آذرى قمى- «تصميمات بايد به تصويب 14 نفر برسد».
نايب رئيس (خامنه‏اى)- بله «حداقل» زيادى است، به تصويب 14 نفر مى‏رسد.
نايب رئيس (هاشمى رفسنجانى)- چرا «حداقل» مى‏خواهد.
نايب رئيس (خامنه‏اى)- دو سوم ديگر محل بحث ندارد 14 نفر بايد باشند تبصره هم كه محل بحث نبود ماده 12 به اين ترتيب تصويب شد جلسات عمومى با حضور حداقل 18 نفر رسميت مى‏يابد تصميمات بايد به تصويب حداقل 14 نفر برسد براى ادامه مذاكرات حضور حداقل 14 نفر ضرورى است ماده 13 را بخوانيد.
 (به شرح زير خوانده شد)
ماده 13- هيأت يا مجمع جز در مواردى كه رئيس جلسه آگاهى از مطلبى را ضرور بداند بلافاصله وارد دستور مى‏شود.
نايب رئيس (هاشمى رفسنجانى)- درباره هيأت آقايان مى‏خواهيد حالا آن بحث قبلى‏مان را دنبال كنيم كه تمام بشود حضرت امام توسط حاج احمد آقا پيغام دادند، اطلاع دادند كه آن كلمه «هيأتى» كه بحث مى‏شد از امام پرسيدند نظرى ايشان ندادند كه اسم «هيأت» باشد لذا همين حالا اگر مى‏خواهيد تصميم بگيريم كه اسم آن را انتخاب كنيم كه از اين به بعد توى مذاكرات هم اسم صحيح بيايد و من پيشنهادم اين است كه شورا باشد.
محمد يزدى- ما مجمع را پيشنهاد داديم.
نايب رئيس (هاشمى رفسنجانى)- ى ا مجمع را بگوييد.
محمد يزدى- مجمع تتميم و اصلاح، پيشنهاد ما آقا اين هست.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 94
هاشمى رفسنجانى- اصلاح و تتميم است.
ى زدى- مجمع تتميم و اصلاح ...
خامنه‏اى- آقايان اين نيم ماده را بگذاريد تمامش بكنيم به فصل دوم مى‏رسيم آقا روى ماده 13 اگر آقايان نظرى ندارند من رأى بگيريم.
نجفقلى حبيبى- نطق قبل از دستور لازم نيست؟
هاشمى رفسنجانى- نيست، قبلا توجه داشتيد گفتيم نيست.
ى زدى- در همين بحث مى‏خواهيد صحبت كنيد؟ آقاى جنتى بفرماييد.
احمد جنتى- راجع به قضيه اسم، من پيشنهادم «مجمع» است.
منشى (يزدى)- روى اسم هنوز بحث نيست.
نايب رئيس (خامنه‏اى)- روى اسم بحث نمى‏كنيم ماده 13 است.
محمد دانش‏زاده (مؤمن)- عرض كنم من يك پيشنهاد اصلاح عبارتى دارم كه به جاى كلمه «هيأت» بنويسيم جلسات يا جلسه «جلسه يا مجمع جز در مواردى كه رئيس جلسه آگاهى از مطلبى را ضرور بداند بلافاصله وارد دستور مى‏شود» «هيأت» وارد دستور مى‏شود متناسب نيست.
نايب رئيس (خامنه‏اى)- نه، اين هيأت را گذاشتيم تا وقتى كه اسم اين جلسه مشخص شد چيست، آن را بگذاريم.
محمد مؤمن- اصلًا براى اسمش اينجا جلسات مى‏گذاريم لزومى ندارد اصلًا چيز بشود، جلسات وارد دستور مى‏شود.
نايب رئيس (خامنه‏اى)- خوب حالا اين اصلاح عبارتى است، نظرى در مورد ماده 13 ابراز نشد ماده 13 تصويب شد حالا راجع به اسم آقايان صحبت بفرماييد.
منشى (يزدى)- ى ك پيشنهاد كتبى از آقايان: موسوى، جنتى و حبيبى رسيده و من هم يك پيشنهادى دارم و پيشنهاد كتبى ديگرى هم به اين مضمون از آقاى عميد رسيده «مجمع بررسى و تدوين و تصويب اصلاحيه و متمم قانون اساسى».
نايب رئيس (هاشمى رفسنجانى)- حالا همه اسامى را بگوييد بقيه هم اسم‏هايشان را بگويند.
محمد يزدى- پيشنهاد من هم اين است: «مجمع تتميم و اصلاح قانون اساسى» چون در نوشته‏ها هر دو جهت به اصطلاح هست يعنى چون مواد مورد مأموريت. آقاى مشكينى هم مرقوم فرموده‏اند، «مجمع بررسى، اصلاح و تتميم قانون اساسى» آقاى حبيبى و بعد آقاى هاشميان پيشنهادتان را بفرماييد.
نجفقلى حبيبى- من پيشنهادم اين است، «مجمع بررسى اصلاحيه قانون اساسى جمهورى اسلامى ايران» تصويب را حذف كرده‏ام.
منشى (يزدى)- آقاى جنتى بفرماييد.
احمد جنتى- «مجمع بررسى و بازنگرى در قانون اساسى»
منشى (يزدى)- آقاى امامى بفرماييد.
امامى كاشانى- «شوراى بررسى و اصلاح قانون اساسى».
                        صورت مشروح مذاكرات شوراى بازنگرى قانون اساسى(جلسه‏14-1)، ص: 95
منشى (يزدى)- آقاى آذرى بفرماييد.
احمد آذرى قمى- «خبرگان متمم قانون اساسى»
نايب رئيس (خامنه‏اى)- من فكر مى‏كنم كه اين اسم‏ها را خيلى هم نخواهيم كه موافق و مخالف صحبت كنند هر كدام از آقايان پيشنهادشان را مختصر بيان بكنند بقيه هم توجه كنند كه اگر نظرشان تأمين مى‏شود رأى بدهند، تا به يك جايى برسيم.
منشى (يزدى)- به ترتيب آقاى عميد پيشنهادشان را بفرمايند.
عباسعلى عميد زنجانى- من اين نام را از پيام حضرت امام گرفتم كه تمام اين كلمات در پيام حضرت امام هست البته منهاى «مجمع» آن‏كه تقريباً مورد اتفاق اكثريت اعضاء هست مجمع بررسى و تدوين و تصويب هم كه آقايان حساسيت دارند، تصويب ابتدايى است قبل از رفراندوم. كلمه اصلاح هم هست و متمم هم هست بنابراين مى‏شود مجمع بررسى و تدوين و تصويب اصلاحيه و متمم قانون اساسى. اگر يك كمى طولانى هست ولى شامل همه نكاتى هست كه عملًا ملحوظ مى‏شود و در پيام حضرت امام هم آمده است البته پيشنهادى كه جناب آقاى آذرى دادند در مورد خبرگان به جاى مجمع، من آنجا زياد اصرارى ندارم مى‏شود مجمع را به خبرگان تبديل نمود.
منشى (يزدى)- پيشنهاد دوم را مطرح كنيم؟
نايب رئيس (خامنه‏اى)- نه، همين را رأى بگيريم خوب آقايانى كه موافق با عبارت پيشنهادى آقاى عميد هستند دستشان را بلند كنند عبارت اين بود. «مجمع بررسى و تدوين و تصويب اصلاحيه و متمم قانون اساسى» آقايانى كه موافق هستند دستشان را بلند كنند (عده كمى موافقت كردند) تصويب نشد.
منشى (يزدى)- پيشنهاد دوم، پيشنهاد ما بود كه خلاصه‏تر بود و باز از پيام گرفته شده بود، از نوشت حضرت امام و به دو قسمت هم اشاره شده بود: «مجمع تتميم و اصلاح قانون اساسى» چون در موارد هم تتميم داشت مثل بعضى چيزهايى كه جزء قانون اساسى نيست و اضافه مى‏شود مثل مسأله (شوراى مصلحت) و هم اصلاح داشت از اين جهت عبارت پيشنهادى اين هست كه خلاصه هم باشد از نام حضرت امام گرفته شده است.
نايب رئيس (خامنه‏اى)- خوب آقايانى كه با اين عبارت موافق هستند «مجمع تتميم و اصلاح قانون اساسى» دستشان را بلند كنند (عده كمى موافقت كردند) تصويب نشد.
منشى (يزدى)- پيشنهاد بعد از جناب آقاى خوئينى‏ها هست: «مجمع اصلاح قانون اساسى».
نايب رئيس (خامنه‏اى)- مجمع اصلاح قانون اساسى؟ بفرماييد.
سيد محمد موسوى خوئينى‏ها- من به نظرم مى‏آيد كه (حالا يكى از دلايلش اين است كه اسم يك چيز خلاصه‏اى باشد) در هر كجا مى‏خواهند يك چيز مثلًا دو سطرى را بگويند مشكل است بگويند، وقتى طولانى هم بشود مردم خودشان مى‏روند يك اسم خاصى برايش درست مى‏كنند براى اين‏كه راحت گفته بشود كلم مجمع را من هم اين‏طور برداشت كردم كه گويا اكثر آقايان موافق‏اند كه يك كلم مجمع باشد و در اسم هم كه لازم نيست هم آن‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 96
كارى كه ما داريم در اينجا انجام مى‏دهيم حتماً توى اسم گفته بشود ولو مثلا يك بخش عمد آن كارى باشد كه ما اينجا انجام مى‏دهيم از آن اسم استفاده بشود. اشكالى ندارد كه حالا ما اينجا يك اصلى هم اگر اضافه كرديم كه اصل تتميمى به قانون اساسى بود اما اين كار در نام اين مجمع ملحوظ نشود و استفاده نشود بنابراين عمد كارى كه ما مى‏كنيم كار اصلاحى است، تعبير هم كه مجمع شد پس مى‏شود «مجمع اصلاح قانون اساسى» خلاصه هم هست.
نايب رئيس (خامنه‏اى)- خيلى خوب، آقايانى كه با اين عبارتى كه آقاى خوئينى‏ها گفتند موافق هستند دستشان را بلند بكنند (عده كمى موافقت كردند) تصويب نشد.
منشى (يزدى)- بعد پيشنهاد جناب آقاى مشكينى هست «مجمع بررسى، اصلاح و تتميم قانون اساسى».
رئيس (مشكينى)- ما دو مطلب را در نظر گرفتيم يك اصلاح و يك تتميم. چون هر دو اينجا هست نسبت به بعضى از اصول، اصلاح هست و يكى هم تقريباً تتميم هست يعنى اضافه. اصلاح و تتميم مقدم داشتيم و چيزى از فرمايشات آقايان در اين عبارت فروگذار نكرديم «مجمع بررسى اصلاح و تتميم قانون اساسى» كلم بررسى هم براى روشن كردن است ممكن است كه نباشد «مجمع اصلاح و تتميم قانون اساسى»
نايب رئيس (خامنه‏اى)- خوب اين‏كه همان نظر پيشنهاد آقاى يزدى بود كه رأى نياورد.
مشكينى- با ايشان اختلافى دارد ايشان تتميم را بر اصلاح مقدم داشتند.
نايب رئيس (خامنه‏اى)- خيلى خوب پس پيشنهادتان به طور دقيق مجمع ...
مشكينى- مجمع بررسى اصلاح و تتميم قانون اساسى.
نايب رئيس (خامنه‏اى)- آقايانى كه با اين عبارتى كه جناب آقاى مشكينى فرمودند موافق‏اند دستشان را بلند كنند (عده كمى موافق بودند) تصويب نشد.
منشى (يزدى)- فقط پيشنهاد آقاى حبيبى هست «مجمع بررسى اصلاحيه قانون اساسى جمهورى اسلامى ايران»
سيد هادى خامنه‏اى- من پيشنهادى دارم كه اين پيشنهاد را كامل مى‏كند.
نايب رئيس (خامنه‏اى)- خوب عيب ندارد اگر كامل مى‏كند آن را بگوييد.
سيد هادى خامنه‏اى- پيشنهاد بنده «مجمع بررسى و تصويب اصلاحيه قانون اساسى» است حالا مى‏خواهيم از كلمه «تتميم» اجتناب كنيم، چرا؟ به خاطر اين‏كه همان‏طورى كه بعضى از آقايان هم تذكر مى‏دهند اين موجب حساسيت و توقع گروه‏هاى اقليت و اهل تسنن مى‏شود كه از اول بررسى قانون اساسى منتظر دوران «تتميم» هستند نام متمم يك مقدارى حساس هست.
بنابراين مى‏توانيم اصلاحيه بگوييم و تصويب تنها هم كافى نيست چون اينجا به هر حال بررسى مى‏شود «مجمع بررسى و تصويب اصلاحيه قانون اساسى» اختصار هم تا حدودى رعايت مى‏شود.
نايب رئيس (خامنه‏اى)- آقاى حبيبى شما با اين نظر موافقيد؟
نجفقلى حبيبى- اجازه بفرماييد توضيح بدهم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 97
نايب رئيس (هاشمى رفسنجانى)- نه ديگر بحث ما همين است.
نايب رئيس (خامنه‏اى)- ما همين بحث را مى‏كنيم، ايشان پيشنهاد شما را تكميل كردند.
نجفقلى حبيبى- تصويب را در عنوان ننويسيم چون بايد به تصويب نهايى ملت برسد.
نايب رئيس (خامنه‏اى)- اينجا كه تصويب نهايى ننوشته‏ايم. در مجمع بررسى بالاخره يك تصويبى كه مى‏شود اين را شما به عنوان عبارت خودتان قبول نداريد؟
نجفقلى حبيبى- چرا، به رأى بگذاريد.
نايب رئيس (خامنه‏اى)- پس اين را به عنوان پيشنهاد آقاى حبيبى و با همين اضافه‏اى كه حالا شد به رأى مى‏گذاريم. «مجمع بررسى و تصويب اصلاحيه قانون اساسى» آقايانى كه موافق هستند دستشان را بلند كنند (عده كمى دست بلند كردند) تصويب نشد خواهش مى‏كنم يك قدرى آقايان سخت‏گيرى نكنند.
منشى (يزدى)- پيشنهاد بعد از آقاى گيلانى هست «شوراى تتميم و تحرير قانون اساسى».
نايب رئيس (خامنه‏اى)- آقاى گيلانى بفرماييد.
محمد محمدى گيلانى- عرض بنده اين هست كه اين كارى كه ما در اينجا انجام مى‏دهيم يك مقدارش تحرير و آزاد كردن قانون اساسى از بعضى از زوائد است مثلًا لفظ ملى را مى‏خواهيد برداريد يك مقدارش هم كه مربوط به تكميل نقض قانون اساسى متمم قانون اساسى است روى اين دو جهت عرض كردم تتميم و تحرير قانون اساسى.
خامنه‏اى- خيلى خوب، آقايانى كه با اين پيشنهاد موافق هستند «شوراى تتميم و تحرير قانون اساسى» دستشان را بلند كنند (عده كمى موافقت كردند) تصويب نشد.
منشى (يزدى)- پيشنهاد بعد، از جناب آقاى هاشمى هست «شوراى بازنگرى قانون اساسى».
اكبر هاشمى رفسنجانى- كلم مجمع را، حالا ما يك كمى مد كرديم. شورا يك چيزى است كه توى اصطلاحات بين المللى هم جا دارد كلم مطلوبى است، بازنگرى شامل اصلاح است شامل تكميل هست، تتميم هست بعد هم مسأله تصويب هم اينجا مطرح نمى‏شود ما هم واقعاً غير از بازنگرى كارى نداريم بازنگرى مى‏كنيم حضرت امام هستند كه به رأى عمومى مى‏گذارند مردم هم تصويب مى‏كنند، ظاهراً آن جور خواهد شد بنابراين هيچ اشكالى توى كار نمى‏آيد، البته من روى كلم شورا تكيه ندارم پيشنهاد اولى من شورا هست اگر آقايان به خاطر كلم شورا نخواهند رأى بدهند مجمع را هم مى‏توانيد جدا رأى بگيريد يعنى دو تا قابل پيشنهاد است اول من شورا را پيشنهاد مى‏كنم اگر رأى نياورد مجمع را پيشنهاد مى‏كنم ولى آن را فقط بازنگرى قانون اساسى.
امامى كاشانى- اصلًا محيط بررسى قانون در دنيا اسمش شورا است.
نايب رئيس (هاشمى رفسنجانى)- ببينيد اول شورا را به رأى مى‏گذاريم آن وقت بازنگرى ديگر اصلاح و تتميم و اينها توى آن نباشد بازنگرى شامل اصلاح و تتميم هم هست بعداً اسمش را توى تاريخ پيدا مى‏كنيم آن وقت اگر متمم نوشتيم متمم مى‏گويند اگر اصلاحيه نوشتيم اصلاحيه مى‏گويند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 98
نايب رئيس (خامنه‏اى)- خيلى خوب، پس پيشنهاد «شوراى بازنگرى قانون اساسى» را به رأى مى‏گذاريم آقايانى كه موافق‏اند دستشان را بلند بكنند (اكثر موافقت كردند) تصويب شد اسم جلسه «شوراى بازنگرى قانون اساسى» شد.
منشى (حبيبى)- آن وقت در متن هم همه جا شورا مى‏گوييم.
نايب رئيس (خامنه‏اى)- بنابراين همه جا در متن به جاى «هيأت» در اين آيين‏نامه «شورا» خواهد آمد آقاى، آسيد هادى تذكر بدهيد.
سيد هادى خامنه‏اى- در آن مواد اول خوب است گنجانده بشود على الرسم كه بعد از اين ما اين كلمه را شورا به تنهايى تعبير خواهيم كرد.
نايب رئيس (خامنه‏اى)- بله در آن ماد اول مى‏شود گفت.
سيد هادى خامنه‏اى- به اختصار اين را ما شورا خواهيم گفت.
نايب رئيس (خامنه‏اى)- كه در اين آيين‏نامه شورا ناميده مى‏شود اين‏جورى در ماد اول مى‏آيد.
خيلى خوب فصل دوم را آقاى حبيبى بفرماييد.
منشى (حسن حبيبى)- فصل دوم-
ترتيب مذاكرات در كميسيون‏ها و جلسات عمومى.
مبحث اول- مرحل اول مذاكرات:
الف- مذاكرات كميسيون‏ها.
ماد 14- هيأت رئيسه آن قسمت از اصول قانون اساسى را كه در محدود مسائل مورد بحث منظور نظر حضرت امام مدّ ظله العالى قرار دارد تعيين و پس از تأييد جلس عمومى بخش‏هاى مربوط به هر كميسيون را به آن كميسيون ارجاع مى‏نمايد.
تبصره- چنان‏چه مقتضى باشد كه بعضى از اصول در دو كميسيون به عنوان كميسيون‏ها اصلى و فرعى مورد بحث قرار گيرد هيأت رئيسه كميسيون فرعى را تعيين و اصول مربوط را به آن كميسيون نيز ارسال مى‏نمايد.
جنتى- در ماد 13 بحث نكرديد؟
نايب رئيس (خامنه‏اى)- ما ماد 12 و 13 را بحث كرديم و رأى گرفتيم، همان وقتى كه جناب‏عالى راجع به اسم صحبت كرديد گفتيم حالا بحث اسم نيست همان موقع ماد 13 داشت بحث مى‏شد.
منشى (يزدى)- آقاى خامنه‏اى، آقاى هاشمى مخالف هستند اگر كسى هم موافق صحبت مى‏كند آقاى بيات هستند.
نايب رئيس (هاشمى رفسنجانى)- من مى‏گويم كه اين كار، كار خيلى روشنى نيست كه هيأت رئيسه بنشينند اصول را تعيين كنند بگويند كه اين اصول را اين كميسيون رسيدگى كند اين اصول را آن كميسيون رسيدگى كند «اصول» معلوم است وقتى كه ما تقسيم موضوعى كرديم اصول مربوط به «قضا» يا «اجرايى» يا «مجلس» يا آنهايى كه كرديم هر كميسيونى بگردد اصول مورد نظر خودش را هر چه دارد ما مى‏گوييم در سراسر قانون يك‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 99
تغييراتى بخواهد بكند وقتى كه يك چيزى را عوض كرد ممكن است در اصل اول يا دوم هم يك كلمه‏اى بايد براساس اين اصلاح بشود بنابراين ما موضوعات را تقسيم كرديم، كميسيون‏ها اصول مربوط به خودشان پيدا كنند بحث كنند حالا اگر تكرارى هم كردند ضررى ندارد چون اينها بعداً تو مجلس مى‏آيد اينجا بحث مى‏شود بعداً هيأت رئيسه يك كميسيون هماهنگ كننده‏اى بنا هست درست بكند ما خودمان يكى از كارهايى كه مى‏كنيم اين است كه يك گروهى را تعيين بكنيم كه كار كميسيون‏ها را هماهنگ كند طبعاً مى‏رسد مى‏گويد اينجايى كه شما داريد كار مى‏كنيد اين مربوط به آنجا مى‏شود حالا اگر تو گزارش هم يك چيزى آمد باز اينجا قابل كنترل است اين كار مشكلى است كه شما به عهد هيأت رئيسه بگذاريد كه الان اصول را يكى يكى مشخص كند بگويد اين چند تا مال شما، اين چند تا مال شما. ممكن است در خيلى اصول بخواهند ...
نايب رئيس (خامنه‏اى)- پس پيشنهاد حذف اين ماده را شما مى‏گوييد.
هاشمى رفسنجانى- بله من مى‏گويم اصلًا اين ماده لازم نيست.
خامنه‏اى- من اضافه كنم علاوه بر اين‏كه حالا هيأت رئيسه برايش يك كار زائدى است نوشته شده پس از تأييد جلس عمومى، يعنى ما باز اصول را در جلس عمومى بياوريم بحث بشود موافق و مخالف يك عده بگويند اين اصل هست يك عده بگويند آن اصل نيست به نظر من يك كار بسيار طولانى را به گردن اين شورا گذاشتن است حذف ماد 14 را از اول تا آخرش را به رأى مى‏گذارم آقايانى كه موافق هستند دستشان را بلند بكنند (اكثر موافقت كردند) تصويب شد كه اين ماده حذف شود ماد 15 را بخوانيد.
منشى (حسن حبيبى)- ماد 15- مذاكره در كميسيون بايد در محدود اصولى باشد كه به كميسيون ارجاع شده است رئيس جلسه موظف است از انجام هرگونه بحث خارج از دستور كميسيون اكيداً جلوگيرى نمايد.
مشكينى- اين رأى نمى‏آورد.
نايب رئيس (خامنه‏اى)- بله اين رأى نمى‏آورد.
ى زدى- اين تابع آن هست.
هاشمى رفسنجانى- اين يك چيز اضافه هم دارد، يك نقط اضافه‏اى هم من دارم براى حذف اين و آن اين‏كه اين هم كه ما در كميسيون محدود كند رئيس جلسه بگويد دربار هيچى بحث نكنيد اين چه كارى است؟ خوب افراد صاحب نظرى كه مى‏خواهند تو جلسه رأى بدهند چه اشكال دارد حالا آنجا يك بحث ديگرى هم مطرح كنند مطلبى به تناسب پيش مى‏آيد و اينجا ما تو اين جلسه رئيس را مقيد كنيم كه ديگر هيچ كس تو جلسه حرف نزند! اين كار نادرستى است اين هم اصلًا زائد است خود آقايان بخش مربوط به خودشان را انتخاب مى‏كنند درباره‏اش بحث مى‏كنند.
مشكينى- من مخالفم.
نايب رئيس (خامنه‏اى)- مخالفت‏تان را بفرماييد.
رئيس (مشكينى)- عملًا شما هر كارى در جلسه‏تان مى‏خواهيد عاقلانه انجام بدهيد ولى در خارج شما بايد يك قانونى داشته باشيد كه كسى از خارج ناظر باشد ببيند كه اينها
                        صورت مشروح مذاكرات شوراى بازنگرى قانون اساسى(جلسه‏14-1)، ص: 100
جلسه‏شان قانون دارد محدوديت دارد موظفند مى‏گويند مطالبى ... اين منافات ندارد با اين‏كه در خارج چه عمل بكنيد اين بايد باشد كه از خارج بفهمند شما آدم موظفى هستيد.
نايب رئيس (خامنه‏اى)- خوب اگر اين بود مجبوريم همين جور عمل كنيم اين نمى‏شود كه ما ماده را تصويب بكنيم بعد هر جور خواستيم عمل بكنيم.
نايب رئيس (هاشمى رفسنجانى)- كمونيست‏ها هم اين كار را نمى‏كنند در مجلس‏شان كه بگويند ...
نايب رئيس (خامنه‏اى)- خوب پس حذف اين ماده را من به رأى مى‏گذارم آقايانى كه با حذف ماد 15 موافق‏اند دستشان را بلند كنند (اكثر موافقت كردند) تصويب شد ماد 16 را بخوانيد.
منشى (حسن حبيبى)- ماد 16- مذاكرات كميسيون‏ها دربار اصول مطروحه براساس نظرات اعضاء كميسيون، اعضاى شورا و صاحب نظران انجام مى‏يابد پيشنهادها و نظرهاى اعضاى شورا ابتدا مورد بحث قرار مى‏گيرد.
نايب رئيس (خامنه‏اى)- اعضاء كميسيون، اعضاء شورا يعنى چه؟
منشى (يزدى)- اگر اجازه بدهيد كمى توضيح داده بشود.
نايب رئيس (خامنه‏اى)- خوب مى‏خواهيد اين را جناب‏عالى توضيح بدهيد.
محمد يزدى- مقصود از اين ماده اين هست كه مباحثى كه در كميسيون‏ها انجام مى‏گيرد خود به خود چيزى كه موضوع بحث قرار مى‏گيرد اول پيشنهاد اعضاى خود كميسيون هست 6 نفر كه در يك كميسيون مشغول بحث هستند پيشنهادهايى كه خود اعضاء دارند آنها اول بحث بشود بعد پيشنهادهايى كه ساير اعضاء شورا دارند يعنى جمع بيست و پنج نفرى آنها از اولويت دوم برخوردار هست كه مطرح بشود و بحث بشود بعد پيشنهادهايى كه از خارج مى‏رسد چون خود به خود يك كميسيون وقتى مشغول كار مى‏شود داراى پيشنهادهاى مختلفى هست از اعضاء و از اعضاء بيست و پنج نفره و از بيرون ممكن است كه رئيس كميسيون يكى از برحسب غير مرتب اگر باشد و چيزى در اينجا ذكر نشود يكى از پيشنهادهايى كه از بيرون رسيده است به نظرشان ابتداء خوب بيايد به بحث بگذارند مدت‏ها رويش بحث بكنند و نظر كسانى كه عضو هستند يا از بيست و پنج نفر هستند مؤخر قرار بگيرد يك ترتيب اولويتى براى اين نظرات قائل شدند كه حق تقدم داشته باشد.
چند نفر از آقايان- پيشنهاد حذف داريم.
نايب رئيس (خامنه‏اى)- پيشنهاد حذف رسيده، آن را مطرح مى‏كنيم، يك موافق و يك مخالف حذف صحبت كنند جناب آقاى يزدى بفرماييد يك موافق و يك مخالف صحبت كنند.
منشى (يزدى)- چون هر سه با هم دست بلند كردند نمى‏دانم كدام يك از آقايان مخالفند و كدام موافق.
امامى كاشانى- اول من دست بلندكردم.
نايب رئيس (خامنه‏اى)- پيشنهاد خودتان مطرح است و طبعاً موافق هستيد به هر حال توضيح بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 101
امامى كاشانى- من مى‏خواستم عرض كنم كه اولًا در اين ماده كلمه «اصول مطروحه مطرح است كه اصلًا مطروحه مربوط است به مواد قبلى كه آنها حذف شد، اصلًا هر كسى اين ماده را نگاه كند گيج مى‏شود كه اينجا چى هست؟ اين كلم «اصول مطروحه» و بعد هم آن حرف بعديش را من به نظرم مى‏رسد كه اين ضرورتى ندارد كه حالا عرض مى‏كنم و به هر حال اشكال بعد اين‏كه ممكن است يكى از اعضاء اين كميسيون دير برسد اگر دير برسد مى‏گويند ديگر شما حق حرف زدن نداريد آنجا خود كميسيون نگاه مى‏كنند حرف‏ها را نگاه مى‏كنند آن اول بزند اين يك قيد و قيود اين‏جورى دليل ندارد ما خودمان را محدود بكنيم.
منشى (يزدى)- جناب آقاى عميد مخالف حذف هستند. توضيح بفرماييد.
عباسعلى عميد زنجانى- بالاخره مذاكرات كميسيون‏ها بايد مشخص باشد كه چه نحوه هست طرح مسائل اشكالى ندارد ولى وقتى نوبت به پيشنهاد مى‏رسد بايد معلوم باشد كه چه نوع پيشنهادهايى به رأى گذاشتنى هست مسلم است كه اعضاء كميسيون يك نوع اولويتى دارند و اولويت دوم با اعضاء شورا هست و در صورتى كه پيشنهاد از اين دو سو نباشد نوبت مى‏رسد به صاحب نظرانى كه در كميسيون حضور دارند والا پيشنهاد را رها كردن همين‏طور بدون اين‏كه ضابطه‏اى داشته باشد كميسيون را مختل مى‏كند و كميسيون به جايى نمى‏رسد بالاخره معلوم باشد كه چه نوع پيشنهادهايى قابل رأى است.
نايب رئيس (خامنه‏اى)- خيلى خوب پس موافق و مخالف دربار حذف ماد 16 صحبت كردند به رأى مى‏گذاريم آقاى امامى خودشان به عنوان موافق صحبت كردند نيازى نيست كه آقاى بيات هم به عنوان موافق صحبت كنند.
منشى (يزدى)- نه ديگر خودشان صحبت كردند، مطلب روشن است.
نايب رئيس (خامنه‏اى)- بله، آقايانى كه موافق با حذف ماد 16 هستند دستشان را بلند بكنند (اكثر موافقت كردند) تصويب شد ماد 17 را بخوانيد.
 (به شرح زير خوانده شد)
ماد 17- پس از بحث و بررسى مسائل در كميسيون‏ها گزارش مباحث در دو قسمت، دلايل توجيهى به طور مشروح و پيش‏نويس اصول پيشنهادى حداكثر 10 روز پس از تشكيل هر كميسيون براى هيأت رئيس شورا فرستاده مى‏شود هيأت رئيسه بلافاصله دستور تكثير و توزيع گزارش‏ها را خواهد داد.
منشى (يزدى)- آقاى موسوى فرمايشى داريد بفرماييد.
سيد محمد موسوى خوئينى‏ها- من اينجا فقط يك عرضى دارم كه ما كميسيون‏ها را همان‏طور كه صحيحش هم بود محدود نكرديم در نحو بحث آزاد گذاشتيم اما در گزارشى كه براى جلس عمومى مى‏خواهند بياورند بايد مقيدشان كنيم فقط در ارتباط با موضوعى كه در وظيف آن كميسيون هست گزارش بياورد پس اين را بايد در اينجا قيد بكنيم كه گزارشى كه كميسيون براى جلسه مى‏آورد فقط در محدود آن مسؤوليتى است كه بر عهد آن كميسيون است.
نايب رئيس (خامنه‏اى)- خيلى خوب اين يك اضافى است. يك عبارتى شما مى‏خواهيد يك جايى از اين ماده را اضافه كنيد؟
منشى (حبيبى)- در محدود مسائل مورد بحث منظور نظر حضرت امام.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 102
نايب رئيس (خامنه‏اى)- نه در محدود وظيفه كميسيون.
حبيبى- گزارش فرموده است در محدود وظيف كميسيون.
خامنه‏اى- خيلى خوب، پس با اين عبارت تصويب مى‏شود مثل اين‏كه آقايان نظرى ندارند.
احمد آذرى قمى- اين زيادى است معلوم است كميسيون‏ها در موضوع مربوط بايد گزارش بدهند.
خامنه‏اى- آن حذف شد، آن ماده‏اى كه مقيدشان مى‏كرد آن ماده حذف شد.
آذرى قمى- الان اين زيادى است، از همين عبارت مى‏شود استفاده كرد دو قسمت دارد دلايل توجيهى و پيش‏نويس اصول پيشنهادى.
خامنه‏اى- حالا اگر اجازه بدهيد يك كلم در حد وظيفه كميسيون اضافه بشود بهتر نيست از اين‏كه رأى‏گيرى بكنيم و موافق و مخالف و اينها صحبت كنند؟ چون هر زيادى اشكالى ندارد بودنش مثلًا ...
منشى (يزدى)- اصول پيشنهادى در حد وظيف كميسيون است.
خامنه‏اى- در حد وظيفه چون اگر بخواهيم باز موافق و مخالف ... اين ماد 17 با همين اضاف آقاى خوئينى‏ها (تصويب شد) ملاحظه كنيد ماده‏اى كه تصويب شد اين است: «پس از بحث و بررسى مسائل در كميسيون‏ها گزارش مباحث در دو قسمت دلايل توجيهى در محدود وظيف آن كميسيون يا هر كميسيون. به طور مشروح و پيش‏نويس اصول تا آخر ماده».
ابراهيم امينى- در حد ده روزش را من مخالفم.
نايب رئيس (خامنه‏اى)- 10 روز را شما مخالفيد؟
امينى- نمى‏شود وقت تعيين كرد ده روز يا كمتر يا زيادتر چون ممكن است موضوعات بيشتر وقت بگيرد ...
نايب رئيس (خامنه‏اى)- خيلى خوب، حذف كلمه حداكثر 10 روز شما مى‏گوييد.
هاشمى رفسنجانى- عبور كرديم ديگر، گذشتيم.
خامنه‏اى- ما چون رأى نگرفتيم تصويب شد حالا مطرح شده بگذاريد من رأى بگيرم ايشان مى‏گويند كلم حداكثر 10 روز حذف بشود آقايانى كه موافق‏اند دستشان را بلند بكنند (عده كمى موافق بودند) تصويب نشد.
امينى- اجازه بدهيد توضيح بدهم.
خامنه‏اى- رأى نياورد نمى‏خواهد ديگر، اين يك كلمه را ما بخواهيم بحث بكنيم كه آقاى امينى نمى‏شود.
نايب رئيس (هاشمى رفسنجانى)- خوب ما اين قدر وقت نداريم آقاى امينى اين 2- 3 بار است يك بار بايد اينجا بيايد دوباره شور دوم برود 10 روز هم دوباره بيايد نمى‏دانم اصلًا آن دو ماهى كه امام گفتند اگر كمتر از 10 روز بيشتر بگوييم به هيچى نمى‏رسيم ماد 18 را مطرح كنيد.
 (به شرح زير خوانده شد)
 (ب)- مذاكرات جلسات عمومى.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 103
ماد 18- هيأت رئيسه گزارش‏هاى رسيده را به ترتيب تاريخ وصول در دستور كار شورا مى‏گذارد گزارش‏هايى قابل طرح در شورا است كه حداقل 48 ساعت قبل طبع وتوزيع شده باشد.
حسين هاشميان- من پيشنهاد مى‏كنم 48 ساعت را 24 ساعت بكنيد چون وقت كم داريم در 24 ساعت مى‏توانند مطالعه و بررسى كنند.
نايب رئيس (خامنه‏اى)- خيلى خوب، آقايان توجه كنند حداقل 48 ساعت را ايشان مى‏گويند تبديل به حداقل 24 ساعت بشود بحث هم ندارد آقايانى كه موافق‏اند كه 48 ساعت تبديل به 24 ساعت بشود دستشان را بلند بكنند (اكثر موافقت كردند) تصويب شد ماد 19 را بخوانيد.
 (به شرح زير خوانده شد)
ماد 19- هنگام طرح گزارش هر كميسيون ابتدا دربار كليات گزارش، نقاط قوت و ضعف و نقائص و امتيازات و نيز مبانى پيشنهاد كميسيون به ترتيب زير مذاكره مى‏شود:
نخست مخبر كميسيون توضيحات لازم را به اطلاع اعضاء مى‏رساند سپس مخالفان و موافقان متناوباً دربار گزارش به بحث مى‏پردازند و پس از پايان سخنان كلى مخالفان و موافقان، مخبر كميسيون در پاسخ، توضيحات لازم را خواهد داد آن‏گاه نسبت به اصل گزارش رأى‏گيرى به عمل مى‏آيد هر گاه رأى موافق داده شد گزارش براى بررسى مرحل دوم به كميسيون ارسال مى‏شود. وقت مخبر براى توضيحات ابتدايى و نهايى جمعاً 40 دقيقه است مجموع مخالفان و مجموع موافقان نيز 40 دقيقه وقت دارند هر يك از مخالفان و موافقان حداكثر مى‏تواند 10 دقيقه صحبت كند.
تبصره- رأى‏گيرى علنى و با بلند كردن دست خواهد بود جز در مواردى كه 10 نفر تقاضاى رأى مخفى نمايند.
امينى- من با ذيل آن مخالفم.
منشى (يزدى)- آقاى امينى بفرماييد.
ابراهيم امينى- پيشنهاد من اين است كه چون اين مسائل، مسائل دشوار و مهمى است و گاهى وقت‏ها احتياج هست به اين‏كه بيشتر صحبت بشود اين‏كه مقيدش بكنيم به اين مقدار معين (10 دقيقه يا 5 دقيقه) در واقع در يك مسائل دشوار نمى‏تواند براى ما كافى باشد مسائل ساده ممكن است اين‏جور باشد پيشنهاد من اين است كه اين اختيار با هيأت رئيسه جلسه باشد كه اگر لازم دانستند اجازه بدهند بيشتر صحبت كنند مخصوصاً در اين مسائل كه درست نيست كه 10 دقيقه و 5 دقيقه ما مى‏خواهيم در مسائل اساسى تصميم‏گيرى بكنيم.
منشى (يزدى)- آقاى هاشميان بفرماييد.
حسين هاشميان- اضافه كردن وقت به پيشنهاد آقاى رئيس و تصويب جلسه باشد.
هاشمى رفسنجانى- اگر كسى مخالف است صحبت بكند من موافق صحبت مى‏كنم.
نايب رئيس (خامنه‏اى)- پيشنهاد آقاى امينى اين است كه وقت موافق يا مخالف يا هر يك از موافقين و مخالفين بتواند با نظر هيأت رئيسه يا با نظر رئيس، افزايش پيدا بكند اين مخالف دارد؟
                        صورت مشروح مذاكرات شوراى بازنگرى قانون اساسى(جلسه‏14-1)، ص: 104
منشى (يزدى)- ما به اين صورت مخالف هستيم.
نايب رئيس (خامنه‏اى)- خوب جناب‏عالى مخالف هستيد آقاى هاشمى هم موافق‏اند.
محمد يزدى- پيشنهادها را من اينجا يادداشت كرده‏ام اجازه بفرماييد ما به عنوان دفاع هر چه كه اينجا نوشته شده است عرض مى‏كنيم عنايت بفرماييد اگر اصلًا مضبوط نباشد يعنى نه بحث وقت مضبوط داشته باشد و نه ناطق وقت مضبوط داشته باشد اين به نظر مى‏رسد كه كار درستى نيست يعنى به جايى نمى‏رسيم و وقت گاهى تضييع مى‏شود رئيس هم نمى‏تواند كنترل بكند چون حق ندارد نمى‏تواند بگويد ديگر كافى است بايد طبق آيين‏نامه عمل كند رئيس نمى‏تواند به بنده بگويد كه ديگر صحبت نكن بايد آيين‏نامه به آن اجازه بدهد كه در يك شرايطى بگويد ديگر صحبت نكن بنابراين بحث اجمالًا بايد مضبوط باشد پيشنهاد شده است كه كل بحث دو ساعت وقت داشته باشد ممكن است بفرماييد وقت كم است يا زياد است اما اصلًا مضبوط نباشد ما قبول نداريم به همين دليلى كه عرض كردم نسبت به ناطق هم بنده به عنوان مخالف يا به عنوان موافق يا مخبر وقت گرفتم دارم صحبت مى‏كنم چيزهايى به ذهنم رسيده است همين جور صحبت كنم باز هيچ مضبوط نباشد ممكن است تمام وقت 40 دقيقه‏اى كه دارد بنده به تنهايى بگيرم اين باز مفيد نيست بنابراين مضبوط بودن فى الجمله بايد باشد بعد بفرماييد احياناً ممكن است بحث طرف تمام نشده است يا نكت جالبى دارد كه بايد توضيح بدهد اينجا بفرماييد رئيس حق داشته باشد وقت اضافه بدهد ولى با اين‏كه اصلًا مضبوط نباشد ما شديداً مخالف هستيم.
نايب رئيس (خامنه‏اى)- خوب پيشنهاد آقاى امينى اين نبود كه اصلًا مضبوط نباشد.
ى زدى- چرا ايشان مى‏فرمايند كه وقت در اختيار رئيس باشد، هم وقت بحث و هم وقت فرد ما با اين مخالف هستيم.
نايب رئيس (خامنه‏اى)- فكر مى‏كنم آقاى امينى پيشنهادشان اين بود كه، رئيس مى‏تواند اضافه كند.
ى زدى- با حفظ اين فرد ما موافقيم.
نايب رئيس (خامنه‏اى)- آقاى هاشمى موافق هستند، بفرماييد.
هاشمى رفسنجانى- اجازه بدهيد من صحبت كنم موافق با اين پيشنهاد شما را مشخص بكنيم با آن‏جورى كه ميل داريد. ببينيد ما يك تجربه‏اى كه در مجلس داريم اگر اصلًا زمان تعيين نكنيم اين يك بى‏نظمى عجيبى درست مى‏كند يكى نيم ساعت صحبت مى‏كند موافق كمتر بدون زمان نمى‏شود زمان قطعاً بايد باشد اين‏كه به رئيس هم بگوييم از پيش خود بتواند نسبت به افراد يا هر مخالف يا موافق كم و زياد بكند براى رئيس دشوارى درست مى‏كند، فشار درست مى‏كند اين هم مشكل درست مى‏كند ما در مجلس اين را حل كرده‏ايم الان هيچ مشكلى به اين صورت نداريم ما گفتيم در مواردى كه احساس بشود كه بحث خام است و نياز به بحث بيشتر هست با پيشنهاد رئيس و تصويب جلسه. ما آنجا يك حدى تعيين كرده‏ايم اينجا هم مى‏گوييم تا دو برابر قابل افزايش است يعنى ما الان سه تا چهل دقيقه گفتيم سه تا چهل دقيقه صد و بيست دقيقه مى‏شود براى هر گزارش كميسيونى، اگر خواستيم اضافه بكنيم مثلا يك وقت مى‏گويند كه ده دقيقه اضافه بشود براى مخالف و موافق، مخبر. يك بار مى‏گويند نيم ساعت‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 105
اضافه بشود يك بار مى‏گويند يك ساعت اضافه بشود پيشنهاد را مشخصاً رئيس مى‏دهد مى‏گويد من مى‏گويم نيم ساعت به وقت اضافه بشود مجلس هم اگر ديد احتياج به استماع دارد تصويب مى‏كند اگر نه اكثريت ديدند نه نيازى نيست حالا رئيس ممكن است ابهام داشته باشد مجلس ابهام ندارد تصويب نمى‏كند و معنايش اين است كه احتياج به توضيح ندارد پس آقاى امينى هم پيشنهادشان اگر اين‏جورى بشود من به صورت يك تبصره نوشته‏ام:
 «در صورت احساس نياز به بحث بيشتر مدت صحبت اين ماده با پيشنهاد رئيس و تصويب جلسه تا دو برابر قابل افزايش است» (تا سقف 2 برابر) دو تا 120 دقيقه مى‏شود 240 دقيقه.
نايب رئيس (خامنه‏اى)- خوب، موافق و مخالف صحبت كردند.
عبدالله نورى- جناب خامنه‏اى اصل اين موضوع حرف دارد، 40 دقيقه خيلى كم است يعنى شما 40 دقيقه براى گزارش يك كميسيونى كه آمده مسأله رهبرى را مى‏خواهد توضيح بدهد وقت گذاشته‏ايد؟
نايب رئيس (خامنه‏اى)- خوب همين را بحث كرديم ديگر شما اگر موافق نيستيد رأى نمى‏دهيد ديگر.
نورى- اصل 40 دقيقه بسيار كم است.
نايب رئيس (هاشمى)- خيلى خوب شما اگر اصلش را زياد كرديد تا دو برابرش هم زياد مى‏شود. پيشنهاد آقاى امينى را رأى گرفتيم دوباره برنگرديم به اين.
نايب رئيس (خامنه‏اى)- بگذاريد آقايان پيشنهاد آقاى امينى را به همين ترتيبى كه آقاى هاشمى خواندند به رأى بگذاريم آقايانى كه موافق هستند دستشان را بلند كنند (اكثر دست بلند كردند) تصويب شد. پس اين تبصره را اضافه مى‏كنيم به اين ماده البته در ماده هنوز جاى بحث باقى است اگر كسى نظر دارد، مثل اين‏كه آقاى نورى فرمايشى دارند؟ بفرماييد.
عبدالله نورى- بسم الله الرحمن الرحيم. در اين ماد 18 مطلبى كه مطرح شده اين است كه گزارش كميسيون اين نيست كه مى‏خواهد نسبت به يكى از اصول قانون اساسى بحث بشود كه در يك كميسيون مثلًا ده تا اصل مورد بحث است، يك مورد را ما آورديم گزارش بدهيم، ممكن است آن هم باشد ولى در اين ماده‏اى كه الان مورد بحث است گزارش كلى كميسيون مطرح است يعنى كميسيون رهبرى آمده در جلس اينجا مى‏خواهد گزارش كار ده روزه‏اش را بدهد گزارش كار ده روزه‏اش كه اينجا مى‏خواهد داده بشود بحث اين است كه از اول تا آخر كميسيون حق دارد 40 دقيقه بحث بكند، با پيشنهادى كه الان مطرح شد مى‏تواند حداكثر دو برابر بشود يعنى اصلًا خود اين ساعتى كه دارد بحث مى‏شود و گفته مى‏شود حداقل براى خود من قابل فهم نيست كميسيون اجرايى مى‏خواهد بيايد كليه مباحثش را بحث بكند 40 دقيقه، بار اول 20 دقيقه مى‏تواند گزارش بدهد در آخر 20 دقيقه. چهار نفر هم چهار تا ده دقيقه مى‏توانند صحبت كنند اصل اين‏كه گذاشته شده اينجا به نظر من بايد اصلاح بشود.
نايب رئيس (خامنه‏اى)- پيشنهادى داريد شما آقاى نورى؟
عبدالله نورى- حداقل 5 برابر بشود.
نايب رئيس (خامنه‏اى)- ى عنى مى‏گوييد مدت افزايش پيدا بكند؟ (نورى- بله) خيلى خوب.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 106
منشى (يزدى)- آقاى نورى شما پيشنهاد مشخصى داريد؟ يعنى يك وقت مى‏فرمايند با اين مخالفيد، اين بايد حذف بشود، اين بايد برداشته بشود؟ پيشنهادتان چى هست؟ مشخصاً بفرماييد.
عبدالله نورى- دو ساعت براى كميسيونى كه مى‏خواهد گزارش بدهد.
منشى (يزدى)- (موافقين و مخالفين) پيشنهاد اين است.
محمد دانش‏زاده مؤمن- عرض كنم بنده هم به عنوان تكميل و تأييد پيشنهاد جناب آقاى نورى نظرم اين است كه به جاى اين‏كه گفته شده مخبر كميسيون توضيحات لازم را نسبت به مجموع گزارش در نظر گرفته شده در مورد هر اصلى از اصول پيشنهادى كميسيون اين‏طورى كه تصويب شد انجام بشود و الا ممكن است كه ده تا اصل باشد و واقعاً شايد اين وقت براى خواندن خود اصل هم كافى نباشد چه رسد به اين‏كه براى كلياتش هم رأى‏گيرى بشود لذا پيشنهاد مشخص بنده اين است كه نسبت به هر اصلى، اين وقتى كه تعيين شد، باشد.
اكبر هاشمى رفسنجانى- من به عنوان موافق آقاى نورى صحبت مى‏كنم البته آقاى مؤمن مخالفت نكردند نسبت به هر اصل كه بخواهيم بگوييم اين‏كه نمى‏شود مثلًا قو مجريه وقتى كه بخواهد اصلاح كند 20 تا اصل را در آن مى‏خواهد تغيير بدهد آن‏كه بعضى وقت‏ها اصلاح در يك اصل يك كلمه است يك اصل گاهى اصلًا بحث ندارد، اصل مطلب بحث دارد اگر اصل مطلب را پذيرفتيم آن موقع همه ديگر قبول دارند كه هر اصلى جداگانه ديگر اين بايد عوض بشود بنابراين ما روى اصل بحث نداريم اين‏كه وقت با 40 دقيقه كافى نيست، يقيناً همين‏طور است چون ما در جلسه عمومى فقط بايد گزارش كميسيون را رد كنيم و تصويب كنيم ديگر كارى در شور اول نداريم كميسيون ده روز كار كرده، آورده اينجا، ما سه تا 40 دقيقه يعنى يك ساعت و بيست دقيقه بنشينيم بحث كنيم تمام شد اصل كارمان اينجاست (خامنه‏اى- دو ساعت مى‏شود) يعنى دوساعت يك بحثى كه ممكن است يكى از مباحث مهم كشور باشد در ده، پانزده اصل هم تغيير داده باشد بگوييم دو ساعت وقت هست اين واقعاً قابل قبول نيست خوب اگر بحث نداشت كميسيون خلاصه گزارش داد مخالف و موافق هم نبود ما مشكلى نداريم خوب بحث نمى‏كنيم اما قطعاً بايد سقف را بالا بياوريم دو ساعتى كه آقاى نورى گفتند يعنى 120 دقيقه براى هر يكى يك چيز قابل قبولى به نظر مى‏رسد حداقل 100 دقيقه بگذاريم سه تا 100 دقيقه مجموعاً مى‏شود 300 دقيقه ما بيشتر از چهار تا كميسيون هم كه نداريم، چهار تا گزارش خواهيم داشت جلسات عمومى ما چهار تا 300 دقيقه است در شور اول، شور دوم البته بحث جداگانه‏اى دارد به نظر مى‏رسد كه اين مقدار لازم هست حالا يا دو ساعت يا 100 دقيقه را براى هم در نظر بگيريم اگر هم ديديم واقعاً بعد از 100 دقيقه هم بيشتر رأى لازم دارد تمديد بكنيم كه دوباره بتوانيم 100 دقيقه را سقف اولى بايد قرار بدهيم.
محمد يزدى- اگر مخالفت آقاى مؤمن را مخالفت نمى‏دانيد من به عنوان مخالف چند كلمه‏اى صحبت بكنم.
نايب رئيس (هاشمى رفسنجانى)- نه عيب ندارد بفرماييد صحبت كنيد.
محمد يزدى- عرض كنم تصور جناب آقاى نورى و همين‏طور جناب آقاى هاشمى اين هست كه كل كار يك كميسيون در يك گزارش آمده. اين خيلى بديهى است كه دو ساعت كافى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 107
نيست خيلى روشن است ولى مطمئناً تهيه كنندگان اين پيشنهاد اين نيست كه كل كار كميسيون در يك جلسه آمده است و 40 دقيقه او توضيح داده است دو تا 40 دقيقه هم موافق و مخالف صحبت كرده است بلكه كميسيون كارى كه انجام مى‏دهد در نوبت‏هاى مختلف گزارش مى‏آورد در هر نوبت يك قسمتى را يك مطلبى دارد نه كل محصول كارش را. در يك جمله كه نياورده است كل محصولش را چون اين‏جور هست اين قسمت، قسمت‏ها منظور است كه تعبير جناب آقاى مؤمن اين شد كه راجع به هر اصلى، ممكن است راجع به هر اصلى نباشد ولى مجموع اصول تمركز مديريت قو مجريه را در پنج تا مطلب تنظيم كرده‏اند مطلب اولشان را آورده‏اند كليات هم هست و يا كلياتى كه آورده‏اند راجع به يك قسمتش هست يا پيشنهاد يك قسمتش است چون مسأله اين هست پيشنهاد شده كه دو ساعت وقت. الان با تبصره‏اى هم كه اضافه شد پيشنهاد جناب آقاى هاشمى مى‏شود چهار ساعت وقت. و من به نظرم مى‏رسد كه چهار ساعت وقت براى يك قسمت از بحث كافى است البته براى كل بحث يك كميسيون معلوم است كه كافى نيست اگر عبارت كافى نيست عبارت را روشن‏تر بكنند. خلاصه ما هم قبول داريم فرمايش آقاى نورى را كه اگر مقصود كل بحث است كافى نيست ولى اگر مقصود قسمت، قسمت‏ها است دو ساعت را كافى مى‏دانيم كه تبديل به چهار ساعت مى‏شود.
نايب رئيس (خامنه‏اى)- خوب پيشنهاد آقاى نورى ...
نايب رئيس (هاشمى رفسنجانى)- اجازه بدهيد آقاى خامنه‏اى يك تذكرى بدهيم. اين‏كه آقايان مى‏گويند كميسيون بخش بخش بدهد اين‏كه يك چيز عجيب و غريبى مى‏شود يعنى يك كميسيون مأموريت دارد دربار امور قضائى گزارش بياورد آن هر روزى بخواهد يك تكه‏اى بياورد كه 40 دقيقه و اينها معلوم نيست بخواهد اصلًا يك بحث به هم ريخته‏اى است اين اصلًا قابل بحث نيست ما چه چيزى را تصويب كنيم؟ ما بايد تكليف اين را در يك جايى تعيين بكنيم يعنى الان ما اين را كه ارجاع كرديم به كميسيون، كميسيون بايد در گزارش شور اولش مجموع اصول مربوط به خودش را بياورد.
منشى (يزدى)- پس همين جورى كه آقاى امينى فرمودند اگر اين‏جور باشد ده روز واقعاً كم هست.
نايب رئيس (هاشمى رفسنجانى)- ى ك تبصره‏اى اضافه مى‏كنيد قابل تمديد است آن را ما در مجلس هم همين كار را كرديم ما در مجلس گفتيم يك ماه، قابل تمديد است هيأت رئيسه بررسى مى‏كنند قابل تمديد است ولى اصلًا شيو بحث اين‏جورى نمى‏شود كه بگوييم جداگانه بياورند اين بحث به هم مى‏پاشد اصلًا نمى‏شود يك جورى را حالا تصويب مى‏كنيم مى‏رود دوباره بايد مجموعه وظايف كميسيون يك گزارش دارد بايد اين‏جور در بيايد مى‏خواهيد قبلًا روى اين بحث بكنيد ما تكليف‏مان روشن بشود اين‏جور كه نمى‏شود جداگانه.
منشى (محمد يزدى)- اگر اين را روشن كنيد وقت كميسيون را هم روشن كنيد.
نايب رئيس (هاشمى رفسنجانى)- البته آنجايى كه مثلًا مجمع تشخيص مصلحت و رهبرى آن قابل تفكيك است يا گفتيم مثلًا نام مجلس و تغيير قانون اساسى اينها موضوعات از هم جدايى است هر موضوعى يك گزارش بيشتر نمى‏تواند داشته باشد.
منشى (محمد يزدى)- پس اجازه بدهيد يك مقدار روى همين مسائل بحث بشود
                        صورت مشروح مذاكرات شوراى بازنگرى قانون اساسى(جلسه‏14-1)، ص: 108
يك گزارش هست يا مى‏تواند چند گزارش باشد كه بعد روى مصوبه‏هاى قبلى هم اثر مى‏گذارد چون بحث اين است آقاى موسوى روى اين مسأله اگر نظرى دارند بفرمايند.
سيد محمد موسوى خوئينى‏ها- بله عرض كنم كه در ارتباط با هر يك از اين موضوعاتى كه براى چهار كميسيون تعيين شد (البته آن سه كميسيون) آن كميسيون چهارم كه بقى مسائل بود آنجا مسائل انصافاً قابل تفكيك هست اما در آن سه كميسيون ديگر مثلًا بحث رهبرى، بحث تمركز قو مجريه بايد يك جا كميسيون گزارشش را بياورد يعنى در كميسيون جوانب اصل بحث را بررسى كنند اصول مربوط به آن را به عنوان پيشنهاد اوليه تنظيم بكنند بعد گزارش اصل اين تمركز در قو مجريه را بياورد در جلسه علنى ارائه بدهد كه دلايل اين‏كه وضعيت موجود در قانون اساسى يك وضعيت مطلوبى نيست چه بوده و بعد. بنابراين دلائل كميسيون به تمركز رسيده چه نوع تمركزى را ما در كميسيون پذيرفته‏ايم و براى اين تمركز پيشنهاد تغيير اين اصول را به اين ترتيب داريم بايد مجموعه آن‏چه را كه در ارتباط با تمركز در قو مجريه است يك جا گزارش بدهد هر اصلى به تنهايى بدون ارتباط با اصول ديگر در اين بحث قابل استفاده نيست، حتى ما اين مشكل را داريم كه من احتمال مى‏دهم از دو شورى هم كار بگذرد يعنى چه بسا هماهنگ با تغيير در اصول رهبرى بايد در اصول قو مجريه هم حرف‏هايى بزنيم صرف اين‏كه مثلا در قو مجريه به يك تمركزى برسيم اما بدون اين‏كه ما در ارتباط با رهبرى به يك تصميمى رسيده باشيم يا همچنين در مسائل ديگر چه بسا از دو شورى هم كار مى‏گذرد بنابراين هر كميسيونى در رابطه با موضوع كار خودش يك گزارش شور اول به جلسه علنى ارائه بدهد و كليات بحث به نحوى باشد كه جامع همه مسائل آن بحث باشد و اما اين‏كه گفته شد وقت كم است ظاهرش اين است كه براى چنين كارى 20 دقيقه وقت به هيچ وجهى كافى نيست اما من تصور مى‏كنم صد دقيقه و يا دو ساعت گزارش دادن و بحث كردن به طورى كه اصلًا حوصله جلسه را تمام كند و كسى حال شنيدن نداشته باشد اين هم براى آن گزارشگر و گزارشى كه مى‏دهد مضر است به همين ترتيبى كه پيشنهاد شد و تصويب شد رئيس مى‏تواند اين وقت را به دو برابر افزايش بدهد يك بار ديگر هم اگر برايش اختيار بگذاريم كه گزارشگر گزارش خودش را مى‏دهد 20 دقيقه را مى‏كنيم 30 دقيقه، نيم ساعت حرف زدن براى حرف حسابى كاملًا وقت كافى است نيم ساعت حرف مى‏زند اگر جلسه تشخيص داد نيم ساعت كم است مى‏گويند نيم ساعت ديگر هم صحبت كند مى‏شود يك ساعت اگر گفت كم است نيم ساعت ديگر اضافه مى‏شود، مى‏شود يك ساعت و نيم. اما اگر از اول بگذاريم صد دقيقه، طبيعى است كه اين گزارشگر هم هر چقدر دلش بخواهد هى توضيحات مى‏دهد و تفسير به لاطائل. بنابراين اجازه بدهيم در آن تبصره‏اى كه تصويب شد رئيس وقت را تمديد كند 30 دقيقه هم به جاى 20 دقيقه باشد، آن وقت به جاى 40 دقيقه در واقع مى‏شود يك ساعت با اين ترتيب من فكر مى‏كنم مشكل حل بشود.
منشى (يزدى)- آقاى نورى نظرى داريد بفرماييد.
عبدالله نورى- بسم الله الرحمن الرحيم. با توجه به اين‏كه اصل بحث ظاهراً در جلسات عمومى ماست و كميسيون‏ها مقدمه است براى اين‏كه اينجا مباحث باز بشود قطعاً وقت بايد اضافه بشود اضافه بر اين‏كه مطلبى كه برادران اشاره مى‏فرمايند درباره صد دقيقه وقت، هيچ كس‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 109
مجبور نيست صد دقيقه وقت را صحبت بكند بحث حداكثر وقتى است كه ما مى‏خواهيم براى خودمان يك محدوديتى قائل بشويم والا همين الان در مجلس هم اين‏طور نيست وقتى گفتند 75 دقيقه معنى‏اش اين باشد كه تا دقيقه آخر را مجبور است اگر حرف هم ندارد، حرف بزند بحث در اين است كه ما اينجا مى‏خواهيم دست و پاى خودمان را ببنيديم در يك محدوده‏اى كه بيشتر از آن كانه نتوانيم حرف بزنيم چرا؟ از آن طرف مطلبى كه جناب آقاى موسوى خوئينى‏ها مطرح مى‏كنند راجع به مخبر كميسيون يا گزارش كميسسيون در رابطه با مخبر كميسيون ممكن است معنا داشته باشد ولى در ارتباط با مخالف و موافق اين‏جور نيست ما اينجا محدود كرديم بحث را به سه نفر موافق و مخالف ...
منشى (يزدى)- آقاى نورى عذر مى‏خواهم بحث الان دربار اين هست كه نظر آيا اين است كه كميسيون يك جا بايد آن محصول كارش را بدهد يا مى‏تواند در چند قسمت بدهد اگر يك‏جا باشد آن وقت بعد آن مسأله است چون بيشتر اين بحث بود.
عبدالله نورى- در رابطه با گزارش كميسيون كه حضرت‏عالى اشاره فرموديد الان واقعاً براى خود من هيچ روشن نيست كه چگونه مى‏تواند موضوع رهبرى گزارشش تفكيك بشود؟ حالا منهاى بحث تشخيص مصلحت، موضوع رهبرى در يك بحث جامع از يك‏جايى بايد شروع بشود، به يك جايى ختم بشود يك ديد گاه مشخصى را كميسيون براى جلسه بيايد گزارش بدهد كه ما برداشتمان اين است كه در آتيه اين‏جور بشود، مجلس مى‏پذيرد يا نمى‏پذيرد. بنابراين وقت به نظر من بايد اضافه بشود.
نايب رئيس (هاشمى رفسنجانى)- آقايان توجه بفرماييد الان موضوع بحث اين بود كه آقاى موسوى (منهم همين نظرم بود) گفتند كه بايد گزارش كميسيون يك جا باشد حالا اگر كسى مخالف اين است صحبت كند آقاى نورى رفتند روى بحث ديگرى، كسى مخالف اين هست كه گزارش كميسيون يك جا باشد؟
نايب رئيس (خامنه‏اى)- من مخالفم. ببينيد اگر چنان‏چه كميسيون كارش را تمام كند، جمع وجور كند، يك جا بياورد مطلب را عرضه كند درجلسه عمومى اين البته چيز خوبى است، مخالف نيستيم با اين‏كه در صورتى كه اين كار ممكن باشد اين انجام بگيرد اما اين‏كه گفته بشود كه مطالب چه در زمينه رهبرى و چه در غير زمينه‏ها قابل تفكيك نيست نه قابل تفكيك است كاملا. مثلا فرض كنيد در مورد قو مجريه كه من يك قدرى در بار آن بيشتر فكر كرده‏ام، اصل تمركزكه پذيرفته شده است تمركز دو نوع تصور كلى دارد اين‏كه رياست جمهورى حذف بشود يا اين‏كه نخست وزيرى حذف بشود، اين يك بحث قابل ارائه كردن است ممكن است كه كميسيون يك روز، دو روز صرف وقت كند براى اين‏كه جوانب قضيه را بسنجد ببيند مصلحت اين است كه مثلا پست نخست وزيرى حذف بشود يا نه نخست وزيرى مثلا با رأى مردم و چه بشود، رئيس كشور، رئيس جمهورى يا حذف بشود يا شكل تشريفاتى پيدا كند خوب اين خودش يك مسأله است بعد از اين‏كه يكى از اين دو تا مشخص شد مثلا فرض كنيد رسيديم به اينجا كه خير بايستى پست رياست جمهورى مثلا بماند، نخست وزيرى حذف بشود خوب كيفيت ادار كشور و ادار دولت به وسيله رئيس جمهور سه چهار شق و سه چهار شكل دارد هم اينها هم قابل بحث است هم اينها هم قابل تصميم گيرى در
                        صورت مشروح مذاكرات شوراى بازنگرى قانون اساسى(جلسه‏14-1)، ص: 110
اينجا است به عنوان شور اول من مى‏گويم كه شما محدود نكنيد كميسيون‏ها را كه الا و لابد مطلبتان بايد تمام كنيد و يك جا كنيد بياوريد اينجا نه ممكن است كه آن كار طولانى بشود، ايجاب كند كيفيت گذارن بحث كه بخشى از قضيه كه يك جنب اوليه است و مقدميت نسبت به بخش‏هاى بعدى دارد اين بيايد اينجا و بحث بشود و تصميم گيرى بشود بنابراين مى‏شود تصور كرد هم بحث يك جا هم نيايد من خيال مى‏كنم كه پيشنهاد آقاى خوئينى‏ها پيشنهاد خوبى است با هر دو شكل مى‏سازد 40 دقيقه واقعا ممكن است وقت كمى باشد راست مى‏گويند احتمالا براى بحث‏هاى بخشى هم ممكن است كه 40 دقيقه كم باشد 40 دقيقه را ما افزايش بدهيم يعنى بگوييم كه حداكثر دو تا 20 دقيقه بوده، دوتا 30 دقيقه بشود يا بشود يك ساعت مثلا ...
منشى (محمد يزدى)- حالا به هر حال از اول كميسيون را موظف نمى‏كنيد كه يك جا يا چند نوبت بياورد.
نايب رئيس (خامنه‏اى)- بله من مخالفم كه كميسيون را موظف كنيم بگوييم حتما بايستى يك جا بياورد نه، ممكن است كه ...
منشى (محمديزدى)- اجازه بفرماييد اول اين بحث را به يك جايى برسانيم.
نايب رئيس (خامنه‏اى)- بله خيلى خوب، حرفى نيست من عرض مى‏كنم خلاصه اين‏كه كميسيون بتواند يك جا بياورد ممكن است كه نه مصلحت ايجاب كند كه به تدريج بيايد و از زمان استفاده بشود.
منشى (محمد يزدى)- حالا يك جا بودن و چند قسمت بودن را به رأى بگذاريد.
نايب رئيس (خامنه‏اى)- اين را مى‏خواهيد رأى بگيريم.
نايب رئيس (هاشمى)- وقت شما تمام شد.
نايب رئيس (خامنه‏اى)- آقايان نظرى اگر دارند بگويند باز هم بگوييدبحث را ...
محمديزدى- اجازه مى‏دهيد من هم دوسه كلمه‏اى عرض بكنم؟
نايب رئيس (خامنه‏اى)- بفرماييد، بله.
محمديزدى- عرض كنم كه من هم تصور مى‏كنم كه تقريبا همان چيزى كه در ذهنمان متمركز بود همان هست يعنى اين‏كه كميسيون را موظف بكنيم كل كارش يك‏جا بياورد اين يك تكليف خيلى سنگينى است و حتى در همان مسأله رهبرى هم باز همينجور هست تا چه رسد به مسائل ديگر. يعنى رهبرى هم چند شكل قابل تصور هست كه ممكن است كميسيون اول به يك جهت شكلش را برسد، فرضا در شكل شورايى يك بحث دارد به يك جايى مى‏رسد، بعد در شكل فردى هم ممكن است به يك‏جايى برسد اگر به شورايى رسيد تازه چند قسم هست تركيب شورا هست رياست و اداره شورا هست نحوه كارش هست اگر به شكل فرد رسيد باز بحثى دارد بعد از اين‏كه چه شورايى و چه فردى شعاع اختياراتش مى‏تواند مورد بحث باشد يعنى اين اختياراتى را كه هست ممكن هست كم و زياد بكند بنابراين حتى در مسأله رهبرى هم كه تصور مى‏شود يك بحث يك‏جا هست و در يك گزارش بايد بيايد ما مطمئن هستيم كه اين‏جورى نيست و مى‏تواند چند قسمت باشد و جداجدا بيايد و بررسى بشود بنابراين اين‏كه گفته بشود يك‏جا كميسيون موظف باشد ما مخالف هستيم. نوبت آقاى عميد است، آقاى عميد بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 111
عباسعلى عميد زنجانى- روى عناوينى كه مطرح شده «بررسى» تدوين، تتميم و اصلاح» اگر دقت بشود خواه ناخواه روى اصول قانون اساسى است جناب آقاى هاشمى اين را مفروق گرفته‏اند كه اصول را بگذاريم كنار در صورتى كه هر چه بحث هست يا روى اصول موجود در قانون اساسى است يا روى اصولى است پيشنهاد مى‏شود به عنوان تتميم و تكميل. بنابراين اگر معيار اصل باشد يك معيار طبيعى و روال عادى خواهد بودكميسيون وقتى كليه مذاكرات و محصول مذاكراتش را در زمينه يك اصل، اصل اصلاح شده يا اصل پيشنهادى به عنوان متمم تمام كرد آن اصل را عرضه مى‏كند به شورا و جلسه عمومى، آنجا است كه به نظر مى‏رسد 40 دقيقه به عنوان قابل تمديد كافى به نظر مى‏رسد و مخصوصا با آن پيشنهادى كه تصويب شد ...
نايب رئيس (هاشمى)- آقايان اصلا وارد بحث وقت نشوند، بحث وقت الان مطرح نيست.
منشى (محمد يزدى)- بالاخره كميسيون يك‏جا بدهد كارش را يا در چند نوبت؟
عميد زنجانى- اصل، اصل.
منشى (محمد يزدى)- پس شما هم مى‏فرماييد چند قسمت آقاى بيات شما نظرتان را بفرماييد.
اسدالله بيات- بسم الله الرحمن الرحيم. من معتقدم اصلا يك جا گزارش دادن در شور اول بسيار بعيد است! حالا نمى‏گويم متعذر و محال واقعا بعيد است چون واقع قضيه اين است كه در جلسه اول هم تصويب شد بحث در اينجا خواهى نخواهى دو شورى خواهد شدو در دو شورى است كه در قالب الفاظ در مى‏ايد، در قالب اصول در مى‏آيد بعد پيشنهادها مطرح مى‏شود، همه اينها مطرح مى‏شود يقينا ما در آنجا وقت زيادى هم خواهيم داشت الان بحث ما در شور اول به عنوان كليات است، كليات قضيه هم طبيعى است كه آن صحبتى كه جناى آقاى نورى مى‏گويند 2 ساعت و اينها واقعا براى كليات زياد است چون كليات قضيه نوعى ايده ارائه دادن است، نوعى تز ارائه دادن است و در اينجا لازم نيست كه به طور كلى طرف شش ساعت بحث بكند چون موافق دوساعت، مخالف هم دو ساعت، مخبر هم دوساعت، شش ساعت بحث بكنند يعنى دو روز مفصل در رابطه با يك موضوع بحث كردن اين فوق العاده اضافى است به نظر من در شور اول همان مقدار كه جناب آقاى موسوى خوئينى‏ها فرمودند كافى است چون بحث كليات است و من هم موافقم.
منشى (محمد يزدى)- حالا باز در وقت صحبت نفرماييد، در همين كه كميسيون چكار بكند نظرتان را بگوييد.
اسدالله بيات- من مى‏گويم امكان ندارد در شور اول انسان بيايد همين‏طور يك‏جا مسائل را بگويد چون مدون نمى‏شود طبيعى است كه خواهى نخواهى فصل، فصل خواهد بود و فروض مختلف به صورت‏هاى گوناگون مطرح خواهد شد.
نايب رئيس (هاشمى رفسنحانى)- من واقعا تعجب مى‏كنم از آقايانى كه در مجلس شيو بحث را ديده‏اند اين‏جورى مى‏گويند اصلا اين كار ما را مى‏اندازد به يك وادى كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 112
هيچوقت نمى‏توانيم از آن در بياييم. تصورش را هم آقايان نكرده‏اند كه چه جور مى‏شود حالا من مثلا قو مجريه را مى‏گويم يا همان رهبرى را مى‏گويم همه را مى‏شود همينجورى فرض كنيم، ما اگر بخواهيم بخشى از اين را بياوريم همان كلياتى كه شما مى‏گوييد مثلا بگوييم كه رئيس جمهور هست و نخست وزير به يك شكلى هست يا نيست. همه اصول در رابطه با اين تحت تأثير قرار مى‏گيرد يعنى اين‏كه به مجلس چگونه معرفى كنيم، اينجا تحت تأثير قرار گرفته، اين‏كه عزل چگونه بشود اين تحت تأثير قرار گرفته، اين‏كه استيضاح بكنند تحت تأثير قرارگرفته، اين‏كه هر چيزى كه مربوط به قو مجريه است در رابطه با اين كليت است شما اگر گفتيد شوراى‏عالى قضايى نداريم، يك رئيس قضائى داريم كل اصول به اين مربوط مى‏شود شما اگر مى‏توانيد بخشى از آن اصول را نياوريد اگر نياوريد در بحث اول اصلا اظهارنظر نمى‏شود بكنيم بعد كه آورديد دفعه دوم كه بخش دوم را گزارش داديد متناقص با آن‏چه كه اينجا تصويب شده باشد، شما يك چيزى اينجا تصويب مى‏كنيد آخر در مجلس شما مى‏بينيد ما چكار مى‏كنيم ما مثلا يك لايحه 100 ماده‏اى را كه مى‏اوريم هر ماده‏اش ممكن است در كليات موثر باشد وقتى كه ما مجموعه اين لايحه را نگاه مى‏كنيم اگر يك ماده‏اش را برداريم ممكن است روى 30 تا ماده اثر بگذارد اين‏طور نيست كه ما بتوانيم اظهار نظر بكنيم دربار يك مجموعه بدون اين‏كه بخش‏هاى مختلفش را ديده باشيم اصلا تصور بكنيد شما چه جور مى‏خواهيد اصولى از قانون اساسى را بياوريد اينجا ولى بحث رهبرى و اختيارات رهبرى را نياوريد يعنى اول بياييم بگوييم در رهبرى مرجعيت مثلا شرط نيست اين مربوط به اختياراتش هست يعنى الان مى‏خواهيد به اين چه اختياراتى بدهيد؟ شما بياييد مرجعيت را حذف كنيد يك اختيارات عظيمى هم براى قانون بعدا در اين بياوريد اصلا نمى‏شود دربار اين صحبت كرد آنهايى كه اينجا رأى داده‏اند بعدل رأى شان را پس مى‏گيرند بنابراين آن‏وقت اين جلسه با آن جلسه متناقص مى‏شود اين مصوبه بعدى نمى‏خواند شما اگر مى‏گوييد كميسيون‏ها نمى‏رسند ما بايد فرض كنيم خيلى خوب يك ماه هم طول مى‏كشد، يك ماه هم صبر كنيم تا اين كميسيون كارش را تمام بكند مجموعه را با هم ببيند اين مجموعه را بعدا حتى هيأت رئيسه هم نظارت بكند، اين مجموعه با آن مصوبه كميسيون هم ديده بشود متناقص نباشد دراين مجلس كه مى‏آيد ما مى‏خواهيم بحث بكنيم، مجموعه را مى‏توانيم بحث بكنيم يك وقت بگوييد مثلا رئيس جمهور نه ولى يك چيزهايى بعدا مى‏خواهيد تصويب كنيد كه با اين متناقص است مى‏افتيم در يك سلسله بحث‏هايى كه به هيچوجه به هيچ جا نمى‏رسيم فقط مى‏توانيم اينجا تفكيك كنيم هشت موضوعى را كه امام جدا كرده‏اند يعنى هشت موضوع مى‏تواند هشت تا گزارش باشد. هر گزارشى بايد با همه جزئياتش به صورت يك لايحه همان‏طورى كه مالايحه را مى‏نويسيم با اصول مربوطش تنظيم بشود اصول اصلاح بشود بيايد اينجا آن‏وقت مجموعه بحث بشود بفهميم كه از آن چه در مى‏آيد اصلا ما نمى‏توانيم اينجا بحث كنيم اصلا بحث «زمان» نيست من خيال مى‏كنم اگر شما تصور مى‏كنيد تجزيه اين هشت موضوعى كه امام تعيين كرده‏اند به صورت گزارش متفرق و كميسيون اين‏جور به نتيجه مى‏رسد من مطمئنم به نتيجه نمى‏رسد يعنى بعد از چند هفته وقت مصرف كردن برمى گرديد مى‏گوييد مجموعه را يك بار بررسى بكنيم ممكن است مجموعه را كه ببينيم ما مخالفيم با اين كه «شوراى عالى قضايى» شورا نباشد ممكن است مجموعه را ببينيم ما با همين شكل قو مجريه موافقيم مجموعه را ببينيم چه از آب در
                        صورت مشروح مذاكرات شوراى بازنگرى قانون اساسى(جلسه‏14-1)، ص: 113
مى آيد اين را بايد با هم ببينيم روح قضيه، اصول با هم باشد من هيچ يك ذره هم ترديد ندارم كه ما مى‏افتيم در خنسى كه نمى‏توانيم در بياييم زمان مسأله مهمى نيست ما به خاطر زمان افتاديم به اين بحث. زمان حالا كم و زياد كردنش بحث خام مى‏شود، پخته مى‏شود مجلس گفت اضافه كنيد اضافه مى‏كنيم ما خيلى گير زمان نيستيم اينجا اصل كار ما اين است.
نايب رئيس (خامنه‏اى)- آقاى موسوى خوئينى‏ها مثل اين‏كه وقت گرفته‏اند. آقاى موسوى شما مى‏خواهيد صحبت بفرماييد؟ (موسوى خوئينى‏ها- اگر اجازه بفرماييد) اگر مى‏خواهيد صحبت كنيد، صحبت كنيد بحث مهمى است.
سيد محمد موسوى خوئينى‏ها- مطالب را آقاى هاشمى مفصل توضيح فرمودند. من اضافه مى‏كنم بر اين‏كه اصلا يكى از فلسفه‏هاى تشكيل كميسيون‏ها اين است كه در ارتباط با هر موضوع برود طرح پيشنهادى بياورد والا اگر بنا باشد كه كميسيون طرحى به اين جلسه علنى ارائه ندهد پس همين الان شروع كنيم به بحث كردن معلوم نيست از كجا شروع كنيم به كجا ختمش كنيم خود كميسيون بايد برود طرح تهيه كند و من البته بعد متوجه شدم آن ده روزى كه گفتيد منطقى نبود از اين جهت كه هم كميسيون‏ها بمحض انتخاب اعضاء بلافاصله تشكيل مى‏شود همه هم ظرف ده روز گزارششان را بياورند خوب چهار تا گزارش جمع مى‏شود كنار هم ما كه يك‏جا نمى‏توانيم اينها را به بحث بگذاريم اما من به نظرم مى‏رسد بعضى از اين كميسيون‏ها كارشان را سريع ارائه خواهند داد من حالا باز به تناسب آشنا بودن در بخش قو قضائيه روى آن كار كرده‏ام قبلا در شوراى‏عالى قضايى هم رويش بحث كرده‏ايم تقريبا طرح ما روشن است من خيال مى‏كنم خيلى هم پيچيدگى ندارد شايد مى‏شود گفت آن كميسيون مربوط به قو قضائيه واقعا ظرف ده روز به راحتى مى‏تواند طرحش را بياورد و طرح جامع هم بياورد، يعنى تمام اصول مربوط به قو قضائيه را ارائه بدهد ممكن است حالا سايركميسيون‏ها يكقدرى كارشان بيشتر باشد بنده هم عرضم اين است كه اگر اين جهت را مشخص نكنيم مى‏افتيم توى دريايى از بحث كه هيچ معلوم نيست چطورى مى‏خواهيم بيرون بياييم.
نايب رئيس (خامنه‏اى)- منهم در اين زمينه يك جمله‏اى عرض بكنم شايد بحث‏ها با هم فرق كند حالا چون آقاى خوئينى‏ها راجع به قو قضائيه اظهار نظر كردند. لابد روى مسأله فكر كرده‏اند من از آن جهت مى‏گويم والا در مسائلى مثل قو مجريه و رهبرى كه يكقدرى ما تامل كرديم فكر كرديم به هيچ وجه آنجور كه آقاى هاشمى مى‏فرمايند مسأله نيست ببينيد بحث، يك زمينه كلى دارد براساس آن زمينه يك طرحى به وجود مى‏آيد، براساس آن طرح جزئياتى مشخص مى‏شود آخرين مرحله، تدوين اصول است اولين مرحله به تعبير آقاى بيات تدوين ايده‏ها است بين اين دو هم مى‏تواند دو، سه مرحله فاصله بشود ترتيب بحث به نظر مى‏رسد اين‏جورى است حالا در خود كميسيون‏ها هم اين‏جور است در رابطه با ميان كميسيون‏ها و اين شوراى عمومى هم همينجور خواهد بود جلسات عمومى مثلا فرض كنيد راجع به قو مجريه يا حالا همين‏طور كه من مثال زدم ما بخواهيم بحث بكنيم اول فكر كنيم ببينيم كه يعنى قاعدتا خود كميسيون بايد اين جورى بحث بكند اصلا مناسب اين است از دو نفر رئيسى كه عملا قو مجريه دارد يعنى دو نفر رئيسى كه موثر در قو مجريه‏اند طبق قانون اساسى كنونى مصلحت اين است كه اختيارات كداميك از آنها حذف كنيم و به ديگرى بدهيم. اين خودش يك‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 114
بحث مستقلى است خوب بلى، البته اگر ما آمديم نخست وزير را حذف كرديم چند تا از اصول بعدا تغييير پيدا خواهد كرد، اين‏كه آقاى هاشمى به عنوان يك محظور ذكر مى‏كنند، هيچ محظورى نيست بعد كه آن اصول را آورديم اينجا بلكه در خود كميسيون آن اصول را براساس ترجيح ابقاء رئيس جمهور و حذف نخست وزير تغيير خواهيم داد اين‏كه كفربالله العظيم لازم نمى‏آيد كه! اصلا براى همين كار داريم عمل مى‏كنيم يا برعكس ترجيح داديم كه نخير، مصلحت اين است كه پست نخست وزير به اين دلايل باقى بماند و پست رئيس جمهور يا حذف بشود يا كمرنگ بشود و اختياراتش گرفته بشود اين يك مسأله است، اين مسأله خودش قابل بحث است.
من عرض مى‏كنم اين مسأله را اگر بخواهيم در كميسيون بحث كنيم يا گزارش آن را بدهيم به مجلس خيال مى‏كنم يكى دوساعت بحث لازم داشته باشد با توجه به جوانب اصل خوب، حالا آمديم فرض كنيد ترجيح داديم يك طرف را، مثلا گفتيم كه رئيس جمهور اختيارات نخست وزير را داشته باشد، باز چند تا بحث ديگر اينجا پيش مى‏ايد، البته هنوز نوبت اصول نيامده است يك بحث اين است كه اصلا نظام، نخست وزير داشته باشد ولو بدون اختيارات كنونى كه در قانون اساسى برايش معين شده يا اصلا نخست وزير نمى‏خواهد، هر دوجورش را داريم يك جاهايى در بعضى از دولت‏ها نخست وزير ندارند، در بعضى جاها نخست وزير دارند با يك اختيارات محدودى. اين‏هم يك بحث قابل بررسى است.
اگر فرض كرديم كه بكلى نخست وزير نخواهيم داشت، آن وقت يك نوع تغيير و تأثيرى را در اصولى كه مربوط به قو مجريه هست به وجود بياوريم اگر گفتيم نه، نخست وزير باشد منتها به اين كيفيت انتخاب بشود يا اين اختيارات را داشته باشد آن طبعا روى اصول ديگرى اثر خواهد گذاشت هر كدام از اينها را كه ما وارد بحث شديم مى‏توانيم آن بحث را بياوريم در اينجا يعنى بعد ازآن كه در كميسون پخته شد و تمام شد آن بحث را بياوريم اينجا، تصميم بگيريم و تمام بشود اين‏كه ايشان مى‏گويند جلسه برميگردد، چرا برگردد جلسه؟ جلسه از اول از كلى‏تر دارد به جزئى‏تر نزديك مى‏شود.
اگر از جزئيات ما شروع مى‏كرديم، بله تناقص به وجود مى‏آمد، ممكن بود تناقض به وجود بيايد اما وقتى كه از اعم و از كلى‏تر داريم شروع مى‏كنيم وهى دايره را تنگ مى‏كنيم و به جزئيات داريم مى‏رسيم چه لزومى دارد كه ما تصور كنيم كه دچار تناقض خواهيم شد؟
ما اين كلى را مشخص كرديم معلوم شد بايستى رئيس جمهور باشد، معلوم شد بايستى نخست وزير مثلا داشته باشد، معلوم شد نخست وزير بايستى اين اختيارات را داشته باشد، نداشته باشد اينها كه مشخص شد آن وقت كميسيون با خيال راحت، با اطمينان خاطر مى‏رود اصول را، اصولى كه مربوط به اين دو پست هست طبق اين ايده‏اى كه مجمع عمومى به او داده تغيير مى‏دهد، دانه، دانه اصول را در مجلس مطرح مى‏كنند ممكن است پنج تا، شش تا، ده تا اصل در يك جلسه مثل اين موادى كه داريم تصويب مى‏كنيم عبارتش خوانده بشود، اصلاح بشود، تصويب بشود و تمام بشود برود بنابراين به نظر من اين حرف غير قابل قبولى است كه ما كميسيون‏ها را مجبور كنيم كه نخير شما مجبوريد بنشينيد از اول تا آخر مسأله را تمام بكنيد، بحث كنيد بياوريد اينجا. پس چرا دوشورى باشد؟ اين ديگر يك شورى است،
                        صورت مشروح مذاكرات شوراى بازنگرى قانون اساسى(جلسه‏14-1)، ص: 115
تمام مى‏شود مى‏رود. هيچ لزومى ندارد كه ما اين كميسيون را الزام بكنيم بله يك كميسيون ممكن است كه هم مطلبش را يك جا بياورد، مثلا فرض كنيد كميسيون مربوط به صدا و سيما يا اسم مجلس يا از اين قبيل چيزها معلوم نيست كه خيلى مطلب زيادى داشته باشند كه بارها لازم باشد بيايند به اين مجمع مراجعه كنند لكن بعضى از كميسيون‏ها بلاشك مطلبشان را يك‏جا نمى‏توانند بياورند توى مجلس نمى‏شود اصلا جمع وجورش بكنند من به عكس مى‏خواهم بگويم اگر مطلب را يك‏جا بياورند توى مجلس نمى‏توانيم جمع و جورش بكنيم بايد مطلب را مرحله بندى كنيم، طبقه بندى كنيم، طبقه بياوريم اينجا تصويب شده، تمام شده بگذاريم كنار، برسيم به مرحله بعدى و طبقه بندى.
غير از اين اگر باشد به نظر من اصلا برخى از بخش‏هاى مهم مثل قو مجريه، قو قضائيه ممكن نيست بحثش به جايى برسد.
منشى (يزدى)- آقاى نورى شما مطلبى اگر داريد بفرماييد.
عبدالله نورى- بسم الله الرحمن الرحيم. من فكر مى‏كنم بحثى كه دارد الان انجام مى‏شود عمدتا اگر ما روشن بكنيم كه مباحثى كه مى‏خواهد انجام بشود در يك كميسيون موضوعات مختل در عرض هم است مطلبى كه اشاره مى‏شود درست است ولى اگر موضوعات طولى است قطعا بايد از اول آن كميسيونى كه گزارش كارش را مى‏دهد براى خودش يك چيز روشنى را ترسيم كرده باشد ما نمى‏خواهيم توى ريز مسائل آن چيزى كه ترسيم كرده است تا نهايت كار آن جلو رفته باشد اگر ما آمديم بحث را به صورت طولى مطرح كرديم كه ظاهرا هم فكر نمى‏كنم در اين جهتش بحث باشد همان مطلبى كه آقايان در رابطه با رهبرى مطرح مى‏فرمايند يا در رابطه با نخست وزيرى و رياست جمهورى اين آغاز يك بحثى است كه راه ما در رابطه با مواد مختلف و اصول مختلف باز مى‏كند الان وقتى كه مى‏خواهد اينجا بحث بشود، در مجلس وقتى بخواهد چنين مطلبى مطرح بشود يك كميسيونى نمى‏تواند بيايد بگويد اصلا من نرفته‏ام روى اصول كار كنم، من فقط نشسته‏ام بحث كرده‏ام كه رئيس جمهور باشد يا نخست وزير، بعد مى‏روم ببينم براساس اصول ديگر شايد حرفى هم كه امروز مى‏زنم اشتباه در بيايد، با اصول ديگر گير پيدا كند ف به نظر نمى‏رسد اين صحيح باشد كلياتى هم كه در اين بحث مطرح مى‏شود دقيقا اين نوع كليات است يعنى در مقوله رهبرى بحثى كه اينجا مطرح مى‏شود تحت عنوان رهبر يا شوراى رهبرى بايد چارچوب و اسكلت بندى كلى آن ديده شده باشد، در قو مجريه هم همين جور است بله آن‏كه گفته مى‏شود به عنوان شور دوم يا حتى شور سوم ممكن است همين جا وقتى مطلب مطرح مى‏شود يك مطلبى مورد تأييد قرار نگيرد، جزئيات آن را آقايان نظرات مختلفى داشته باشند، قابل بحث وبررسى باشد حالا چه شوردوم، چه شور سوم بخواهد كار جلو برود به نظر مى‏رسد كه گزارش اول مخصوصا در رابطه با كميسيون‏هايى كه موضوع مشخصى را دارند طولى بايد انجام بشود، طولى كه خواست انجام بشود ما هم قبول داريم كه در طول هم وقتى بحث رئيس جمهور شد، بحث وزراء بحث كابينه، بحث ارتباطات رئيس جمهور و مباحث مختلفى حول وحوش اين، به دنبال خواهد آمد ولى اينجا اصل همين بحث كلى بايد روشن بشود بنابراين به نظر مى‏رسد كه كليات قضيه با يك چارچوب كلى بايد بيايد ولو حالا ده روز هم بيشتر طول بكشد كه ترسيم روشنى را داشته باشد وگرنه من مى‏ترسم كه وقتى اينجا اشكالات از طرف آقايان مطرح مى‏شود مخبر كميسيون در مقام‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 116
جواب بگويد اجازه بدهيد برويم ده روز ديگر كميسيون داشته باشيم تا جواب اشكالات آقايان را بياوريم والسلام.
منشى (يزدى)- جناب آقاى موسوى فرمايشى داريد بفرماييد.
عبدالكريم موسوى اردبيلى- من هم نظرم تأييد فرمايشات جناب آقاى هاشمى و آقاى موسوى و اينهاست، چيزى كه آقاى خامنه‏اى مى‏فرمايند، البته ممكن هم هست در بعضى از بحث‏ها آن جور باشد ولى بحث‏هايى كه منسجم و مرتبط بهم است اينها را اگر بخواهيم تجزيه كنيم ممكن است فكر اول ما و فكر آخر ما گاهى اصلا متضاد از آب در بيايد.
ما وقتى كه مى‏خواهيم يك مسأله‏اى را مثلا آيا رهبرى لازم است يا لازم نيست يا رهبرى شورايى باشد يا فردى باشد ما تا توابع اينها را ندانيم، مفاسد اينها را ندانيم، اگر شورايى شد چه اشكالاتى پيش مى‏ايد، اگر فردى شد چه اشكالاتى پيش مى‏ايد، اگر اينها را ندانيم ما چطور مى‏توانيم تصميم گيرى كنيم در يك مسأله‏اى كه صدر و ذيلش براى ما روشن نيست؟
بعضى مسائل قابل تجزيه نيست، شايد سه تا از اين مسائلى كه اينجا هست و ممكن است از امهات هم باشند اينها قابل تجزيه نيستند خصوصا مسأله رهبرى تا آنجايى كه من مى‏دانم مسأله تمركز قو قضائيه، فكر مى‏كنم تمركز قو اجرائيه هم همين‏طور باشد البته بعضى از متفرعات ممكن است پيش بيايد آن در اصل ديده نشود بعد بگويند بسيار خوب اما اصل را تصويب مى‏كنيم بعد وقتى رسيديم به آن متفرعات ببينيم بايد چكار بكنيم اما اگر اصل مسأله را كه من مى‏خواهم ببينم كه آيا فردى باشد يا شورايى يا اصلا باشد يا نباشد بدون اين‏كه بدانم اختياراتش چه جورى هست، انتخابش چه جور خواهدشد، چه مفاسدى در شورايى پيش مى‏ايد، چه اشكالاتى پيش مى‏آيد؟ من درست كردن اصول را نمى‏گويم، اصل مطلب را روشن شدن، من هرچه فكر مى‏كنم نمى‏دانم آيا مى‏شود اينها را تجزيه كرد؟ به نظر من تجزيه اينها بسيار مشكل است، اصل روح قضيه، از اول تا آخر در يك جا ديده بشود در مسائل علمى ديگر هم همان جور است، مسائل گاهى حتى در متفرعاتش، دراصولش آدم يك تصميمى مى‏گيرد به متفرعات كه رسيد مى‏ايد مى‏بيند بعضى جاها اشكال پيدا كرد، از اصل فكرش دست برمى دارد، آن وقت چطور ما مى‏توانيم بگوييم در مسائل به اين مهمى اينها قابل تجزيه است؟ ما تجزيه مى‏كنيم يك مقدارش را در جلس اول و يك مقدارش را در جلس دوم و من فكر مى‏كنم كميسيون بايد حداقل در اصول و در اصل مسائل بايد يك جا نظرش را بياورد بلى بعضى از متفرعات شايد ضررى نزند آن اگر بماند اشكالى ندارد.
نايب رئيس (سيد على خامنه‏اى)- خوب بحث خوب و كاملى نسبتا به اين قضيه انجام گرفت دو جور مى‏توانيم مشى بكنيم حالا آقايان ببينيد چكار بكنيم خوب است: يكى اين‏كه ما رأى بگيريم براى اين‏كه كميسيون‏ها موظف باشند (همين پيشنهاد آقاى هاشمى) كه مضمون بحث را به طور كامل و يك جا ارائه كنند ولو 20 روز، يك ماه طول بكشد كه اگر اين رأى بياورد طبعا ميزان ساعات بايستى افزايش پيدا بكند اگر نه، اين رأى نياورد، توانستيم به تفكيك بياوريم طبعا ميزان ساعات كمتر خواهد بود. يكى اين‏كه اين‏جور ما اينها را رأى بگيريم يكى اين‏كه نه، ما اين را رأى نگيريم،
                        صورت مشروح مذاكرات شوراى بازنگرى قانون اساسى(جلسه‏14-1)، ص: 117
ساعات را رأى بگيريم. چون اين‏كه ما بگوييم يك جا بياورند يا با تفكيك بياورند، من خيال مى‏كنم واقعيت‏ها خودش را برما تحميل خواهد كرد اين به رأى‏گيرى نيست كه الان ما رأى هم بگيريم و يك چيزى هم به كميسيون تكليف بكنيم، آن‏چه كه طبع قضيه هست، آن خودش انجام خواهد گرفت حالا هر جور كه مى‏خواهيد، همانجور عمل بكنيد.
نايب رئيس (هاشمى رفسنجانى)- من پيشنهادم را مشخص مى‏كنم. پيشنهاد من اين است كه موضوعاتى كه حضرت امام مشخص كردند هر موضوع، موضوع يك گزارش مستقل باشد آن مشكلى هم كه شما مى‏گوييد از نظر زمان، با آن اشاره‏اى كه آقاى خوئينى‏ها كردند، حل مى‏شود ما موضوعاتى مثل صدا وسيما يا تغيير قانون اساسى يا فلان ... اينها را كميسيون زودتر مى‏اورد، خوراك جلسه عمومى داده مى‏شود مثل قو مجريه مى‏ماند آخرين كه شايد آن براى يك ماه هم برايش وقت بماند عملا در كار مشكلى پيدا نمى‏كنيم. پيشنهاد مشخص من اين است هر موضوعى از موضوعاتى حضرت امام دادند، موضوع يك گزارش به جلسه علنى باشد و موضوع يك بحث باشد.
نايب رئيس (خامنه‏اى)- اين موضوع يك گزارش كه كافى نيست.
هاشمى- چرا؟
نايب رئيس (خامنه‏اى)- ى عنى در آن گزارش، كامل بيايد.
هاشمى رفسنجانى- بلى، يعنى هر يك از اينها به طور كامل در يك گزارش بايد بيايد موضوع يك جا بحث بشود در شور اول. درشور دوم خوب وضع خاصى دارد، اينها مى‏ايد آيه آيه ما جداگانه مى‏بينيم و جلو مى‏رويم و شور دوم مشكلى ندارد.
منشى (يزدى)- آقاى عميد يك يادداشتى در اينجا دارند، ممكن است تكميل اين پيشنهاد باشد اگر اجازه بدهيد من مى‏خوانم نوشته‏اند (هاشمى- بخوانيد ببينيم چه هست) آقاى عميد پيشنهاد تقريبا مى‏تواند تكميلى باشد و در سه مرحله انجام بگيرد به اين صورت: كميسيون‏ها ابتدائا گزارش كلى طرح به صورت غير مدون بيايد يعنى همان حالت كلى را ولى موضوع مثلا «تمركز مديريت قو اجرائى» اين كلى.
در مرحله دوم گزارش كلى طرح مدون.
در صورت سوم گزارش كامل و مدون.
هاشمى رفسنجانى- نه، اجازه بدهيد پيشنهاد من اين است مشخصا، پيشنهاد خودم را مى‏گويم. پيشنهاد من اين است كه ...
عميد زنجانى- اين كه حذف شده تفكيك كيفى است، به جاى تفكيك كمى.
هاشمى رفسنجانى- حرف شما را فهميديم. من تجربه‏اى كه در اين مجلس دارم مى‏دانم كه هيچيك از آنها به جايى نمى‏رسد آن كليات بحث كردن، اگر مدون نداشته باشد بعد مشخص نباشد بالاخره قابل بحث نيست من پيشنهادم را مى‏گويم مشخصا اين است:
هر كميسيونى مثلا يك موضوع به آن داديم، بايد همان موضوعش را كامل گزارش بدهد كميسيونى چهار موضوع به آن داديم در چهار گزارش مى‏تواند اين را بدهد و مى‏تواند در يك گزارش بدهد ما در اينجا هر يكى از آنها را در يك بحث جداگانه مطرح مى‏كنيم و جداگانه به كلياتش رأى مى‏گيريم پيشنهاد من اين است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 118
نايب رئيس (خامنه‏اى)- آقايانى كه با اين پيشنهاد موافق‏اند دستشان را بلند كنند (اكثر موافقت كردند) تصويب شد. پس متن اين را آقاى هاشمى، آن‏طور كه نوشتيد بدهيد مى‏خواهيم بدهيم جزو آيين‏نامه بشود.
هاشمى- مى‏دهم، آن وقت، وقت هم براين اساس تنظيم مى‏كنيم.
امينى- ده روز را تغييرش بدهيد.
هاشمى رفسنجانى- در 10 روز را ما مى‏توانيم گزارش بدهيم براى اين‏كه آن كميسيونى كه چهار موضوع دارد، سه موضوعش را در 2- 3 روز اول ما مى‏دهيم و كميسيون قضائى مى‏گويد ما در ظرف 10 روز گزارش مى‏دهيم ممكن است مجريه طول بكشد شما فقط رهبرى را ...
مهدى كروبى- قابل تمديد باشد.
هاشمى رفسنجانى- ما قابل تمديد را مى‏نويسيم يعنى يك تبصره اضافه مى‏كنيم هيأت رئيسه مى‏توانند وقت را تمديد بكنند.
نايب رئيس (خامنه‏اى)- آقا بگذاريد ما ساعت را مشخص بكنيم چون اينجا پيشنهاد خود شما براى هر موضوعى، 100 ساعت بود ... (هاشمى- براى هر موضوع، 100 دقيقه) معذرت مى‏خواهم من اينجا نوشته‏ام 100 ساعت، بلى براى هر موضوعى 100 دقيقه. پيشنهاد دو ساعت از آقاى نورى داشتيم، پيشنهاد 100 دقيقه از آقاى هاشمى و پيشنهاد يك ساعت از آقاى خوئينى‏ها ...
ى كى از آقايان- دوبار قابل تمديد باشد.
نايب رئيس (خامنه‏اى)- خوب حالا اصل آن زمان اولى را ما بحث مى‏كنيم.
نايب رئيس (هاشمى رفسنجانى)- پس اجازه بدهيد من يك توضيح كوچكى بدهم ما كه مى‏گوييم 100 دقيقه معنايش اين است يعنى كميسيون 100 دقيقه وقت دارد ف ممكن است نيم ساعتش را، 20 دقيقه‏اش را اول مى‏گويد، بقيه‏اش را معموملا ما كارمان اين است ف ما براى جوابگويى مى‏گذاريم وقتى كه در مجلس مخالفين و غيره ... حرف زدند آن تازه به موقعش مى‏رسد و مى‏ايد جواب مى‏دهيد مخالفين و مواقين ديگر ان طور كه آقاى موسوى گفتند، خسته كننده نيست هر مخالفى 10 دقيقه يا يك ربع مى‏تواند صحبت بكند خوب ببينيد در يك جمع ما اگر مسأله رهبرى مطرح بشود، حتما ده نفر از ما مايليم كه صحبت بكنيم يا به عنوان موافق مى‏خواهيم صحبت بكنيم و يا چيز ديگر ... ما 10 نفر صحبت بكنيم يعنى 100 دقيقه يعنى ديگر كمتر از اين به نظر مى‏رسد در يك مجلسى، مسأله‏اى مثل رهبرى، يا مجريه و يا قضائيه ... حدود 10 دقيقه هم بخواهيم در موردى صحبت بكنيم، اين‏طور نيست نه خسته كنند يك ساعت پشت سرهم است و فقط مى‏دانى هم هستاگر آقايان خوب حرفى نداشتند، خوب حرف نمى‏زنيم.
نايب رئيس (سيد على خامنه‏اى)- خيلى خوب بگذاريد همين پيشنهاد را به رأى بگذاريم البته اين 100 دقيقه يعنى جاى هر چهلى كه اينجا آمده 100 دقيقه (هاشمى- بلى، يعنى 3 تا 100 دقيقه) يعنى 40 دقيقه موافق، 40 دقيقه مخالف و 40 دقيقه هم كميسيون بود هر كدام اينها به 100 دقيقه تبديل مى‏شود.
هاشمى رفسنجانى- ى عنى 40 دقيقه بين موافقين تقسيم مى‏شود.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 119
نايب رئيس (خامنه‏اى)- مى‏شد و اين‏جور بود و حالا همين 100 دقيقه ..
هاشمى- بلى ان 100 دقيقه بين آنها ...
نايب رئيس (خامنه‏اى)- ى عنى 300 دقيقه (5 ساعت) آقايانى كه با اين پيشنهاد موافق‏اند، دستشان را بلند كنند (اكثر دست بلند كردند) تصويب شد.
حسن حبيبى- هر كسى را چند دقيقه؟
نايب رئيس (خامنه‏اى)- هر كسى 10 دقيقه.
منشى (يزدى)- تمديد را هم مشخص كنيد.
نايب رئيس (هاشمى رفسنجانى)- تمديد كه تصويب شد و تمديد هم تا دو برابر يك بار تا دو برابر مى‏تواند البته اين تا دو برابر كه مى‏گوييم ...
منشى (يزدى)- به اندازه وقت، يك برابر اضافه بشود.
نايب رئيس (هاشمى)- بلى، يك برابر به اندازه وقت اضافه بشود ممكن است تا دو بار بكنيم.
نايب رئيس (خامنه‏اى)- ى عنى تا 600 دقيقه به اين ترتيب مى‏تواند اضافه بشود.
نايب رئيس (هاشمى رفسنجانى)- «رهبرى» مى‏تواند اينجا 600 دقيقه وقت بگيرد.
نايب رئيس (خامنه‏اى)- بلى ديگر ده دقيقه خوب است و كم نيست خوب آقايانى توجه بفرمايند روى ماد 19 نظرى نيست يعنى بحث راجع به همين نكات بود كه بحث شد اگر آقايان نظر ديگرى دارند بفرمايند، آقاى حبيبى بفرماييد.
نجفقلى حبيبى- رأى‏گيرى علنى با ورقه بشود و قيام و قعود نباشد.
هاشمى رفسنجانى- چه لزومى دارد؟
نايب رئيس (خامنه‏اى)- اينجا ما قيام و قعود را هم آقاى دكتر حبيبى وقتى مى‏خواندند، تبديل به بلند كردن دست كرديم يعنى قيام و قعود تبديل به بلند كردن دست شد.
نايب رئيس (هاشمى رفسنجانى)- تصويب كرديم كه رأى‏گيرى مان با بلند كردن دست باشداين ديگر تصويب شد ديگر در اين مورد بحثى نداريم و اين هم علنى است و مخفى نيست.
نايب رئيس (خامنه‏اى)- جز در مواردى كه 10 نفر تقاضاى رأى مخفى بكنند.
منشى (يزدى)- آقا قبل از ختم جلسه، من يك سؤالى دارم.
نايب رئيس (خامنه‏اى)- اجازه بدهيد ما تصويب اين را اعلام بكنيم پس ماد 19 با اين اصلاحاتى كه گفته شد، تصويب شد.
نايب رئيس (هاشمى رفسنجانى)- ضمنا عبارت اين را بعدا خدمتتان مى‏دهيم.
منشى (دكتر حبيبى)- عرض مى‏شود اين ماده جناب آقاى هاشمى، به همين ترتيب تصويب شد منتها آن نكته را حضرت‏عالى بايد بدهيد كه يا به صورت تبصر ماد 18 در بيايد و يا در همين ماده بگنجد متن ماده كه اشكالى ندارد؟
امينى- ده روز را تمديد نكرديد.
نايب رئيس (هاشمى رفسنجانى)- آقايان سر اين مسأله يك رايى بدهند كه «هيأت‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 120
رئيسه مى‏تواند وقت كميسيون‏ها را تا 10 روز ديگر هم تمديد بكند».
مهدى كروبى- در صورت تقاضاى رئيس كميسيون.
نايب رئيس (هاشمى رفسنجانى)- بلى، در صورت تقاضاى رئيس كميسيون هيأت رئيسه تا دو برابر مى‏تواند تمديد بكند حالا آقايان موافق اين پيشنهاد هستند، دستشان را بلند كنند (اكثر موافقت كردند) تصويب شد. آقاى يزدى بفرماييد.
محمد يزدى- عبارت يكى از اين مواد اصلاح شد به جاى «علنى» كلمه «رسمى» آمد كلمه رسمى همان‏طور كه عرض كرديم هم با علنى و هم غير علنى مى‏سازد اينجا يك سؤال الان مطرح است شايد خيلى از آقايان هم مورد روزنامه‏ها و جرايد، راديو و تلويزيون مراجعه مى‏شود و از آقايان نظر مى‏خواهند، وقت مصاحبه مى‏خواهند و سؤال مى‏كنند اين بايد تكليفش روشن بشود كه مى‏شود صحبت كرد وبحث كرد و در ميدان‏هاى باز و آزاد، نظرات گفت، يا مى‏بايستى يك مقدارى يك ضابطه‏اى باشد، سؤال من اين بود.
نايب رئيس (هاشمى رفسنجانى)- بعداً در اين خصوص جواب مى‏دهم، ما بايد براى تبليغاتى كه صحبت بود و براى دادن اخبار، يك برنامه‏اى درست بكنيم كه به آقايان ابلاغ مى‏كنيم.
محمد يزدى- اخبار جلسه يك مسأله است و نظرات شخصى اشخاص مسأله ديگر، بنده نظراتى دارم مى‏ايند و مى‏خواهند با بنده مصاحبه بكنند، من مى‏توانم نظرات خودم را شخصا آزاد بگويم قبل از اين‏كه از اينجا پخش شده باشد و پخش مى‏شود يا نه؟ چون مورد ابتلاء است.
نايب رئيس (هاشمى رفسنجانى)- اين‏كه ممنوع نيست همين الان هم دارند مى‏گويند.
محمديزدى- منظورم اين است كه به حساب جلسه ...
هاشمى رفسنجانى- نه به حساب جلسه نگوييد به حساب شخص خودتان بگوييد چه اشكالى دارد؟
محمد يزدى- پس مى‏شود بحث كرد؟
هاشمى رفسنجانى- بلى، مى‏شود، چه اشكالى دارد خوب همين الان آقايان دارند همين كار را مى‏كنند.
نايب رئيس (خامنه‏اى)- اخبار جلسه، غير از اظهار نظر نسبت به اين مسائل است اخبار جلسه را بايستى از طريق ارتباط رسمى بگوييد مجازند آقايان نظرات خودشان را بگويند.
نايب رئيس (هاشمى رفسنجانى)- آقايان توجه بفرمايند نكته‏اى كه ما مى‏خواهيم تذكر بدهيم اين است كه آقايان اعضاء، اخبار جلسه را به رسانه‏ها ندهند اخبار جلسه را بگذارند از طريق هيأت رئيسه داده بشود كه كنترل شده باشد اگر مطلبى مى‏خواهيد گفته بشود به ما بگوييد ما آن را به رسانه‏ها مى‏دهيم يعنى شما نگوييد امروز در جلسه چه بحث شده يا چه گفته شد، اين را بايد يا سخنگوى جلسه بگويد و يا هيأت رئيسه، دراين خصوص يك كسى را براى اين كار تعيين مى‏كند.
نايب رئيس (سيد على خامنه‏اى)- آقايان اجازه بدهند دير آمدگان و غايبين را جناب آقاى حبيبى اعلام بكنند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 121
منشى (حسن ابراهيم حبيبى)- عرض مى‏شود كه غايبان جلسه جنابان آقايان: مهدوى كنى و طاهرى خرم آبادى است كه آقاى طاهرى خرم آبادى پيام داده‏اند كه در لاهور هستند ان شاء الله تا سه شنبه در شورا حضور خواهند يافت و جناب آقاى موسوى خوئينى‏ها هم يك ساعت تاخير ورود داشتند.
                        3- پايان جلسه و تاريخ تشكيل جلسه آينده‏

رئيس- وقت جلسه تمام است جلسه بعدى ما فردا ان شاء الله ساعت چهار بعد از ظهر. ختم جلسه اعلام مى‏شود.
 (جلسه ساعت 19 پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 122
                        جلسه چهارم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده روز دوشنبه يازدهم ارديبهشت ماه 1368 هجرى شمسى برابر با بيست وچهارم رمضان المبارك 1409 هجرى قمرى به رياست آيت الله مشكينى تشكيل شد.
فهرست مطالب:
اعلام رسميت جلسه و تلاوت آياتى از كلام الله مجيد
2- تصويب آيين‏نامه شوراى بازنگرى قانون اساسى جمهورى اسلامى ايران‏
3- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 123
                        1- اعلام رسميت جلسه و تلاوت آياتى از كلام الله مجيد

رئيس- بسم الله الرحمن الرحيم، با اجتماع بيست نفر، جلسه رسميت دارد. قرآن تلاوت بفرماييد.
 «از آى 27 تا 31 سوره نجم»
                        اللهم صل على محمد و آل محمد

                        اعوذ بالله الشيطان الرجيم‏

                        بسم الله الرحمن الرحيم‏

                        إِنَّ الَّذِينَ لَا يؤْمِنُونَ بِالْآخِرَةِ لَيسَمُّونَ الْمَلَائِكَةَ تَسْمِيةَ الْأُنْثَى* وَمَا لَهُمْ بِهِ مِنْ عِلْمٍ إِنْ يتَّبِعُونَ إِلَّا الظَّنَّ وَإِنَّ الظَّنَّ لَا يغْنِى مِنَ الْحَقِّ شَيئًا* فَأَعْرِضْ عَنْ مَنْ تَوَلَّى عَنْ ذِكْرِنَا وَلَمْ يرِدْ إِلَّا الْحَياةَ الدُّنْيا* ذَلِكَ مَبْلَغُهُمْ مِنَ الْعِلْمِ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَهُوَ أَعْلَمُ بِمَنِ اهْتَدَى* وَلِلَّهِ مَا فِى السَّمَاوَاتِ وَمَا فِى الْأَرْضِ لِيجْزِى الَّذِينَ أَسَاءُوا بِمَا عَمِلُوا وَيجْزِى الَّذِينَ أَحْسَنُوا بِالْحُسْنَى‏

                         (صدق الله العلى العظيم- حضار صلوات فرستادند)

                        2- تصويب آيين‏نامه شوراى بازنگرى قانون اساسى جمهورى اسلامى ايران‏

رئيس- دستور جلسه را اجرا بفرماييد.
منشى (حسن ابراهيم حبيبى)- بسم الله الرحمن الرحيم. دستور چهارمين جلسه عمومى شوراى بازنگرى قانون اساسى بعد ازظهر روز دوشنبه يازدهم ارديبهشت ماه 1368 هجرى شمسى با بيست و چهارم رمضان المبارك 1409 هجرى قمرى.
1- دنباله رسيدگى به آيين‏نامه داخلى.
2- تشكيل كميسيون‏ها.
نايب رئيس (هاشمى رفسنجانى)- بنا شد در ماده قبلى كه پيشنهاد من تصويب شده بود متنش را تعيين كنيم.
منشى (يزدى)- در ذيل ماد 18 و يا در پايان ماده 19 هر سؤالى داريد بفرماييد.
نايب رئيس (سيد على خامنه‏اى)- آن را شما جداگانه مى‏دهيد حالا ديگر معطل نشويم.
نايب رئيس (هاشمى رفسنجانى)- متنش تهيه نشده، حالا من متن تهيه كرده‏ام.
نايب رئيس (خامنه‏اى)- مضمونش تصويب شده است.
نايب رئيس (هاشمى رفسنجانى)- خوب متن را هم بايد تصويب كنيم بعد من ديدم كه ترديد هم در متن هست يعنى يك نقطه‏اى در نظر من بود، بعضى از آقايان مطلب ديگرى را برداشت كرده بودند اين روشن بشود صد دقيقه‏اى كه ما در نظر گرفتيم و تصويب شد پيشنهاد من اين بود كه اين صد دقيقه براى گزارش كامل كميسيون باشد يعنى اگر يك كميسيونى اجازه گرفته به خاطر اين‏كه سه موضوع، دو موضوع در كارش هست و بايد دو بار يا سه بار گزارش بدهد اين هر بار صد دقيقه نباشد مثلا كميسيون چهارم كه نام مجلس و يا صدا و سيما و كيفيت تغيير قانون اساسى است سه موضوع جداگانه و سه گزارش است هر يك از اينها صد دقيقه ندارد، يعنى مجموعه‏اش صد دقيقه دارد كه تقسيم بايد بشود بين اينها. آنجايى كه يك گزارش كامل هست صد دقيقه دارد پيشنهاد اين بود حالا اگر آقايان نظرى غير از اين داشته باشند در رايشان مى‏توانند اعمال كنند.
نايب رئيس (سيد على خامنه‏اى)- فكر مى‏كنم اين را آقاى هاشمى به بحث نگذاريد همان كه تصويب شده ...
                        صورت مشروح مذاكرات شوراى بازنگرى قانون اساسى(جلسه‏14-1)، ص: 124
نايب رئيس (هاشمى رفسنجانى)- خيلى خوب بنابراين من پيشنهادم اين است «وقت مخبر براى توضيحات ابتدايى و نهايى شور اول گزارش كامل كميسيون» آنجا اضافه بشود كه منظور اين است بعد در سطر دوم «مجموع مخالفان و موافقان وقتشان تعيين شده در صورتى كه گزارش كميسيون در چند بخش تقديم شود اين مدت به تناسب بين بخش‏ها تقسيم مى‏گردد».
نايب رئيس (سيد على خامنه‏اى)- ى ك مصوبه ديگر داشتيم و آن اين بود كه هشت تا گزارش ما داريم، اين هم پيشنهاد شما بود شما پيشنهاد كرديد كه ما هشت گزارش داشته باشيم جداگانه (هاشمى- خيلى خوب آن قبول) براى هر گزارشى اگر شما مى‏گوييد كه صد دقيقه ...
نايب رئيس (هاشمى رفسنجانى)- نه من براى هر كميسيونى مى‏گويم صد دقيقه بنابراين كميسيونى كه سه تا گزارش دارد اين صد دقيقه‏اش تقسيم مى‏شود بين سه گزارش.
منشى (يزدى)- آقاى هاشميان بفرماييد.
حسين هاشميان- بسم الله الرحمن الرحيم. بنده عرضم اين است كه لزومى ندارد ما اين تقسيم را بكنيم اولا شما تقسيم را چگونه مى‏خواهيد بكنيد؟ كيفيت آن را كه معلوم نكرده‏ايد چه كسى تقسيم مى‏كند؟ هيأت رئيسه تقسيم مى‏كند؟ ثانيا شما اگر براى هر كدام صد دقيقه بگذاريد لزومى ندارد كه آنها صحبت كنند اين نهايت وقتى است كه آنها مى‏توانند صحبت كنند خوب اگر مطلبى نداشتند كمتر صحبت مى‏كنند.
نايب رئيس (هاشمى رفسنجانى)- نه من مى‏گويم مصوبه اين نيست. مصوبه ما صد دقيقه براى يك كميسيون است من ديدم اختلاف نظر هست اين را دارم تصريح مى‏كنم يعنى فردا وقتى كه گزارش مثلا تغيير نام مجلس را آوردند ممكن است كسى بگويد من مى‏خواهم صد دقيقه حرف بزنم.
منشى (يزدى)- بالاخره پيشنهاد جناب‏عالى اين است كه هر كميسيون براى مسأله مربوط به خودش كلا صد دقيقه وقت داشته باشد آقايان روى اين مسأله يك كمى بحث كنند (هاشمى- خوب پيشنهاد من اين بود) آقاى موسوى نوبتشان است كه صحبت كنند.
سيد محمد موسوى خوئينى‏ها- من تقاضايم اين است كه براى اين مسأله وقت جلسه گرفته نشود و هر روز در رسانه‏ها بگويند كه دو تا سه ماده ديگر از آيين‏نامه تصويب شد يك جلسه‏اى كه اين همه كار مهم دارد و دو ماه بيشتر هم وقت ندارد اصلا اين چيزى نيست بگذاريد تصويب بشود آقايان طبيعى است كه وقتى حرف درستى نباشد اكتفا مى‏كنند از صد دقيقه به ده دقيقه‏اش يا يك ربعش.
نايب رئيس (هاشمى رفسنجانى)- خيلى خوب متن همين است بنا بود من متن را بياورم و آورده‏ام روى اين بحث نشد.
منشى (يزدى)- آقاى مؤمن هم صحبت كنند.
محمد مؤمن- من برعكس خيال مى‏كنم آن‏كه مورد بحث بود كه هر گزارشى اين مقدار وقت دارد منتها همان‏طور كه بعضى از آقايان فرمودند لازم نيست كه همه وقت استفاده بشود و آن‏كه عمده بود براى اين جهت مثل گزارش كميسيون راجع به اصل رهبرى و مجمع تشخيص‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 125
مصلحت اينها ممكن است واقعا آن مقدار وقتى كه در نظر گرفته شده چهل دقيقه يا اين‏طور كه مى‏فرماييد 50 دقيقه براى هر كدام. اين مدت كافى نباشد همان‏طور كه جناب آقاى موسوى فرمودند با اين‏كه اين مسائل خيلى قابل بحث نيست اجازه بفرماييد همان‏طور كه استفاده شده باشد يعنى اگر اين ماده را ملاحظه كنيد مى‏گويد گزارش كميسيون، دو تا گزارش هم اگر داشت هر كدامش گزارش است گزارش كامل قيد نشده بود و ما برا اين اساس رأى داديم و اين هم مورد استفاده قرار مى‏تواند بگيرد مثل كميسيون رهبرى و مجمع تشخيص مصلحت كه احيانا بحث زيادى داشته باشد والسلام.
نايب رئيس (هاشمى رفسنجانى)- به هر حال پيشنهاد من اين نبود.
نايب رئيس (سيد على خامنه‏اى)- توجه كنيد آن‏طور كه از اظهارات آقايان فهميده مى‏شود معلوم مى‏شود آقايان به اين رأى داده‏اند يعنى به اين‏كه هر گزارشى صد دقيقه وقت داشته باشد اين‏كه شما حالا داريد مطرح مى‏كنيد اين يك پيشنهادى جديدى است مى‏خواهيد ما اين را رأى بگيريم اگر مايل هستيد؟ اين پيشنهاد جديدتان را بگوييد كه رأى بگيريم.
منشى (يزدى)- به هر حال پيشنهاد آقاى هاشمى مقيد به اين است كه مجموع كميسيون صد دقيقه استفاده كنند ولى هر گزارش وقت آزاد است و رئيس نمى‏تواند جلو ادامه بحث را بگيرد، شبهه ايشان اين است.
نايب رئيس (هاشمى رفسنجانى)- من مى‏گويم براى كميسيون چهارم كه چهار موضوع دارد اين‏جور خواهد شد كه چهار تا صد دقيقه بايد اينجا بحث بشود شما مى‏گوييد بحث نمى‏كنند ولى چه تضمينى داريم؟
نايب رئيس (سيد على خامنه‏اى)- خوب حالا بگذاريد اين را رأى بگيريم معطل نكنيم سر اين ديگر. (هاشمى- رأى بگيريد 9 پس پيشنهاد جديد ايشان اين است كه ما براى هر كميسيون صد دقيقه بگذاريم نه براى هر گزارش. پس كميسيونى كه چهار تا موضوع دارد فقط صد دقيقه براى هر چهار تا دارد آقايانى كه با اين پيشنهاد موافق‏اند دستشان را بلند كنند (عده كمى دست بلند كردند) رأى نياورد ماد 20 را قرائت كنيد.
 (به شرح زير قرائت شد)
ماد 20- پيشنهادهاى كتبى مربوط به هر گزارش كه در طول مدت مذاكره مرحله اول به هيأت رئيسه واصل شده است و نيز پيشنهادهايى كه حداكثر تا 48 ساعت پس از تصويب كليات گزارش به هيأت رئيسه كميسيون مى‏رسد طبع و توزيع مى‏شود.
نايب رئيس (سيد على خامنه‏اى)- آقايانى كه نظر دارند بفرمايند (اظهارى نشد) نظرى راجع به ماد 20 نيست تصويب شد ماد 21 قرائت شود.
 (به شرح زير قرائت شد)
ماد 21- شروع مرحله دوم بررسى در كميسيون 24 ساعت پس از طبع و توزيع پيشنهادها خواهد بود.
نايب رئيس (خامنه‏اى)- نظرى نيست؟ (اظهارى نشد) تصويب شد ماد 22 قرائت شود.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 126
 (به شرح زير قرائت شد)
ماد 22- كليه پيشنهاد دهندگان مى‏توانند در كميسيون مربوط حاضر شوند و درباره پيشنهاد خود توضيح بدهند كميسيون موظف است حداقل 24 ساعت قبل از طرح پيشنهادها پيشنهاد دهندگان را كتبا به كميسيون دعوت كند مخبر كميسيون فرعى نيز براى اداى توضيحات در خصوص پيشنهادهاى كميسيون فرعى دعوت مى‏شود.
منشى- اين قسمت «مخبر كميسيون فرعى» چون اصل ماده حذف شده قاعدتا اينجا نبايد مطرح بشود.
منشى (يزدى)- آقاى خزعلى بفرماييد.
ابوالقاسم خزعلى- آنجا كه كميسيون موظف است بايد گفته بشود مواردى كه توضيح لازم است كميسيون موظف است دعوت به عمل آورد شايد توضيح لازم نبود، اينجا به طور اطلاق گفته كميسيون موظف است هر جا توضيح لازم است بايد دعوت كند.
منشى (يزدى)- جناب آقاى عميد بفرماييد.
عباسعلى عميد زنجانى- بسم الله الرحمن الرحيم. نكته‏اى در اين ماده هست كه در مواد ديگر هم به ذهن مى‏رسيد كه اگر قيد بشود مكمل خواهد بود و آن اين است كه وقت كميسيون‏ها همزمان نباشد، چون اگر وقت كميسيون‏ها همزمان باشد هم اشكالى در اين ماده پيدا خواهد شد كه شركت در كميسيون فرعى كه شخص پيشنهاد دارد مشكل خواهد بود و همجنين در مورد اين‏كه بسيارى علاقه مند هستند كه بيش از يك كميسيون، در مذاكرات كميسيون‏هاى ديگر هم مشاركت داشته باشند اگر در يك جا حالا در اين ماده يا در جاى ديگر، يا به صورت تبصره هم مشاركت داشته باشند اگر در يك جا حالا در اين ماده يا در جاى ديگر، يا به صورت تبصره قيد بشود و التزام عملى هم براين باشد كه كميسيون‏ها همزمان نباشند بسيار مفيد خواهد بود.
نايب رئيس (سيد على خامنه‏اى)- اين پيشنهاد جديدى است آقاى عميد بگذاريد ماده را تصويب بكنيم بعد جناب‏عالى اين را مطرح بفرماييد.
عباسعلى عميد زنجانى- بالاخره پيشنهاد جايى مى‏خواهد مطرح بشود.
نايب رئيس (سيد على خامنه‏اى)- خيلى خوب مى‏تواند ذيل همين ماده مثلا بيايد، به هرحال پيشنهادى است جدا از اين.
سيد محمد موسوى خوئينى‏ها- اين را هيأت رئيسه بايد هماهنك بكند نه اين‏كه در آيين‏نامه بيايد احتياج به آيين‏نامه ندارد.
منشى (يزدى)- آقاى بيات بفرماييد.
اسدالله بيات- اگر حذف بكنيد من روى پيشنهادم اصرار ندارم مخبر كميسيون فرعى لغو است براى اين‏كه شما در بالا فرموديد كه كليه پيشنهاد دهندگان مى‏توانند در كميسيون مربوط حاضر بشوند ودرباره پيشنهاد خود توضيح بدهند.
نايب رئيس (خامنه‏اى)- اصلا ماده فرعى و اصلى حذف شده است.
اسدالله بيات- بنابراين اگر حذف شد ما ديگر اصرارى نداريم.
نايب رئيس (خامنه‏اى)- بله آن حذف شده آن پاراگراف را خط بزنيد خوب مطلب جناب آقاى خزعلى را من نفهميدم درست، چون مشغول صحبت بودم.
منشى (يزدى)- آقاى خزعلى مى‏فرمايند كه اينجا گفته مى‏شود دعوت بشوند براى توضيح‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 127
در صورتى كه لازم باشد دعوت بشوند لابد تشخيص را هم به عهده رئيس كميسيون مى‏دانند.
مهدى كروبى- عرض من راجع به همين فرمايش آقاى خز على بود، لازمه اين است كه كميسيون موظف باشد براى اين‏كه پيشنهاد دهنده بايد بيايد توضيح بدهد و مى‏خواهد ببيند كه در كميسيون تصويب مى‏شود يا تصويب نمى‏شود؟ و اگر دنبال پيشنهادش نيايد و توضيح ندهد و جواب ندهد، بحث نشود اين اصلا عمل نمى‏شود، يعنى خود به خود بايد بيايد.
نايب رئيس (خامنه‏اى)- خوب حالا اين قيد «در صورتى كه لازم باشد» را جناب آقاى خز على اگر اصرار داريد من رأى بگيرم.
ابوالقاسم خزعلى- رأى بگيريد ضرر ندارد.
نايب رئيس (خامنه‏اى)- خيلى خوب رأى مى‏گيريم توضيح هم ديگر نمى‏خواهد مطلب معلوم است اصل ماد 22 را كه كسى اعتراض ندارد و تصويب شده است آقايانى كه موافق‏اند كلمه «در صورت لزوم» را به آن اضافه كنيم دستشان را بلند كنند (عده كمى دست بلند كردند) رأى نياورد (ماد 23 قرائت شود).
 (به شرح زير قرائت شد)
ماد 23- آن قسمت از پيشنهادها كه مورد قبول كميسيون قرار مى‏گيرد به عنوان مصوبه كميسيون تلقى مى‏شود.
پيشنهاد دهنده‏اى كه نظرش در كميسيون رد شده است اگر همچنان به نظر خود باقى باشد بايد اين موضوع را به اطلاع كميسيون برساند تا پيشنهادهايش در ذيل گزارش كميسيون قيد شود.
تبصره- اگر پيشنهاددهنده دعوت كميسيون را براى حضور در كميسيون بدون عذر موجه نپذيرفته باشد و يا پس از رد پيشنهادش در كميسيون بقا بر نظر خود را به كميسيون اعلام نكرده باشد نمى‏تواند پيشنهاد خود را در جلسه عمومى مطرح نمايد.
منشى (يزدى)- آقاى بيات بفرماييد.
اسدالله بيات- براى صدر ماده پيشنهاد حذفش را دارم براى اين‏كه واقعا شبيه اين است كه «آن‏كه در جوى مى‏رود آبست» آوردن اين چيزى بدى است آن قسمت از پيشنهادهايى كه مورد قبول كميسيون قرار مى‏گيرد به عنوان مصوبه كميسيون تلقى مى‏شود گفتن نمى‏خواهد كهدر روال معمولى هم ما داريم اگر مايشنهادى به يك كميسيونى داديم و در آن كميسيون هم فرض اين است كه قبول شده ... پيام جديدى كه دارد ماد 23 همان بعد از عبارت پيشنهاددهنده است پيشنهادهايى كه افراد مى‏دهند دو جور است، بعضى‏ها قبول مى‏شود كه طبيعى است كه پيشنهاد خود كميسيون مصوبه كميسيون است، گفتن هم لازم نيست، آوردنش هم لازم نيست اما آن‏كه مهم است اين است، اين پيشنهاد ممكن است بعضى از چيزهايش قبول نشده باشد اينجا است كه ما مى‏خواهيم حق بدهيم به او بعد بيايد دفاع بكند بنابراين پيشنهاد اوليه‏ام اين است كه ما آن قسمت تا «تلقى مى‏شود» حذف، ماد 23 از اينجا شروع بشود پيشنهاد دهنده‏اى كه نظرش در كميسيون رد شده اگر همچنان به نظر خود باقى باشد بايد اين موضوع را به اطلاع كميسيون برساند. اين خوب است اما قسمت اول بودنش مفيد نيست.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 128
منشى (يزدى)- آقاى هاشميان.
حسين هاشميان- بنده پيشنهادم اين است كه اين قسمت «اگر همچنان به نظر خود باقى باشد» هم حذف بشود براى اين‏كه ما در اين مسائلى كه داريم احتياج داريم كه بحث بيشترى بشود بنابراين نظر يك نفر را كه صرفا به اين عنوان كه اطلاع نداده كه من به نظرم باقى هستم يا نيستم ما اين را محروم بكنيم، ضمن اين‏كه اين تحصيل حاصل است اگر اين نظرش حاصل شده باشد كه خوب در جلسه علنى مطرح نمى‏كند، اگر حاصل نشده باشد چرا ما اين حق را از او بگيريم؟ بنابراين بنده پيشنهاد دارم كه اين حذف بشود و عبارت اين‏جورى بشود:
 «پيشنهاددهنده‏اى كه نظرش در كميسيون رد شده است مى‏تواند پيشنهاد خود را در جلسه عمومى شورا مطرح نمايد» ضمن اين‏كه لزومى ندارد كه ما پيشنهاد را دو دفعه چاپ بكنيم چون شما يك دفعه پيشنهادات را چاپ مى‏كنيد بنابراين لزومى ندارد در ذيل گزارش كميسيون هم پيشنهادات بيايد بنابراين آزاد بگذاريم آن فرد از پيشنهادش هرچه باقى ماند بيايد در جلسه مطرح كند و اين حق را ما براى او قائل باشيم آن‏وقت با اين حذف در پايان اين تبصره هم باز اين قسمت حذف مى‏شود «ويا پس از رد پيشنهادش در كميسيون بقا بر نظر خود را به كميسيون اعلام نكرده باشد ...»
نايب رئيس (خامنه‏اى)- آقاى هاشميان تبصره را بگذاريد جداگانه بحث كنيم مخلوط مى‏شود.
حسين هاشميان- ى ك ماده است با هم ارتباط دارد حاج آقا ببينيد آن هم اين‏طورى مى‏شود «اگر بدون عذر موجه نپذيرفته باشند نمى‏تواند پيشنهاد خود را در جلسه عمومى مطرح نمايد» اين قسمت وسط باز حذف بشود.
منشى (يزدى)- آقاى خزعلى بفرماييد.
ابوالقاسم خزعلى- عرضم اين است كه هم در ماده، هم در تبصره اين‏كه نظر خودش را ابلاغ بكند، مدت معين نشده. مدت بايد مشخص باشد، تا كى؟ مثلا 24 ساعت، 48 ساعت ممكن است بعد از يك هفته بيايد نظر خودش را اعلام بكند مدتش را مشخص كنيد.
منشى (يزدى)- آقاى كروبى بفرماييد.
مهدى كروبى- افراد گزارشاتشان يا نظراتشان را به كميسيون مى‏دهند، كميسيون هم موظف است كه دعوت كند و بيايد از نظراتش دفاع كند حالا اگر كميسيون كى را دعوت كرد و نيامد ديگر طبعا حقش منتفى شده و از بين رفته. اين‏كه حالا عذرش موجه بوده يا نبوده اين قضيه را شل مى‏كند و ممكن است جدى در كميسيون‏ها افراد حاضر نشوند هر عذر موجه كوچكى را بگوييم خوب عذر بوده بنابراين اگر آمد حقش محفوظ است، نيامد ديگر حقش از بين رفته است.
نايب رئيس (سيد على خامنه‏اى)- اين مربوط به تبصره است، تبصره را بعد مطرح مى‏كنيم آقاى عميد بفرماييد.
عباسعلى عميد زنجانى- در مواردى كه پيشنهاد در كميسيون كلا يا قسمتى رد مى‏شود و پيشنهاددهنده اگر بخواهد در جلسه علنى پيشنهاد خودش را مطرح كند از چه وقتى استفاده مى‏كند؟ آن صد دقيقه كه مال كميسيون هست بنابراين بايد يك وقت اضافى براى پيشنهادهايى كه در كميسيون‏ها قبول نشده پيش بينى بشود.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 129
نايب رئيس (هاشمى رفسنجانى)- آن مال شوردوم است و صد دقيقه مال شور اول است.
عباسعلى عميد زنجانى- در شور دوم يعنى باز مى‏گذاريد براى هر نوع پيشنهاد؟
نايب رئيس (هاشمى رفسنجانى)- اصلا ربطى به هم ندارد.
منشى (يزدى)- اصلا ماده مستقلى درباره پيشنهادها هست.
نايب رئيس (هاشمى رفسنجانى)- من يك تذكرى مى‏خواستم بدهم در اين‏كه آقايان اينجا خيلى اصرار نكنند كه حالا پيشنهادى به گونه‏اى نيايد در جلسه بخواهيد صرفه جويى كنيد چون ممكن است پيشنهاد خوبى باشد و كميسيون به آن نرسيده باشد سخت گيرى در اين نكنيم اين‏كه حالا قيد بكنيم كه اين اعلام كرده باشد يانكرده باشد، امثال اينها، پيشنهادى را كه در كميسيون قبول نشده بتوانند در مجلس مطرح بكنند به هر نحوى كه هست.
منشى (يزدى)- اجازه بفرماييد من يك نوبت هم براى خودم بگيرم اين جمله‏اى كه آقاى هاشميان پيشنهاد كردند عبارت «اگر همچنان به نظر خود باقى باشد» حذف بشود فلسفه آن اين است كه بنده يك پيشنهادى مى‏دهم به كميسيون، دعوت مى‏شوم مى‏روم در كميسيون ف توضيح مى‏دهم چند حالت اينجا پيش مى‏آيد، گاهى قانع مى‏شوم و اصلا پيشنهادم را پس مى‏گيرم و گاهى قانع نمى‏شوم بعد از قانع نشدن هم باز دو حالت دارد گاهى من باقى هستم و مى‏گويم شما مطلب من را توجه نمى‏فرماييد، ممكن است جلسه عمومى توجه بكند و اصرار دارم و گاهى منصرف مى‏شوم اين جمله «اگر باقى باشد» همين تجربه ايست كه در مجلس هم هست اين جمله براى اشاره به اين مسأله است كه اگر منصرف نشده است از پيشنهادش اين حق برايش محفوظ بماند كه بتواند در جلسه عمومى مطرح كند.
حسين هاشميان- تجربه مجلس كه خلاف اين را ثابت مى‏كند.
منشى (محمد يزدى)- خير اگر منصرف نشده باشد مى‏تواند در مجلس مطرح كند اين حق برايش باقى مى‏ماند ولى اگر منصرف بشود يا قانع بشود ديگر نمى‏تواند مطرح كند.
نايب رئيس (سيدعلى خامنه‏اى)- پيشنهاد اول آقاى بيات كه مى‏گويند بخش اول ماده كه اگر پيشنهاد مورد قبول كميسيون قرار گرفت مصوبه كميسيون است، اين توضيح واضحات است و لازم نيست اين را حذف كنيد. آقايانى كه با حذف اين قسمت موافق‏اند دستشان را بلند كنند (اكثر دست بلند كردند) اين تصويب شد پيشنهاد دوم آقاى هاشميان اين است: «پيشنهاد دهنده‏اى كه نظرش در كميسيون رد شده است اگر همچنان به نظر خود باقى باشد بايد اين موضوع را به اطلاع كميسيون برساند تا پيشنهادهايش در ذيل گزارش كميسيون قيد شود».
آقاى هاشميان مى‏گويند ما تبديل كنيم ماده را به اين ترتيب:
 «پيشنهاددهنده‏اى كه نظرش در كميسيون رد شده است مى‏تواند پيشنهاد خود را در جلسه عمومى مطرح كند.» شق دوم را ايشان پيشنهاد مى‏كنند.
آقايانى كه با نظر آقاى هاشميان موافق هستند دستشان را بلند كنند (اكثر دستشان را بلند كردند) تصويب شد پس ماده به همين ترتيبى كه از قول آقاى هاشميان خوانده شد تصحيح بشود.
نايب رئيس (هاشمى رفسنجانى)- من هم يك پيشنهادى جديدى دارم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 130
نايب رئيس (سيد على خامنه‏اى)- بفرماييد.
اكبر هاشمى رفسنجانى- در اين ماده پيش بينى نشده كه پيشنهادجديد در مجلس پذيرفته مى‏شود ما در مجلس نمى‏پذيريم، اما اينجا نبايد اين‏جور باشد اينجا قانون اساسى است، يك بار است ما آنجا اگر چيزى از دستمان رفت نمايندگان فورى بلند مى‏شوند و طرحى مى‏دهند و دوباره به صورت يك ماده واحده مى‏آيد مجلس. اينجا اين‏طورى نيست، خوب بحث قانون اساسى است ما هم بگذاريم در جلسه علنى هم بشود پيشنهاد داد آدم يك چيزهايى به ذهنش مى‏رسد، يا به بن بست مى‏رسيم مى‏توانيم اصلاح بكنيم ممكن است اشكال اين باشد كه بگويند وقت نامحدود گرفته مى‏شود، تنها اشكالى كه هست اين است بحث قانون اساسى اينقدر مى‏ارزد در يك جمع 25 نفرى كه ما افكار جديد را مورد بحث قرار بدهيم.
منشى (يزدى)- آقاى نورى.
عبدالله نورى- بسم الله الرحمن الرحيم. من همين پيشنهاد آقاى هاشمى را داشتم با اين تكميل كه فكر مى‏كنم اگر يك كنترلى برايش گذاشته بشود مثل خود هيأت رئيسه كه يك مجموعه‏اى اگر واقعا به پيشنهاد جديدى برخورد كردند كه بنده پيشنهادى را آوردم خدمت اكثريت آقايان همه فرمودند بسيار پيشنهادخوبى است ولى حيف كه وقتش گذشته است، يعنى شايد اكثريت هم رأى مى‏خواهند بدهند ولى راه بسته شده. يك كانالى مثل خود هيأت رئيسه گذاشته بشود كه با نظر هيأت رئيسه بشود پيشنهاد جديد مطرح كرد.
منشى (يزدى)- آقاى كروبى.
مهدى كروبى- بنده مخالفم به خاطر اين‏كه پيشنهادها بايد پخته، حساب شده برود كميسيون، در كميسيون رويش بحث بشود اين‏جور كه پيشنهادها در صحن مجلس داده بشود چيزهاى قاعدتا نپخته مى‏شود و ممكن است يك وقت رأى‏گيرى هم بشود، رويش حسابى كارنشده اين چيز خوبى از كار در نمى‏آيد آن‏چه كه استعداد و توان و نيرو هست بايد روى كميسيون‏ها باشد و برود آنجا پخته بشود و بيايد همين‏طور ممكن است هر چه به نظر انسان مى‏آيد بتواند اينجا پيشنهاد بدهد اين چيز خوبى نيست و اين طرفش را هم حساب كنيم كه يك وقت يك چيزى را هم رأى داديم و بعد ديديم خوب از كار در نيامده آن را چكار مى‏كنيد؟ قانون اساسى اينقدر هم اهميت دارد قانون‏هاى عادى را مى‏گويند پيشنهاد ندهيد براى اين‏كه نپخته در مى‏آيد در صحن مجلس، آن‏وقت قانون اساسى كه مهم‏تر است بگوييم نه اينجا پيشنهاد در صحن مجلس هم مى‏توانند افراد بدهند؟
منشى (يزدى)- جناب آقاى موسوى نخست وزير.
مير حسين موسوى- به نظر مى‏آيد كه قانون اساسى بيشتر از قانون معمولى به تامل داشته باشد. خوب در يك جو پر از احساسات يك پيشنهاد فورى مطرح بشود و رأى بياورد وبعد از رأى آوردن هم هيچ چاره‏اى ما نداريم، مى‏آيد در قانون اساسى و در سرنوشت كشور به شدت اثر مى‏گذارد خود اين آيين‏نامه براى اين است كه كار با يك تاملى صورت بگيرد، با بحث و گفت و گو و مشورت و رجوع به اسناد و مدارك و ملاحظه ساير اصول كارها پيش برود به اين ترتيب اگر ما اين را تصويب بكنيم هر لحظه ممكن است پيشنهادى بيايد و تصويب بشود و خداى نكرده ما مشكلات بسيار بالايى را مى‏توانيم پيدا كنيم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 131
منشى (يزدى)- آقاى موسوى خوئينى‏ها بفرماييد.
سيد محمد موسوى خوئينى‏ها- من به نظرم مى‏رسد براى جمع بين هر دو قضيه به اين ترتيب عمل بشود كه بعد از آن‏كه پيشنهادهايى كه در كميسيون مطرح شده و رد شده، در جلسه عنوان بشود، طرح بشود حالا به نتيجه رسيد، يا رد يا قبول اين‏طور هم نباشد كه حالا هر كسى به محض اين‏كه يك چيزى به ذهنش آمد اين بشود يك پيشنهاد و جلسه هم مجبور باشد وارد بحث بشود اما از آن طرف ممكن هم هست يك حرف خوبى باشد، يك پيشنهاد درستى باشد بنده به نظرم مى‏رسد اگر اين‏طور گفته بشود كه پيشنهاد جديد در صورتى كه پنج نفر، شش نفر، هفت نفر از آقايان امضاء كرده باشند آن پيشنهاد را كه معلوم باشد يك چيزى است كه فقط يك نفر به اين حرف پاى بند نيست حداقل پنج نفر با اين حرف موافقت دارند اين يك شرط كه اگر پنج نفر آن پيشنهاد را امضاء كردند يك بحث جديدى نشود كه احيانا تمام جوانبش سنجيده نشده باشد اين‏گونه باش كه در صورتى كه اين پنج نفر امضا كردند جلسه نسبت به اين‏كه آيا اين پيشنهاد را به بحث بگذاريم يا نه؟ اول رأى بدهد اگر قبول كردند مجدد به كميسيون برود نه همان‏جا فى المجلس بحث مخالف و موافق و رأى‏گيرى و قطعى بشود قضيه. اگر پنج نفر اين پيشنهاد جديد را قبول كرد، جلسه هم پذيرفت كه اين در دستور قرار بگيرد بفرستيم كميسيون، كميسيون سريعا رويش كار بكند و برگرداند.
منشى (يزدى)- آقاى مؤمن.
محمد مؤمن- بنده نسبت به اصل مطلب مى‏خواستم عرض كنم اين شبهاتى كه بعضى آقايان مى‏فرمايند كه بايد قبلا باشد و پذيرفته نشودخوب با آن مطلبى كه جناب هاشمى فرمودند چون مسأله قانون اساسى است و واقعا ممكن است كه يك مطلب تازه‏اى در ذهن بعضى از آقايان بيايد به خاطر همان بحث‏ها و موشكافى‏هاى بيشترى كه در جلس عمومى مى‏شود بنابراين براى اين كه كار به طور متين انجام بگيرد و چيزى غفلت نشده باشد بخواهيم بگوييم پيشنهاد اصلا پذيرفته نشود در مجلس ممكن است اين كار خطرناكى باشد و مشكلى بعدا بيافريند لذا روى اين حساب اصل مطلبى كه حاج آقا هاشمى مى‏فرمايند مطلب خوبى است منتها اين جهت هم كه بگوييم حالا حتى پنج نفر خوب حالا اگر يكنفر يك مطلب تازه‏اى در ذهنش آمد از مجموعه بحث‏هايى كه مى‏شود كه اگر اين مطلب بحث بشود و توضيح داده بشود از ناحى پيشنهاددهنده در مجلس بعد از توضيح هم آقايان مى‏پذيرند اگر اين جور باشد چرا ما اين حرف را قبول نكنيم؟ حالا درست است براى محكم كارى بيشتر بفرماييد كه برگردد به كميسيون و كميسيون روى آن تصميم گيرى بكند براى اين كه مستعجلا در مجلس تصميم گيرى نشود ولى براى اين كه خدا ممكن است در ذهن يكنفر چيزى را بياورد وديگران توجه نداشته باشند مگر بعد از يك توضيح كه يكنفر يا آن شخص مى‏دهد روى اين حساب من عرض مى‏كنم كه خوب است كه پيشنهادها پذيرفته بشود در مجلس يك مطلبى هم كه مى‏خواستم عرض بكنم اين است كه اين فرمايش جناب هاشمى ظاهرا جايش ماد 26 است كه آن ماد 26 متعرض اين جهت است و البته به اين صورت متعرض است كه نفى مى‏كند اين را، مى‏گويد فقط پيشنهادهايى كه در كميسيون هست آنها مطرح مى‏شود والسلام.
نايب رئيس (سيد على خامنه‏اى)- الان مطالب مختلفى راجع به اين دارد گفته مى‏شود
                        صورت مشروح مذاكرات شوراى بازنگرى قانون اساسى(جلسه‏14-1)، ص: 132
و موافق و مخالف هم در حقيقت دارند حرف مى‏زنند، اين فكر دارد پخته مى‏شود.
احمد جنتى- من به نظرم مى‏آيد به جاى آن 5 نفرى كه فرمودند از مجمع، از كل شورا تأييد بكنند واگذار بشود به خود هيأت رئيسه، اگر هيأت رئيسه قابل بررسى مى‏داند مى‏تواند بفرستد به كميسيون.
منشى (يزدى)- آقاى عميد.
عباسعلى عميد زنجانى- تذكر اخير آقاى مؤمن را مى‏خواستم بدهم كه پيشنهاد آقاى هاشمى جايش اينجا نيست پيشنهاد آقاى هاشمى در مورد «ب» هست كه مذاكرات جلسات عمومى است مگر آن اصلاحيه ...
نايب رئيس (سيدعلى خامنه‏اى)- جايش را بعدا معين مى‏كنيم بگذاريد اصل مطلب روشن بشود.
عباسعلى عميد زنجانى- البته آن اصلاحيه يا مكملى كه آقاى موسوى خوئينى‏ها گفتند در آن صورت جايش همين جا مى‏شود.
نايب رئيس (سيد على خامنه‏اى)- خيلى خوب پس ببينيد 2- 3 تا پيشنهاد شبيه به هم هست يكى اين است كه اگر 5 نفر در خواست كنند، جلس عمومى هم بپذيرد بعد خواهد رفت كميسيون كه پيشنهاد آقاى خوئينى‏ها است يك پيشنهاد اين است كه اگر يك نفر پيشنهاد كند و هيأت رئيسه بپذيرند برود به كميسيون، اين پيشنهاد آقاى جنتى كه مثل اين‏كه آقاى هاشمى هم همين پيشنهاد را قبول كردند.
هاشمى- كميسيون برود؟
نايب رئيس (سيد على خامنه‏اى)- بلى، هيأت رئيسه بپذيرند بعد برود به كميسيون اين كميسيون رفتن را شما رد نكنيد، يعنى برود كميسيون يك قدرى پخته بشود بيايد اينجا. اين جورى، اين نظر آقايانى هم كه روى اين مسأله تأكيد مى‏كنند واقعا اگر مورد توجه قرار بگيرد خوب است.
نايب رئيس (هاشمى رفسنجانى)- آخر، آن‏وقت اينها چند پيشنهاد مى‏شود.
نايب رئيس (سيد على خامنه‏اى)- همه را من رأى مى‏گيرم.
نايب رئيس (هاشمى رفسنجانى)- ببينيد، آن پيشنهادى كه خود من دارم اصلا اينجا نوشته‏ام پهلوى آن ماده‏اى كه آقاى عميد مى‏گويند (ماد 26) هم نوشته‏ام كه پيشنهاد را بايد ده نفر امضاء بكنند حالا يا 5 نفر هم آقايان مى‏گويند، با ده نفر امضاء اگر بشود ديگر مطمئنا قابل توجه است و توى جلسه هم قابل مطرح است من پيشنهادم اين است كه اگر ده تا امضاء داشت در جلسه قابل طرح باشد اگر مسأله مهمى باشد و كسى هم توضيح بدهد براى ديگران خوب ده نفر امضاء مى‏كنند و راه را باز مى‏گذارد توى جلسه هم قابل طرح است يعنى ديگر نزديك به رأى كل مى‏شود.
نايب رئيس (سيد على خامنه‏اى)- خيلى خوب اين‏هم يك پيشنهاد است همين طور به ترتيب پيشنهادها را رأى مى‏گيريم پس اول اين پيشنهاد آقاى هاشمى را مطرح مى‏كنيم كه اگر 10 نفر امضاء كردند بدون رفتن در كميسيون در خود جلسه قابل طرح باشد آقايانى كه با اين نظر موافق‏اند دستشان را بلند كنند (عده كمى موافق بودند) رأى نياورد. پيشنهاد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 133
آقاى خوئينى‏ها را مطرح مى‏كنيم، 5 نفر اگر درخواست كردند جلسه هم تصديق كرد برود به كميسيون يعنى در حقيقت سه مرحله دارد آقايانى كه موافق‏اند دستشان را بلند كنند (اكثر موافق بودند) اين تصويب شد.
منشى (حبيبى)- متن به اين ترتيب است، «پيشنهاد جديد در صورتى كه به امضاى 5 نفر برسد و جلسه آن را قبول كند براى بررسى به كميسيون ارسال مى‏شود».
نايب رئيس (سيد على خامنه‏اى)- پس اين متنى كه گفته شد تصويب شد جايش را البته مى‏توانيم بگذاريم در ذيل همين ماده يا ماد 26. ضمنا توجه بفرماييد تبصره‏اى كه در ذيل ماد 22 است فكر مى‏كنم ديگر موردى ندارد، با آن‏چه كه ما در ماد 22 تصويب كرديم اين تبصره ديگر موردى ندارد اگر آقايان قبول مى‏كنيد از تبصره عبور مى‏كنيم ماد 24 قرائت شود.
 (به شرح زير قرائت شد)
ماد 24- كميسيون پس از بررسى‏هاى لازم اصول پيشنهادى را بر اساس گزارش مصوب مرحل اول تنظيم مى‏كند و آنها را طى گزارشى همراه با پيشنهادهاى مذكور در ماد 23 براى هيأت رئيسه مى‏فرستد.
منشى (يزدى)- آقاى حبيبى بفرماييد.
نجفقلى حبيبى- پيشنهاد من اين است كه اين قسمت «بر اساس گزارش مصوب مرحل اول تنظيم مى‏كند و آنها را» حذف بشود براى اين كه ممكن است اتفاق بيفتد بر اساس گزارش آمده در جلس عمومى به قدرى تغييرات پيدا كرده كه ديگر اصلا بهم خورده. اين را حتما مقيدش بكنيم كه حتما گزارش، شور دومش را كه مى‏خواهد بدهد بايد برآن اساس باشد شايد برخورد كند به مشكلاتى. اصلا ننويسيم، اگر اين جور بود خوب مى‏نويسد، اگر هم نبود فرصت داشته باشند كه هر تغييراتى كه مى‏خواهند بدهند.
منشى (يزدى)- آقاى هاشميان.
حسين هاشميان- بنده پيشنهاد حذف اين قسمت را دارم و آن اين است كه «اصول پيشنهادى را براساس گزارش مصوب مرحله اول تنظيم مى‏كند و آنها را طى گزارشى براى شورا مى‏فرستد» اين قسمت حذف مى‏شود، چون عرض كردم كه ما پيشنهادها را يك دفعه چاپ مى‏كنيم و لزومى ندارد كه ذيل گزارش هم باز اين پيشنهادها راچاپ كنيم.
منشى (يزدى)- اجازه مى‏فرماييد چون آقاى موسوى هم مى‏فرمايند يك توضيحى داده بشود تا اينجا بحث به اين ترتيب شد كه يك گزارش از كميسيون آمده است در جلسه شورا به بحث گذاشته شده و يك چهار چوبه‏اى تصويب شده (كليات) بعد رفته كميسيون، اعضاء كميسيون پيشنهادهايى روى آن مصوب دارند اين ماده مى‏گويد كه كميسيون براى بررسى پيشنهادهايى كه در ارتباط با آن امر مصوب هست، اما اگر يك پيشنهادى بيايد واصل آن مصوب را بخواهد از بين ببرد آن طور كه آقاى نجفقلى حبيبى اشاره مى‏كنند كه دست طرف را باز بگذاريم اين خلاف اين است و ما مخالف با اين مسأله هستيم، مى‏گوييم بعد از اين كه جلسه شوراى بازنگرى تصويب كرده است يك چهار چوبه‏اى را بنده يك پيشنهادى مى‏خواهم بدهم كه كلا آن چهار چوبه را به هم بزنم، در كميسيون اين پيشنهاد قابل بررسى نباشد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 134
مقصود اين است ملاحظه مى‏فرماييد «پس از بررسى‏هاى لازم اصول پيشنهادى را براساس گزارش مصوب مرحله اول».
نايب رئيس (هاشمى رفسنجانى)- من موافق پيشنهاد آقاى حبيبى صحبت مى‏كنم همين قيد «براساس» اشكال درست مى‏كند ما اصلا ديگر قيد نكنيم شور دوم امكان اين را دارد كه بعضى چيزها مخالف در بيايد و وقتى مخالف در مى‏آيد اينجا مى‏توانند بگويند نه اين براساس را كه شما گذاشته‏ايد معنايش اين است كه چيزى را از شور اول عوض نكنيم، حدى هم اين ندارد اگر مى‏خواهيد صريح بگوييد كه مثلا تغييرات كلى نمى‏شود داد ما در مجلس اين‏طور نداريم تغييرات كلى هم مى‏توانيم بدهيم قاعدتا هم در شور دوم ممكن است تغييراتى پيش بيايد بنابراين «براساس» دست و پاگير و بحث انگيز مى‏شود. «براساس» حدى هم ندارد هر كسى مى‏تواند بگويد اين اصلا نبايد عوض مى‏شد.
منشى (يزدى)- عرض شود يك وقت است مى‏فرماييد عبارت نارسا است اين بحثى است، يك وقتى مى‏فرماييد محتوا صحيح نيست محتوا اين است كه بعد از اين كه يك كلى و چهار چوبه‏اى در اصل شورا تصويب شد و رفته در كميسيون براى شور دوم در مرحله بررسى شور دوم پيشنهادهايى كه از اعضاء مى‏رسد اين پيشنهادها نبايد آن چارچوبه را به كلى بهم بزند والا اگر اين اجازه را داديد نتيجه اين مى‏شود كه آن چهار چوبه بهم خورده، مجددا يك چهار چوبه جديدى مى‏آيد توى شورا اينجا تصويب مى‏شود، مى‏رود باز يك پيشنهاد مى‏آيد همه آن چارچوبه را به هم مى‏زند و اين ترتيب كار قطعا ترتيب ناقصى خواهد بود و هيچوقت به نتيجه نمى‏رسد.
سيد محمد موسوى خوئينى‏ها- عرض كنم اينجا در مرحل اول يك چيزى كه اهميت دارد مى‏بايست آن گفته بشود اين نكته‏اى كه جناب آقاى يزدى مى‏فرمايند و مقصودشان از ماد 24 است اين به صورت يك تبصره در مى‏آيد آن چيزى كه اهميت دارد بايد اين طورى گفته بشود كه كميسيون در شور دوم پس از بررسى م ملاحظه هم پيشنهادها (با همان ترتيبى كه گفته شد) هم بررسى‏ها را كه انجام داد اصول لازم براى آن چارچوبه مصوب در شور اول را تهيه مى‏كند و همچنين اصولى از قانون اساسى كه درآن رابطه بايد اصلاح بشود مثلا ممكن است به تناسب آن مصوب يك كلمه‏اى از يك اصلى هم بايد اصلاح بشود. پس كميسيون بعداز بررسى هم پيشنهادات موظف است اصول مربوط به آن مصوبه شور اول را تهيه كند و همچنين اصلاحاتى كه در ساير اصول قانون اساسى لازم است آنها را هم تنظيم بكند و جهت بررسى در شور دوم به هيأت رئيسه تقديم كند اين اصل مطلب، بعد يك تبصره گفته مى‏شود پيشنهاداتى كه با اساس مصوبه اول مغاير باشد قابل بررسى نيست، قابل طرح نيست اين‏هم به عنوان يك تبصره گفته بشود.
نايب رئيس (سيد على خامنه‏اى)- اين را شما بنويسيد آقاى خوئينى‏ها و لطف كنيد تا رأى بگيريم متنش را تنظيم كنيد.
نايب رئيس (هاشمى رفسنجانى)- ما با اين صحبت ايشان مخالفيم بايد بحث بشود.
نايب رئيس (سيد على خامنه‏اى)- بحث كنيد، بحث بشود. آقاى مؤمن بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 135
محمد مؤمن- با اين توضيحى كه جناب آقاى يزدى دادند و با توجه به فرمايشات آقاى موسوى خوئينى‏ها، اين عبارت «براساس گزارش مصوب» اگر قبلا به اين صورت بيايد كميسيون پس از بررسى‏هاى لازم با تحفظ بركليات مصوب در مرحل اول آن كارى كه گفتند، اصول پيشنهادى را و همچنين اصلاحات لازم را انجام مى‏دهد و به هيأت رئيسه مى‏فرستد اگر اين عبارت به اين صورا اصلاح بشود ظاهرا جمع بين حقوق مى‏شود با تحفظ بر كليات مصوب در شورا.
نايب رئيس (سيد على خامنه‏اى)- اين همان پيشنهاد آقاى خوئينى‏ها است يعنى جناب‏عالى هم نظرتان اين است كه چهار چوبه محفوظ بماند آقايان با اين مخالفند.
هادى خامنه‏اى- بسم الله الرحمن الرحيم. همان‏طورى كه بعضى از برادران هم فرمودند معنى شور اول و دوم اينجا يك مقدار با مجلس شوراى اسلامى فرق مى‏كند در مرحل اول كليات و ايده‏ها اينجا توضيح داده مى‏شود و وقت وسيعى هم كه در نظر گرفته‏ايم براى توضيحات كافى و مستدل همان ايده‏هاى اساسى است مرحله دوم فقط مال پياده كردن آنها روى اصول و تنظيم اصول است در واقع. طبيعى است كه حتما بايد براساس گزارش و كليات و چارچوب‏هاى مرحل اول باشد و اگر تغيير كند مثلا شما در شور دوم نظرتان برگردد و مسائل ديگرى را با اصول تغيير يافته‏اى بياوريد اين تقريبا بحث‏هاى مرحل اول را لغو و عبث خواهد كرد.
اسدالله بيات- بسم الله الرحمن الرحيم. من معتقدم كه تجربه‏اى كه برادران در مجلس دارند لااقل اين قانون اساسى را در حد قوانين عادى تلقى بكنيم چرا ما طورى در قانون اساسى برخورد مى‏كنيم كه حتى اجازه اين‏كه يك تجديد نظرى هم بشود نمى‏دهيم در آنجا اصلا ما برنامه مان اين طورى است كه بين شور اول و شور دوم با توجه به اين كه در كميسيون كار كارشناسى مى‏شود در جلسات عمومى كار كارشناسى اصلا امكان ندارد بحث‏هاى كلى، استدلالى و منطقى است، معمولا اين طورى است ولو اين‏كه شما به جاى صد دقيقه، سيصد دقيقه هم در اختيار هر فردى قرار بدهيد در جلسات عمومى كارشناسى دقيق، ريز موشكافى نمى‏شود، امكان ندارد. اين تجربه‏اى كه ما در طول اين 8- 9 سال داريم و بدون ترديد بين شور اول و شور دوم يكسرى تجديد نظرهايى امكان دارد حتى من يادم است كه در آيين‏نامه اول مجلس ما اين را نداشتيم ولى يك تبصره‏اى براى ماد صد اضافه كرديم براى اين كه بين شور اول و شور دوم ممكن است يك ماد جديدى اضافه بشود، ممكن است ماده اصلا تغيير ماهوى پيدا بكند و به همين دليل اجازه مى‏دهيم در شور دوم افرادى كه اين طور مى‏بينند موافق و مخالف هم بحث بكنند مخصوصا قبلا هم يك پيشنهادى جناب آقاى هاشمى دادند قبول شد، تصويب شد در ماد 26 معناى اين حرف اين است كه پيشنهاد جديد مى‏شود داد اين دقيقا نشان دهنده اين است كه پس امكان تجديدنظر و تغيير كلى وجود دارد به نظر من ما در اينجا ممنوع نكنيم و هيچ عيبى هم ندارد البته آن «براساس گزارش مصوب» اين عبارت حذف بايد بشود عبارت اين طورى مى‏شود «كميسيون پس از بررسى‏هاى لازم اصول پيشنهادى خود را تنظيم و آنها را طى گزارش ...» البته اين را هم من قبول دارم آن اصولى كه مورد نظر است بايد بيايد، دقيقا پيشنهادات ديگر هم بايد بيايند اما براساس گزارش مصوب كه مى‏فرماييد معنايش اين است كه يعنى اين آقاى هيچ نمى‏تواند كوچك‏ترين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 136
تغييرى ... و حالا اين كه كار كميسيون مخصوصا بعد از شور اول و دوم كار، كارشناسى و تجديدنظر است. ما اجازه تجديد نظر را بدهيم.
نايب رئيس (هاشمى رفسنجانى)- آن كه گفتم با پيشنهادى كه آقاى موسوى دارند مى‏نويسند من مخالفم، به نظرم مى‏آيد كه باز برداشت آقايان اين است كه در شور اول اصول نيست، مى‏گويند در شور دوم اصول مورد نظر ما قرارمان در بحث ديروز و پيشنهادى كه تصويب كرديم اين شد كه در شور اول بايد همه اصولى كه بايد اصلاح بشود، اصلاح بشود، بيايد يعنى اصول آمده. مثلا دستگاه قضائى هر اصلى كه مربوط به خودش است بايد اصلاح بكند توى كميسيون، اصلاحاتش را بنويسد، در شور اول بحث بشود وقتى كه ما رأى مى‏دهيم بفهميم كه چه اصولى عوض مى‏شود؟ اصلا با تغيير اصل‏ها همه چيز تغيير مى‏كند بنابراين در شور دوم ديگر اصول ... اين‏كه حالا شما بگوييد اصول مورد نظر را بياورند بلى، اگر يك اصل جديدى پيشنهاد مى‏شود خوب مى‏آورند اين طور نيست كه در شور اول اصول نيامده باشد در ذهن بعضى از آقايان من از اين بحث مى‏فهم اين است كه در شور اول كه ما كليات را تصويب مى‏كنيم اصول اصلا نسبت بلى ما روى اصل، اصل تصويب نكرديم، هر اصلى را تصويب نكرديم اما اصول به صورت مواد يك لايحه، مواد يك طرح آمده و رويش بحث هم مى‏شود، وارد جزئيات هم در بحث‏هاى كلى مى‏شويم، هر كسى نقادى مى‏كند آن اصلى را كه آنجا آمده. همان كارى كه ما توى مجلس مى‏كنيم آن تعبيرى كه ايشان داشتند تنظيم مى‏كردند آن تعبير مناسب نيست همين تعبيرى كه هست ما پيشنهادها را بررسى مى‏كنيم با تغييرات جديدى كه در شور دوم مى‏دهيم به مجلس مى‏آوريم.
سيد محمد موسوى خوئينى‏ها- عرض كنم كه آن پيشنهاد بنده مبتنى براين نبوده كه در شور اول هيچ اصولى اصلا در آن طرح نيامده باشد و يك كليات و ايده‏هاى بى ابتدا و انتها مطرح شده باشد، نه اين طور نيست مثلا ملاحظه بفرماييد در همان بخش قوه مجريه اگر كميسيون در شور اول به يك شكلى از تمركز رسيد، طبيعى است كه اين شكل از تمركز مى‏تواند صور مختلف داشته باشد كه اعضاى كميسيون به عنوان يك كميسيون تخصصى موظفند از اين صور مختلف كه ممكن است تمركز پنج شكل داشته باشد يك شكلش را انتخاب كنند به عنوان نظريه خود كميسيون. بعد اين را مى‏آورند در شور اول مطرح مى‏كنند شور اول بعد از آن كه اصول تمركز به بحث گذاشته مى‏شود و كميسيون در دفاع از نظريه خودش حتى روى از آن اصولى هم كه تكيه كرده حرف‏هايش را مى‏زند يا اين است كه جلسه آن شكل از تمركزى را كه كميسيون گفته مى‏پذيرد، يا مى‏گويد كه اصل تمركز را قبول داريم، اما اين اصولى را كه شما به اين شكل از تمركز تنظيم كرده‏ايد اين را قبول نداريم كه اين منافات ندارد بعد آقايان از جلسه پيشنهاداتى به كميسيون خواهند داد كه مى‏شود شور دوم. در شور دوم كميسيون اصل تمركز را كه در قوه مجريه به يك شكلى پذيرفته شده پيشنهادات را مورد بحث قرار مى‏دهند. ممكن است پيشنهادات همه برخلاف نظريه خود كميسيون هم باشد اما كميسيون موظف نيست كه نظر خودش را كنار بگذارد و اين پيشنهادات را حتما تصويب بكند اين پيشنهادات چون پذيرفته شده يك كميسيون تخصصى است، تمام پيشنهادات را بررسى مى‏كند، صاحب پيشنهاد را هم دعوت مى‏كند آن صاحب پيشنهاد دفاع از حرف خودش‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 137
مى‏كند، نهايتا كميسيون يك شكل خاصى از تمركز در قوه مجريه را به عنوان يك كارشناس تصويب مى‏كند و براساس اين مصوبه همان اصولى كه در پيشنهاد شور اولش آورده بود يا عين آن را يا با تغييراتى، بالاخره كميسيون ممكن است از 10 تا، 20 تا، 30 تا، پيشنهادى كه به آن داده مى‏شود تغيير عقيده پيدا بكند در بعضى از مسائل به هر حال اين كميسيون در شور دوم بعد از اين كه هم پيشنهادها را بررسى كرد كه چه بسا تغييراتى درآن اصول اوليه خودش هم مى‏دهد باز هم موظف است گزارشى تهيه كند كه اين گزارش ان تمركز مورد قبول را در اصولى كه آن كميسيون پذيرفته بايد تجلى داده باشد، تنظيم كرده باشد و اصولى را هم كه به تبع يك تغيير جزئى پيدا مى‏كند آنها را هم همه را آورده باشد به اين معنا كه ما در شور دوم وقتى مى‏گوييم تمركز در قوه مجريه متوجه مى‏شويم در 50 تا از اصول قانون اساسى فلان كلمه هم بايد عوض بشود، بعضى از اصول خيلى تغيير مى‏كند، بعضى يك كلمه تغيير مى‏كند بنابراين وظيفه كميسيون در شوردوم اين است كه (عبارتى را كه من نوشته ام ممكن است آقايان يك مقدار درستش كنند) «كميسيون در شور دوم لازم است تمام پيشنهادات را به ترتيبى كه گفته شد بررسى نمايد. (ترتيب يعنى دعوت از صاحب پيشنهاد همان چيزهايى كه قبلا گفتيم) سپس اصول مربوط را با رعايت چارچوب مصوب شور اول تهيه و تنظيم نموده و همچنين اصلاحات جزئى كه در ساير اصول در ارتباط با موضوع مورد بحث كميسيون لازم است انجام مى‏دهد و گزارش ان را كتبا جهت طرح در جلسه شورا به هيأت رئيسه تقديم مى‏نمايد». آن وقت يك تبصره مى‏آوريم كه دراين تبصره گفته مى‏شود اگر پيشنهادى از ناحى اعضاء يا حتى خود كميسيون مبنى بر اين‏كه اساس آن مصوبه شور اول را به هم بزند چنين پيشنهادى باشد قابل بحث نيست چون اين معنايش اين است كه مصوبه خود شورا را از بين ببرد.
نايب رئيس (سيد على خامنه‏اى)- آقايان صحبت كردند و به قدر كافى بحث شد اين متن روحش همين است كه ازچارچوب مصوبه شوراول خارج نبايد بشود يعنى آقايان ممكن است كه در بعضى از عبارات ايراد داشته باشند توجه كنند ما داريم به آن اصل ايده رأى مى‏دهيم ممكن است بعضى از عباراتش تغيير هم بكند مى‏خواهيم كه توى گره نيفتيم، آقايانى كه با اين مطلب موافق هستند دستشان را بلند كنند (اكثر موافق بودند) تصويب شد. ماد 25 را قرائت بفرماييد.
 (به شرح زير قرائت شد)
ب: مذاكرات جلسات عمومى.
ماد 25- هيأت رئيسه دستور طبع و توزيع گزارش‏هاى كميسيون‏ها را مى‏دهد و به ترتيب وصول آنها را در دستور كار جلس عمومى مى‏گذارد گزارش‏ها بايد حداقل 24 ساعت قبل از طرح در جلس عمومى طبع و توزيع شده باشد.
منشى- آقاى كروبى بفرماييد.
مهدى كروبى- اين گزارش‏هايى كه طبع و توزيع مى‏شود من فكر مى‏كنم كه 24 ساعت كم است. يعنى تبديل بشود به 48 ساعت حتى در قوانين مجلس دو فوريتى‏ها 24 ساعت بعد از طبع و توزيع مطرح مى‏شود وليكن قوانين عادى را بيشتر وقت گذاشته‏اند و اين خيلى از قوانين عادى مهم‏تر است، لازم است كه به دست آقايان برسد رويش فكر كنند براى بحث‏هايى كه مى‏خواهد بشود، 24 ساعت كم است و پيشنهاد بنده 48 ساعت است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 138
نايب رئيس (هاشمى رفسنجانى)- حداقل دارد.
مهدى كروبى- خوب ممكن است 24 ساعت كه گذشت بگويند چه كرديد؟
منشى (يزدى)- آقاى بيات بفرماييد.
اسدالله بيات- به نظرم اين صدر ماده 25 مربوط به بالا است يعنى مثلا اين طور تنظيم شده، بحث مذاكرات جلسات عمومى است نه بحث دستور طبع و توزيع، دستور طبع و توزيع بايد قبلا داده بشود، بعد از آن كه طبع و توزيع شد دوباره به ترتيب وصول در دستور قرار بگيرد والا بد است كه ما بياييم بنويسيم كه هيأت رئيسه دستور طبع و توزيع گزارش‏ها را مى‏دهد بعد آنجا جزو مذاكرات جلسات عمومى نيست روال طبيعى هم كه ما در مجلس داريم اين است اين بهتر بود كه در ذيل ماد 24 مى‏آمد كه در آنجا مى‏گفتيم هيأت رئيسه دستور طبع و توزيع گزارش‏ها را مى‏دهد بعد اينجا اين طور مى‏گفتيم ماد 25: هيأت رئيسه به ترتيب وصول ... اينها را در دستور قرار مى‏دهد. ولى اينجا بد تنظيم شده است.
نايب رئيس (سيد على خامنه‏اى)- پس فقط روى كلم 24 ساعت و 48 ساعت رأى‏گيرى مى‏كنيم نظر آقاى كروبى اين است كه حداقل 48 ساعت بگذاريم آقايانى كه با اين پيشنهاد موافق‏اند دستشان را بلند كنند (اكثر دست بلند كردند) تصويب شد.
منشى (يزدى)- جناب آقاى عميد يك پيشنهادى دارند بعد از اين ماد 25 به عنوان يك ماده مستقل «تذكر اعضاء در زمينه مخالفت گزارش با پيشنهادها با ديگر اصول قانون اساسى كه خارج از 8 محور تعيين شده است باشد مقدم برهر بحث ديگر خواهد بود»
حسين هاشميان- مواد الحاقى را بگذاريد آخر كار، حالا ما با همين روند جلو برويم.
نايب رئيس (سيدعلى خامنه‏اى)- اجازه بدهيد توضيح بدهند، بعدا همين رويه‏اى كه مى‏فرماييد عمل مى‏كنيم.
عميد زنجانى- ظاهراً مفروض شورا اين است كه چارچوب قانون اساسى نبايد به هم بخورد و آن چارچوب اصلى قانون اساسى حفظ بشود و اصلاحيه و متمم با حفظ چارچوب قانون اساسى باشد براى اين كه اصلاح و متمم جدى داشته باشد بالاخره يك قيدى بايد اينجا آورده بشود كه معمولا از آن تعبير به تذكر آيين‏نامه مى‏شود اگر اصلاح و يا متمم با ديگر اصولى كه خارج از حوز اين 8 محور است باشد خواه ناخواه اين تذكر بايد مقدم باشد بر بحث‏هاى ديگر. اگر عضوى تذكرى در اين زمينه داد بالاخره بايد پاسخى داده بشود، اگر مخالف با ديگر اصول است متوقف بشود بحث، واگر مخالف نيست توجيه بشودو همچنين در مورد مواد آيين‏نامه مصوب.
نايب رئيس (سيد على خامنه‏اى)- چند مخالف دارد ولى موافقى ندارد، عين پيشنهاد ايشان را رأى مى‏گيريم، آقايانى كه با پيشنهاد آقاى عميد موافق هستند دستشان را بلند كنند (عده كمى دست بلند كردند) تصويب نشد. ماد 26 را قرائت بفرماييد.
 (به شرح زير قرائت شد)
ماد 26- هنگام طرح گزارش مرحله دوم كميسيون در جلس عمومى پيشنهادهاى مذكور در ماد 23 به ترتيب مطرح مى‏شود پيشنهاد دهنده مى‏تواند براى هر پيشنهاد مدت 5 دقيقه توضيح دهد و پس از اظهار نظر يك مخالف و يك موافق هريك به مدت 5 دقيقه و در
                        صورت مشروح مذاكرات شوراى بازنگرى قانون اساسى(جلسه‏14-1)، ص: 139
صورت لزوم پس از توضيحات مخبر به مدت 10 دقيقه نسبت به پيشنهاد اخذ رأى مى‏شود پس از آن كه كلى پيشنهادها و اصلاحات عبارتى مطرح و مورد قبول قرار گرفت و يا رد شد براى متن اصل رأى‏گيرى به عمل مى‏آيد چنان‏چه متن به تصويب نرسد نسبت به حذف آن بدون مذاكره رأى‏گيرى مى‏شود و در صورتى كه حذف متن به تصويب نرسد پيشنهادهاى اصلاحى تازه در همان جلسه پذيرفته مى‏شود ولى اگر حذف متن به تصويب برسد موضوع مجددا به كميسيون ارجاع مى‏شود تا كميسيون با توجه به نظراتى كه درجلسه عمومى ابراز شده است و پيشنهادهايى كه ظرف 24 ساعت به كميسيون ارسال مى‏شود. متن جديدى پيشنهاد نمايد.
منشى (يزدى)- آقاى هاشميان.
حسين هاشميان- پيشنهاد بنده اين است كه اين 5 دقيقه‏ها ده دقيقه بشود براى اين‏كه ما دراينجا بايد بحث مان شافى و كافى باشد شما در اصل خود گزارش وقت را اضافه كرديد اينجا كه بايد اضافه بشود اضافه نشده است با اين‏كه در مجلس دولت لايحه را تقديم مى‏كند به مجلس و در كميسيون‏ها بررسى مى‏شود و بحث‏هاى كافى مى‏شود، 5 دقيقه وقت داده مى‏شود اينجا آن فرصت‏ها نيست ماده دقيقه را به هر كدام فرصت بدهيم.
نايب رئيس (سيد على خامنه‏اى)- ظاهرا مخالف ندارد. تبديل 5 دقيقه به 10 دقيقه براى هر نفر پيشنهاد آقاى هاشميان است آقايانى كه موافق‏اند دستشان را بلند كنند (اكثر دستشان را بلند كردند) تصويب شد 5 دقيقه بشود 10 دقيقه، دو جا 5 دقيقه آمده هر دو مى‏شود ده دقيقه. در مورد مخبر پيشنهاد نداريد آقاى هاشميان؟ چون شامل آن هم بود.
هاشميان- خير.
نايب رئيس (هاشمى رفسنجانى)- آن هم ده دقيقه خوب است. يك پيشنهاد 10 دقيقه بيشتر نمى‏خواهد.
منشى- آقاى مؤمن در همين زمينه اگر بحث داريد بفرماييد.
محمد مؤمن- من عرض مى‏كنم كه با توجه به اهميت مطلب يك مخالف و يك موافق براى هر پيشنهاد كم است حداقل دو تا مخالف و دو تا موافق بشود كه مطلب پخته‏تر بشود چون پيشنهاد دهنده ممكن است بعضى از مطالب را ابراز بكند و درست يك مسائل ديگرى در ذهن شنوندگان بيايد كه از طريق ديگرى بتوانند مطلب شان را بماسانند يا رد كنند براى اين‏كه مطلب پخته‏تر بشود حداقل دو مخالف و دو موافق باشد براى محكم‏تر شدن قضيه. والسلام.
منشى- آقاى كروبى.
مهدى كروبى- با توجه به پيشنهادى كه جناب آقاى مؤمن دادند 10 دقيقه وقت باشد ولى مقيد نباشيم كه يك نفر صحبت كند چون در پيشنهادات ممكن است يك نفر 5 دقيقه صحبت كرد، نفر دوم هم بتواند استفاده كند از بقيه وقت.
منشى- آقاى موسوى بفرماييد.
موسوى خوئينى‏ها- بلى من در آن قسمت اول مى‏خواهم عرض كنم كه در شور دوم مخبر هيچ ابتدائا حرفى نزند. همان بسم الله الرحمن الرحيم پيشنهادها شروع بشود؟ يا اگر صلاح مى‏دانند آقايان، مثلا گفته بشود در شور دوم ابتدا مخبر به اندازه 10 دقيقه، يك ربع‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 140
مجددا يك گزارش توضيحى يا توضيح درباره گزارش بدهد، بعدا پيشنهادها شروع بشود.
نايب رئيس (هاشمى رفسنجانى)- پس اجازه بدهيد حرفشان بعد مطرح بشود.
نايب رئيس (خامنه‏اى)- پيشنهاد آقاى مؤمن اين است كه به جاى يك موافق و يك مخالف دونفر موافق و دو مخالف صحبت كنند.
محمد مؤمن- من با نظر آقاى كروبى هم موافقم.
نايب رئيس (خامنه‏اى)- خيلى خوب، پس پيشنهاد اين‏جورى است كه زمان ده دقيقه است منتها بيش از يك نفر مى‏توانند از آن ده دقيقه استفاده كنند آقايانى كه با اين نظر موافق هستند دستشان را بلند كنند (اكثر دستشان را بلند كردن) تصويب شد اين را يك عبارتى بايد برايش درست كنيم يعنى مى‏توانند بيش از يك نفر از مدت ده دقيقه استفاده كنند.
هاشمى رفسنجانى- ى ك تبصره مى‏شود اضافه كنيد كه روشن باشد.
سيد هادى خامنه‏اى- كلمه «يك» را برداريد درست مى‏شود.
نايب رئيس (خامنه‏اى)- بلى پس از اظهار نظر موافق و مخالف درست مى‏گويند كلمه يك را برداريم.
منشى (حبيبى)- پس از اظهار نظر مخالف و موافق به مدت 10 دقيقه.
نايب رئيس (خامنه‏اى)- بلى هر يك به مدت 10 دقيقه يعنى مخالف و موافق.
كروبى- هر كدامشان 10 دقيقه يعنى هر طرف 10 دقيقه.
موسوى خوئينى‏ها- ى ك اشكالى پيش مى‏آيد يعنى بايد بين 10 نفر موافق تقسيم بشود.
نايب رئيس (خامنه‏اى)- بايد ندارد پيشنهاد آقاى مؤمن همان دونفر بود و ايشان هم همان را تأييد كردند مى‏شود اضافه كرد پس از اظهار نظر مخالف و موافق (حداكثر هر كدام دو نفر) يك چنين چيزى.
نايب رئيس (هاشمى رفسنجانى)- تبصره هم مى‏شود اضافه كرد ...
نايب رئيس (خامنه‏اى)- در ماد 26 مثل اين‏كه آقايان نظرى ديگر ندارند تصويب شد.
موسوى خوئينى‏ها- پيشنهاد من را مطرح كنيد.
نايب رئيس (هاشمى رفسنجانى)- پس شما گفتيد آن سطر آخر اگر حذف متن اصل به تصويب نرسد؟
منشى (حبيبى)- اگر حذف متن به تصويب نرسد، يا حذف متن اصل.
هاشمى رفسنجانى- ى عنى به تصويب برسد.
منشى (حبيبى)- ى عنى آن مطلبى كه پيشنهاد شده پيشنهادحذفش به تصويب برسد ديگر اصل نداريم، الزاما بايد برگرديم در كميسيون و يك اصل ديگرى پيشنهاد بدهيم.
نايب رئيس (خامنه‏اى)- خوب بگذاريد حالا پيشنهاد آقاى خوئينى‏ها را بررسى كنيم ايشان پيشنهاد مى‏كنند كه در ماد 26 قيل از شروع ارائه پيشنهادها مخبر كميسيون اجمالا يك چيزهايى بگويد.
موسوى خوئينى‏ها- ده دقيقه يك ربع توضيح بدهد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 141
نايب رئيس (هاشمى رفسنجانى)- ى ك گزارش مختصرى مى‏دهند خوب هم هست يك توضيحاتى مى‏دهد كه ما چه تغييراتى داديم چه كار كرديم اين مفيد است.
موسوى خوئينى‏ها- منتها بنويسيد شور دوم.
منشى (يزدى)- به جاى مرحله دوم شور دوم بيايد.
هاشمى رفسنجانى- من هم از اول نوشته‏ام مرحله، ولى شور بهتر است.
نايب رئيس (خامنه‏اى)- خيلى خوب، پس پيشنهاد ايشان اين است كه ما در ماد 26 قبل از ارائه گزارش‏ها گزارش مخبر كميسيون را به مدت مثلا يك ربع استراحت داشته باشيم عبارتش را پس شما تهيه كنيد و بدهيد.
آقايانى كه با اين نظر موافق هستند دستشان را بلند كنند. (اكثر دست بلند كردند) تصويب شد.
محمد مؤمن- عرض كنم كه اين تبصره‏اى كه جناب آقاى موسوى خوئينى‏ها پيشنهاد كردند كه اگر 5 نفر پيشنهادى را در مجلس دادند اين وضعش مشخص بشود كه آيا ذيل ماد 23 است يا اينجا مى‏آيد؟ چون نباشد وضع آن را روشن كنيم.
نايب رئيس (سيد على خامنه‏اى)- ظاهرا مثل اين‏كه جايش همين جاست.
محمد مؤمن- اگر اينجا مى‏آيد قهرا عبارت تغيير پيدا مى‏كند ملاحظه بفرماييد اين ماد 26 فقط پيشنهادهاى مذكور در ماد 23 را مورد عنايت قرار داده و اصلا صحبتى راجع به پيشنهادى كه در خود اين جلسه عمومى مطرح مى‏شود نكرده است.
نايب رئيس (سيد على خامنه‏اى)- بايد عبارت تصحيح بشود لابد نمى‏خواهيد كه عبارت را ما حالا تنظيم كنيم.
هاشمى رفسنجانى- در جاى مناسبش مى‏گذاريم ماد 27 را بخوانيد.
 (به شرح زير قرائت شد)
ماد 27- در مرحله دوم (كه ديگر از اين به بعد مى‏خوانيم شور دوم) در شور دوم كليات و مبانى اصول مجددا مورد بحث قرار نمى‏گيرد، مگر در صورتى كه در گزارش شور دوم كميسيون اصل جديدى اضافه شده باشد و يا به تشخيص هيأت رئيسه در اصول مصوب مرحله اول تغييرات مبنايى داده شده باشد در اين صورت مخالفان و موافقان به ترتيب مذكور در ماد 19 صحبت مى‏كنند وپس از توضيحات مخبر مطابق همان ماده رأى‏گيرى به عمل مى‏آيد در صورتى كه كميسيون در بررسى شور دوم بعضى از اصول را حذف كرده باشد هر يك از اعضاء مى‏توانند آن اصل را پيشنهاد نمايند كه پس از بحث طبق ماد 19 نسبت به آن رأى‏گيرى مى‏شود اگر اصل ماده به تصويب رسيد پيشنهادهاى اصلاحى كه قبلا به كميسيون داده شده است قابل طرح و بحث و رأى‏گيرى طبق ماد 25 مى‏باشد (كه ماد 19 همان است كه 100 دقيقه است و ماد 25 همين است كه 10 دقيقه تصويب كرديد طبعا اين قسمت پيشنهادهاى اصلاحى كه قبلا به كميسيون داده شده است هم بايد تغيير بكند)
منشى- آقايان نظرى دارند؟ آقاى خامنه‏اى بفرماييد.
هادى خامنه‏اى- بسم الله الرحمن الرحيم. اينجا بايد مشخص بشود كه منظور از اصل جديد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 142
يعنى مبناى جديد يا تغييرات عبارتى؟ چون اينجا گرچه اصول قانون اساسى است اما تغييرات در عبارات اصل‏هايى كه آورده مى‏شود يا كم و زياد كردن‏ها هرگز به معناى تغيير در مبانى نيست تابعى است از بحث‏هاى كلى كه قبلا در شور اول شده است و اگر چنان‏چه منظور تغيير در اصول به همان معنايى باشد كه عرض كردم يعنى تغييرات تيعى، تغييرات عبارتى در واقع، كه در يك اصل بايد داده بشود كه تغييرات هم بيشتر به خاطر نوع تشخيصى است كه بعضى تشخيص مى‏دهند مثلا لازمه فلان بحث مبنايى، اين تغيير است، بعضى اين تشخيص را نداده‏اند اگر اين باشد اينجا ديگر قيد كردنش زياد لزومى هم ندارد يعنى بحث خيلى مهم و تازه‏اى نيست اگر به معناى تغييرات مبنايى باشد اصلا اين كار شدنى نيست چون قبلا ما ديديم در مرحل اول آن‏چه كه بحث كلى و چارچوبى مى‏شود ديگر قابل تغيير نيست بنابراين، اين مسأله اينجا يك مقدارى روشن بشود كه منظور كدام يكى است؟
نايب رئيس (سيد على خامنه‏اى)- پيشنهادى داريد؟
هادى خامنه‏اى- اين مبتنى بر پيشنهاد نيست در واقع تذكرى است در مورد روشن كردن رفع ابهام، اينجا يك ابهامى من مى‏بينم كه اين رفع ابهام بايد بشود.
منشى- آقاى هاشميان.
حسين هاشميان- من پيشنهاد حذف دارم اين قسمت را كه پيشنهادهاى اصلاحى كه قبلا به كميسيون داده شده، چون اگر تعدادى امضاء كنند اين را تصويب كرديم كه در جلسه اين پيشنهاد را مطرح بكنند بنابراين، اين قسمت حذف بشود، پيشنهادهاى اصلاحى كه قابل طرح و بحث و رأى‏گيرى در ماد 25 باشد اين قسمت ديگر حذف بشود.
نايب رئيس (هاشمى رفسنجانى)- حالا آن حرف آقاى خامنه‏اى را رويش بحث بكنيد.
منشى- آقاى عميد.
عميد زنجانى- در اين ذيل ماد 27 در حقيقت براى پيشنهادهاى رد شده حق داده شده كه دو مرتبه طرح بشود و اين اگر قيدى به دنبالش نيايد هلم جرا مى‏شود من پيشنهادم اين است كه يك بار قيد بشود «حق طرح پيشنهادهاى در خواست شده براى يك بار».
منشى (يزدى)- اين يك بحث جديدى است.
نايب رئيس (هاشمى رفسنجانى)- ببينيد من به آقاى خامنه‏اى مى‏خواهم توضيح بدهم ايشان در ذهنشان اين است كه ما كه گفتيم در چارچوب بحث قبل يعنى يك اصل جديدى هم نمى‏شود اضافه كنيم اين نيست معنايش باز اشتباه نكنيم در شور دوم اگر يك اصلى خواست اضافه بشود اين از چارچوب وضع خارج شده، در همين حول وحوش ممكن است يك اصلى لازم باشد اضافه بكنيم تا اين‏كه مسأله روشن بشود اين امكان وجود دارد كه در شور دوم يك اصل جديدى بيايد كه مخالف با چارچوب هم نباشد اين اشكال را داريد شما، اشكال به اينجاست؟
نايب رئيس (خامنه‏اى)- آن نقطه مورد نظرتان را شما مشخص كنيد.
سيد هادى خامنه‏اى- اتفاقا قيد كردم كه كم وزياد كردن يك اصل اصلا مى‏تواند با مبانى هيچ‏گونه در ارتباط نباشد لازمه بحث مبنايى ممكن است اضافه يا كم كردن اصلى باشد اين‏كه اينجا مى‏گويد كه مگر در صورتى كه در گزارش شور دوم اصل جديدى اضافه شده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 143
باشد، يا به تشخيص هيأت رئيسه در اصول مصوب مرحله اول تغييرات مبنايى داده شده باشد اين تغييرات مبنايى يعنى چه؟ تغييرات مبنايى را اگر منظور همان چارچوب است، نمى‏شود داد و اگر نيست خوب اينجا چرا آورديد؟
منشى (يزدى)- اجازه بدهيد توضيحى داده بشود عرض كنم فرض اين است كه يك بحثى آمده است در شورا، يك چارچوب كلى تصويب شده، برگشته به كميسيون در كميسيون كه دارد بحث مى‏شود دو حالت است يكى اين‏كه يك اصل جديدى به وجود مى‏آيد همان‏طورى كه آقاى هاشمى هم فرمودند خوب آن اصل جديد بايد حق بحث و بررسى مستقل داشته باشد و يا اين‏كه تغيير مبنايى. مقصود از تغيير مبنايى اين نيست كه يعنى كل چارچوب به هم خورده است و يك مبناى جديدى آورده است، بلكه در بحث‏هاى جديد و پيشنهادهاى جديد يك مسأله‏اى به وجود آمده كه اين حالت مبنايى دارد يعنى اين يك مبناى ديگرى است نه اين‏كه آن اصل را بهم زده است اين مبناى جديد هم مثل اصل جديد در حقيقت ماهيت جديدى است كه حق طرح شدن و بحث شدن را بايد داشته باشد مقصود اين است.
نايب رئيس (خامنه‏اى)- ى عنى از چارچوب مصوب شور اول بيرون است بالاخره يا نه؟ ...
منشى (يزدى)- خير، در همان چارچوب است، يك مطلب جديدى است يعنى هيأت رئيسه تشخيص مى‏دهد كه اين مبنايى است ضمن حفظ آن كليات قبلى يك مبناى جديدى آورده‏اند كه آن محفوظ مانده مسأله جديدى هم دارد، اصلى هم هنوز تنظيم نشده است يعنى در چارچوبه عبارت خاصى به شكل يك اصل ندارند ولى مبناى جديدى دارند تصور اين بوده والا بله اصلا مرحله شور اول و شور دوم معنايش اين است كه در شور دوم آن شور اول محفوظ مانده باشد، اصول شور اول محفوظ مانده باشد.
موسوى اردبيلى- اين توضيحى كه فرموديد اين عبارت آن را نمى‏رساند آن‏طور كه شما مى‏خواهيد در مرحل دوم كليات و مبانى اصول مجددا مورد بحث قرار نمى‏گيرد مگر در صورتى كه درگزارش مرحله دوم كميسيون اصل جديدى اضافه شده باشد يعنى در اين صورت كليات و مبانى اصول مجددا مورد بحث قرار مى‏گيرد اين معنايش اين است اگر منظور آن نيست، منظور اين است اين كليات و مبانى مورد بحث قرار نمى‏گيرد. مگر يك اصل جديدى مطرح بشود احتياج به يك مبناى جديدى داشته باشد، آن مبناى جديد را ما مى‏خواهيم بحث كنيم، اين عبارت معنايش آن نيست «مگر در صورتى كه» معنايش اين است كه يعنى در اين صورت كليات هم بايد مجددا مورد بحث قرار بگيرد.
منشى- آقاى موسوى خوئينى‏ها بفرماييد.
موسوى خوئينى‏ها- بنده گمان مى‏كنم با اين توضيحى كه عرض كنم همان مقصود آن آقايانى كه ماد 27 را تهيه كرده‏اند تامين مى‏شود و هم اين اشكالات برطرف مى‏شود ما در ماد قبل اساسا شيوه ورود به بحث را گفتيم، گفتيم بعد از اين‏كه مخبر كميسيون يك گزارش يك ربعى از آن كار خودشان دادند وارد بحث در مورد پيشنهادات مى‏شويم اصلا اين شيوه بحث بود، خودبه خود معنايش اين است كه ديگر از نو شروع نمى‏كنيم راجع به كليات آن طرح و آن چيزهايى كه در شور اول بود پس اين گفتن نمى‏خواست. آن چيزى كه در اينجا لازم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 144
است گفته بشود اين است كه اگر در گزارش شور دوم اصل جديدى مطرح شده باشد (اين را مى‏خواهيم بگوييم) اگر يك اصلى در اين گزارش شور دوم كميسيون آورده كه در گزارش شور اول آن اصل نبوده است، اگر چنين چيزى بود اين اصل ابتدا درباره كلياتش بايد بحث بشود، اگر كليات اصل پذيرفته شد فى المجلس پيشنهادات اصلاحى و تتميمى راجع به آن اصل قابل قبول باشد پس اگر اصل جديدى آورده شد به اين شكل قابل بحث باشد و علتش هم اين است در شور اول وقتى كميسيون گزارش را آورده اعضاى شورا آن اصول را ديده‏اند، براساس آن اصول رفته‏اند به كميسيون پيشنهاد داده‏اند اينها علم غيب نداشتند كه اين كميسيون در شور دوم يك اصل ديگرى هم ناگهان اضافه مى‏كند و مى‏آورد در جلسه علنى. لهذا براى اين‏كه حق اعضاء از بين نرودو نگويند ما اين اصل را نديده بوديم و لهذا پيشنهاد نداده بوديم مى‏گوييم پس اگر در گزارش شور دوم اصل جديدى اضافه شده باشد كه در شور اول نبوده در همان جا اين اصل ابتدا در كليتش بحث مى‏شود اگر اصل آن اصل و كلى آن اصل به تصويب رسيد آن‏وقت پيشنهاداتى كه در رابطه با آن اصل داده مى‏شود قبول بكنيم.
منشى- آقاى موسوى اردبيلى بفرماييد.
سيد عبدالكريم موسوى اردبيلى- مثل اين‏كه در محتوا اختلاف نظر نيست، بحث در عبارتى است كه تنظيم شده است من از اين عبارت اين‏جور مى‏فهمم «مگر در صورتى كه» اين مگر مى‏خورد به آن اول.
نايب رئيس (خامنه‏اى)- كلمه «مگر» را اگر بردارند جناب آقاى موسوى نظر شما تامين مى‏شود؟
موسوى اردبيلى- نه باز هم ذيل دارد. اجازه بفرماييد من ذيلش هم عرض كنم. آنجا گفته اصل جديدى اضافه شده باشد و يا به تشخيص هيأت رئيسه در اصول مصوب مرحله اول تغييرات مبنايى داده شده باشد اين خودش اصلا مى‏خواهد بگويد در آن اصول، تغييرات مبنايى داده شده ان اصول مجددا موردبحث است اگر نظر اين است كه يعنى اگر تغييرات مبنايى داده شده اصلا خود آن اصول و كليات هم مجددا بحث بشود؟ بسيار خوب عبارتش درست است و اما اگر همين است كه آقايان اينجا مى‏فرمايند كليات و مبانى اصول مجددا به هيچ نحو قابل بحث نيست با «اگر» كردن «مگر» اين ذيل درست نمى‏شود، چون در ذيل مى‏گويد اگر اختلاف مبنايى دارد در آنجا بايد در اصل كليات بحث بشود.
منشى- حالا اگر اين‏جور باشد كه بعد از كلمه «قرار نمى‏گيرد» اگر در گزارش شور دوم كميسيون اصل جديدى داشته باشد و يا به تشخيص هيأت رئيسه در اصول مصوب مبناى تازه‏اى داشته باشد اگر به جاى آن اين عبارت را بياوريم بهتر است يعنى ضمن حفظ آن مبنا آن هم مثل اصل تازه در حقيقت مبناى تازه است واصل تازه هر دو قابل بحث باشد حق بحث را داشته باشد.
نايب رئيس (خامنه‏اى)- حالا تغيير هم باشد چه اشكالى دارد؟
ى زدى- حالا تغيير اگر آن متن را مى‏رساند بسيار خوب و اگر نمى‏رساند اين مطلب باشد.
نايب رئيس (خامنه‏اى)- نه من مى‏خواهم عرض كنم ما گفتيم كه كليات و مبانى اصول مورد بحث مجددا قرار نگيرد اين بايستى اين حق را هم به كلى از بين نبرد كه حالا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 145
اگر واقعا يك فكر جديدى مطرح شد اين را ما بتوانيم يك جورى مطرح كنيم. خيال مى‏كنم اين ماده مى‏خواسته اين را بگويد ما نمى‏توانيم در آن كليات بيخود خدشه كنيم، اما اگر يك نفر آمد فكر جديدى يك اصل جديدى حتى مبناى جديدى را آورد ولو در تعارض با آنها هم باشد و آمد مطرح كرد اين قابل بررسى كردن به نحوى باشد لذا گفته شده طبق ماد 19 و ماد 19 يعنى همان ماده‏اى كه كليات است، يعنى مجددا كليات در اين زمينه خاص مطرح بشود من خيال مى‏كنم آقايان اين را مى‏خواستند بگويند اگر اين باشد كه شايد بدهم نباشد آن‏وقت كلمه «مگر» برداشته بشود عبارت كاملا رسا است.
منشى- آقاى بيات نوبت گرفته‏اند.
اسدالله بيات- اين قسمت را از تبصر 1 ماد 100 آيين‏نامه داخلى مجلس برداشته‏اند منتها عين همان را آورده بودند اشكال وارد نبود منتها يك مقدار تغيير داده‏اند قهرا قضيه خراب شده است اين تبصر 1 ماد 100 آيين‏نامه داخلى ماست كه تقريبا محتوار همان است.
تبصره- در شور دوم درباره اصل مواد مذاكره به عمل نمى‏آيد مگر در صورتى كه در گزارش شور دوم كميسيون مواد جديدى اضافه شده باشد (اين را آقايان آورده‏اند اصل جديدى اضافه شده باشد) و يا به تشخيص هيأت رئيسه در بعضى از مواد تغييرات كلى داده شده باشدما كه مبنا را نمى‏خواهيم در اينجا بحث بكنيم فرض اين است كه در شور اول منشا يك سرى تصميم گيرى‏ها و حتى اصول هم آمده منتها همه اصول نيامده، قهرا در شور اول در قالب الفاظ آمده در شور دوم هم به طور طبيعى بايد در قالب الفاظ بيايد و كامل‏تر. اين است كه پيشنهاد من اين است كه مگر در صورتى كه در گزارش شور دوم اصل جديدى و يا به تشخيص هيأت رئيسه در بعضى از اصول تغييرات كلى صورت گرفته باشد اين عبارت به نظر من از تغييرات مبنايى بهتر است در اينجا ما اجازه مى‏دهيم در رابطه با آن اصل مخالف و موافق بحث بكنند هيچ اشكالى هم ايجاد نمى‏كند همان كه در آيين‏نامه بود اگر به آن شكل بيايد به نظر من عبارت سليس‏تر و بهتر است.
منشى (يزدى)- به هر حال اينجا دو تا مطلب است، يك مطلب اين است كه بعد ازحفظ كلياتى كه در شور اول بحث شده در كميسيون كه آمده اصولا اين كليات به هم خورده و يك مبناى جديدى آمده، اگر اين باشد اين دو نظر بود يك نظر اين بود كه الان جناب آقاى خامنه‏اى مى‏فرمودند كه حق بحث داشته باشد مجددا. يك وقت اين است كه نه مى‏خواهد بگويد چون الان تصويب كرديم كه اين چارچوبه نبايد به هم بخورد حق بحث نداشته باشد بعد در اينجا اصل جديدى هست يعنى ضمن حفظ آن چارچوبه اصلى مصوب يك اصل جديدى مطرح است، اين را كه حق بحثش را حفظ مى‏كنيد ضمن اين‏كه اين حق بحثش محفوظ مى‏شود امكان دارد يك مبناى جديدى هم به وجود آمده باشد كه اين مبناى جديد معنايش اين نيست كه يعنى كل چارچوبه به هم مى‏خورد يك مبناى جديدى كه ريشه اين اصل جديد است يعنى محتواى تازه‏اى است كه در چارچوب اين اصل جديد قابل ريخته شدن است آن تبصره‏اى كه مى‏فرمايند همين جور يعنى مى‏خواهم بگويم اين تغيير يك خرده كه رويش بحث مى‏شده به چنين تصورى رسيديم شايد منشا آن اين باشد حالا در هر صورت اين بستگس به اين دارد كه اول جلسه مبنا را بپذيرد كه آيا اگر مبناى مصوب شورا به كلى تغيير كرد اين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 146
را برايش حق بحث قائل هستند يا نيستند؟ اگر هستند عبارت به اين صورت درست است و اگر نه كه هيچ. آقاى خامنه‏اى بفرماييد.
سيد هادى خامنه‏اى- عرض كنم كه اينجا بحث دو مرحله بايد داشته باشد يعنى يكى اين‏كه منظور ما از اين ماده كه تنظيم شده چيست؟ يكى اين‏كه چه بايد باشد؟ ما روى چه بايد باشد آن الان بحث نداشتيم، من اولش عرض كردم كه رفع ابهام بيشتر مورد نظر من بود اينجا كه منظور ما چيست و آيا عبارت حامل آن پيامى كه ما مى‏خواهيم برسانيم هست يا نيست؟ ظاهرا منظور اينجا اين بوده كه اگر تغييرات مبنايى پيدا شد حالا جناب آقاى يزدى سعى مى‏كنند بگويند كه تغيير مبنايى نيست ما خوب باشد حالا مخالفتى نيست ممكن است واقعا در چهار چوب اصلى هم تجديدنظرى پيدا بشود مانعى هم ندارد، درست است اما اگر منظور اين است عبارت را بايد يك مقدارى درست كرد كه بتواند اين منظور را حمل بكند اين در واقع معنى اش اين خواهد شد كه ما يك بار ديگر بايد يا به صورت جمعى تمام مجموعه بحث كميسيون را يا به همان اندازه‏اى كه تغيير پيدا كرده كه باز اين هم قابل بحث شد، كه آيا اصلا تجزيه پذير هستند يا نه؟ چون ديروز در تجزيه پذير بودن يا نبودن اينجا بحث شد، من داخل آن نمى‏خواهم بشوم بنابرهر دو فرض ما يك بار ديگر بايد بحث كميسيون را برگردانيم به مرحله شور اول، يعنى در حالى كه به شور دوم كشيده شده بار اول آن را مى‏بريم در مرحله شور اول. اگر منظور ما اين است، اين عبارت بايد تغييرات اساسى پيدا كند يعنى روشن بشود چون اين منظور روشن نيست، دليلش هم اين است كه بين فرمايش جناب آقاى يزدى و بحث آقايان ديگر اختلاف بود يعنى اصلا در اين‏كه منظور چه بوده گاهى اختلاف بود اگر هم نه لازم نمى‏دانند آقايان كه اين تغييرات در مبنا داده بشود يعنى جايز نمى‏دانند خوب آن را هم جلويش را بگيرند منظور بنده كلا اين است كه اگر آن محتواى اصل آن جنبه ثبوتى قضيه كاملا اينجا روشن بشودبعد ديگر عبارتش را مى‏شود داد كه آقايان خودشان تنظيم كنند.
منشى- آقاى موسوى بفرماييد.
سيد عبدالكريم موسوى اردبيلى- بنابر آن توضيحى كه فرموديد من فكر مى‏كنم هر دو جهت در اينجا روشن بشود بهتراست يك بحث اين است كه در شور دوم اگر يك اصلى آمده مخالف با آن كليات و اصولى كه بحث شد ممكن است يك فكر جديدى باشد، فكر متينى باشد نظر آقايان اين است ما برگرديم حتى درآن كليات و اينها هم مجددا بحث كنيم؟ اگر اين باشد و آقايان آن را تصويب كنند بايد بگوييم چند بار اين قابل برگشت است؟ يك بار، دوباره، سه بار؟ اين هم بايد محدود باشد، همان جور باز گذاشته نشود و اگر مبنا آن نيست مسأله اين است كه يك اصل جديدى پيش آمده اين اصل جديد يك مبناى جديدى دارد اين مبنا در عين حالى كه مبناى جديد است با آن كليات و اصولى كه در شور اول هم مطرح شد با آن هم مخالف نيست اگر منظور اين است كه ظاهرا توضيح شما را من اين‏جور فهميدم يك عبارتى نوشته بشود اين را روشن كند.
منشى (حسن حبيبى)- عرض مى‏شود همان طور كه آقاى بيات گفتند ما نظر داشتيم به تبصره ماد 100 الا اين‏كه در آنجايى كه در تبصره ماد 100 تغييرات كلى گفته شده بود ما با توجه به اين نكته كه ممكن است در شور دوم اصول و مبنا هم تغيير بكند در كميسيون آن تغييرات كلى را تبديل كرديم به تغييرات مبنايى. اما الان درخصوص ماد 24 كه جناب آقاى خوئينى‏ها پيشنهاد كردند اصل را يعنى متن ماده و تبصره را. (تبصره اين‏جورى نيمه كاره‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 147
بود كه البته من قرار شد تمام كنم) اين طور شد كه كميسيون نمى‏تواند پيشنهادهايى را كه مغير با چارچوب مصوب شور اول جلسه عمومى است مبناى گزارش خود قرار دهد اگر اين را تصويب كرديم كه تصويب كرديم در دو ماده پيش. اصولا اينجا ديگر نمى‏توانيم تغييرات مبنايى را بگذاريم بايد تبديلش بكنيم به تغييرات كلى. يعنى قبلا تصويب فرموديد كه نمى‏شود تغييرات مبنايى داد در شور دوم و بنابراين نتيجه اين بحث‏ها اين است كه برگرديم به همان مصوب قبلى و تغييرات مبنايى را بكنيم تغييرات كلى و اگر تغييرات كلى كرديم ديگر مجموعه جمله به نظر من درست خواهد بود ..
نايب رئيس (خامنه‏اى)- خيلى خوب پس ملاحظه كنيد آن سؤالى كه آقاى يزدى مطرح كردند كه اول مشخص بشود كه آيا مى‏توانيم ما اصول و مبنايى را مجددا مطرح كنيم يا نه؟ با اين توضيح آقاى حبيبى معلوم مى‏شود كه نه. اين تمام شده است بنابراين در گزارش كميسيون بايستى چيزى كه منافى با آن چهار چوب اصلى هست، وجود نداشته باشد، اگر اين است، من خيال مى‏كنم آن پيشنهادى كه آقاى بيات كردند آن مسأله را حل مى‏كند كلمه «مگر» را هم اصلا لازم نداريم «در صورتى كه در گزارش شور دوم كميسيون اصل جديدى اضافه شده باشد يا به تشخيص هيأت رئيسه در اصول مصوب مرحله اول تغييرات كلى داده شده باشد» نه تغييرات مبنايى، يك تغييرات كلى «در اين صورت موافقان و مخالفان به ترتيب ماد 19 صحبت مى‏كنند».
هاشمى رفسنجانى- ى عنى همان صد دقيقه؟
نايب رئيس (خامنه‏اى)- به ترتيب ماد 19 صحبت مى‏كنند، چون كلى است حالا صد دقيقه هم كه ما نگفتيم حتما صددقيقه صحبت كنند بالاخره اگر واقعا اين تغيير كلى داده مى‏شود وقتى هم براى بحث لازم است بنابراين ... (موسوى اردبيلى- با هم چه فرقى دارند؟) ميخواهيد صحبت بفرماييد؟ من مى‏خواستم رأى نگيرم، جناب‏عالى بفرماييد.
موسوى اردبيلى- تغييرات كلى با تغييرات مبنايى چه فرقى دارد؟
نايب رئيس (خامنه‏اى)- آقاى موسوى فرقش اين است تغيير كلى كه بود اين شبهه در آن وجود داشت چنان كه خود من هم همين جور مى‏فهميدم كه حتى چارچوب مصوب در شور اول را مى‏تواند بشكند، اين تغيير مبنايى است مبنا اين است ديگر. تغيير كلى اين است كه نه آن چارچوب محفوظ است منتها از آن‏چه كه اول تصويب شده تغيير زيادى مى‏كند ولو چارچوب فرق نكرده. مبنا يكى است، منتها تغييرات جزئى نيست يك چيز كلى است كه قابل بحث كردن است حالا اگر موافقيد من ماده را به همين ترتيب رأى بگيرم؟ اگر چه رأى گرفتن هم نمى‏خواهد!
منشى (يزدى)- اينجا يك پيشنهادى جناب آقاى موسوى به جاى اين پيشنهاد دارند.
موسوى خوئينى‏ها- پيشنهادى كه جناب آقاى بيات دادند اگر همان مطرح باشد من قبول دارم.
نايب رئيس (خامنه‏اى)- بسيار خوب، پس ببينيد ماد 27 را به همين ترتيبى كه ...
مؤمن- پيشنهاد دارم.
نايب رئيس (خامنه‏اى)- بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 148
نايب رئيس (هاشمى رفسنجانى)- خوب اول براى پيشنهاد آقاى بيات رأى بگيريد.
نايب رئيس (خامنه‏اى)- ظاهراً با آن ماده كسى مخالفت ندارد ما اصل ماده را رأى مى‏گيريم و كلمه فقط عوض مى‏شود.
منشى (يزدى)- آقاى مؤمن بفرماييد.
دانش‏زاده (مؤمن)- عرض كنم كه اگر بنا شد به اين صورتى كه فرموديد اصلاح بشود، نتيج ماده اين مى‏شود ولو يك اصل تغييرى پيدا كرده، حق اين‏كه صد دقيقه هر كدام (مخبر و موافق و مخالف) حق داشته باشد دربار اين صحبت بكند اين حق را به آنها مى‏دهد و اين خيلى زياد است شما نسبت به كلى گزارشى را كه كميسيون مى‏داد براى چارچوب كلى، سه تا صد دقيقه قرار داده‏ايد اما نسبت به يك اصل اين سه تا صد دقيقه، سيصد دقيقه انصافاً زياد است و من پيشنهادم اين است كه براى هر اصلى حداقل به چهل دقيقه تبديل بشود.
نايب رئيس (خامنه‏اى)- زمانش را مى‏شود كم كرد خوب حالا اين پيشنهاد آقاى مؤمن را آقايان اگر موافق هستيد، زمان را كم كنيم.
نايب رئيس (هاشمى رفسنجانى)- ما در مجلس داريم (يك موافق، يك مخالف) حالا اينجا بگوييد دو مخالف، سه مخالف، ديگر بيشتر نمى‏خواهد صحبت كنند.
نايب رئيس (خامنه‏اى)- بله، يعنى بيش از اينها ... صد دقيقه وقت نخواهد.
هاشمى رفسنجانى- سه مخالف و سه موافق ديگر صحبت كند.
منشى (يزدى)- اگر زمان را محدود كنيد بهتر مى‏شود تا ..
نايب رئيس (خامنه‏اى)- زمان را همان 40 دقيقه‏اى كه ايشان گفتند آقاى بيات توضيح بفرماييد.
اسدالله بيات- اجازه بفرماييد عرض كنم اين نوع اصل، اولًا چون دو مسأله است يكى اصل جديد است يكى تغييرات كلى. به طور طبيعى در آنجا كه تغييرات كلى صورت گرفته بالاخره وجه مشتركى با آن اصل اوليه و ماده اوليه دارد يعنى مسبوق به ذهن هست به صورت ابتدايى و غير مسبوق نيست بنده معتقدم كه ما از همان شيو آيين‏نامه خودمان استفاده بكنيم چهل دقيقه هم لازم نيست عدد افراد را به عنوان موافق و مخالف و براى هر كدام هم حداكثر 10 دقيقه. چقدر دقت مى‏خواهند بحث بكنند؟ بنده پيشنهاد مشخصم اين است در اين موارداجازه بدهيد حداكثر سه نفر و هر كدام حداكثر ده دقيقه ... ده دقيقه بحث مى‏كنيم به عنوان موافق و مخالف چيز خوبى هم هست.
نايب رئيس (خامنه‏اى)- حالا سى دقيقه و چهل دقيقه كه خيلى فرقى ندارد بگذاريد يكى از آن را ما رأى بگيريم، مسأله را تمام كنيم پس در ماد 27 آقايانى كه موافق هستند كه طبق ماد 19 عمل بشود مگر در مورد وقت كه صد دقيقه به چهل دقيقه تبديل بشود آقايانى كه موافق هستند دستشان را بلند كنند (اكثر دستشان را بلند كردند) تصويب شد زمان را چهل دقيقه معين كرديم (تبديل صد دقيقه به چهل دقيقه) حالا ممكن است سه نفر صحبت بكنند، ممكن است دو نفر صحبت بكنند تغيير مبنايى هم تبديل شد به تغيير كلى، همان‏طور كه پيشنهاد آقاى بيات بود كلمه «مگر» هم خط خورد به اين ترتيب تصويب شد.
نايب رئيس (هاشمى رفسنجانى)- بسيار خوب، حالا پيش از اين‏كه وارد خاتمه بشويد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 149
يكى دو نكته بگوييم اجازه مى‏فرماييد؟ (رئيس- بفرماييد) آقايان! اولًا اين فرم‏هايى كه خدمتتان داديم پر كنيد مأمورين از شما مى‏گيرند كه ما اينجا تنظيم بكنيم ببينيم پيشنهادها چقدر مى‏شود.
آقاى خامنه‏اى! به نظر مى‏رسد دو مطلب از قلم افتاده باشد كه مهم هم هست كه نيامده فرض اين‏كه در شور اول اصلًا گزارش رأى بياورد اينجا هيچ مطرح نشده حالا كه ما عبور كرديم از اينجا اگر رأى نياورد چه بكنيم، براى اين هيچ فكرى نكرديم، پيشنهاد من اين است كه اگر يك چنين اتفاقى افتاد دوباره به كميسيون برگردد براساس مذاكرات جلسه اصلاح بشود و بيايد يعنى ديگر احساس كرديم چرا رأى نياورده.
نايب رئيس (خامنه‏اى)- مثل همان كه در شور دوم.
نايب رئيس (هاشمى رفسنجانى)- ى ا آقايان اگر راه ديگرى به ذهنشان مى‏رسد پيشنهاد من اين است كه برگردد به كميسيون يك اصلاحى بشود مطابق بحث‏هايى كه در مجلس ديده شده دوباره برگردد به جلسه.
نايب رئيس (خامنه‏اى)- آقاى موسوى بفرماييد.
موسوى خوئينى‏ها- خواهش مى‏كنم اين نكته‏اى كه آقاى هاشمى فرمودند (آن‏طور كه بنده تا به حال فهميدم) فرض بر اين بود كه در شور اول كليات به رأى گذاشته مى‏شود حالا هر چند كه ممكن است آن اصولى كه در گزارش شور اول آمده محل نقض و ابرام آقايان قرار بگيرد اما كليتش: كليت مثلًا فرض بفرماييد كه در بخش قو قضائيه (من يك مقدار بيشتر حضور ذهن دارم مثال مى‏زنم) در كليات شور اول يعنى ما همان اصل تمركز را رأى‏گيرى مى‏كنيم بحث در شور اول اين است وضعيت شورايى تغيير مى‏كند به وضعيت مديريت واحد كليت گزارش كميسيون قضائى اين خواهد بود حالا اگر بگوييم اين رأى نياورد، يك وقت مى‏خواهيم بگوييم اصلًا شورا حق ندارد رأى ندهد چون مثلا در آن نام حضرت امام هست كه «تمركز» و از اين مى‏فهميم كه اين تمركز را بايد ما حتماً انجام بدهيم منتها شيوه‏هايش را در اينجا درست كنيم يا مى‏گوييم نه ايشان به شورا محول فرمودند و شورا بعد از اين‏كه كميسيون حرف‏هايش را زد، گفت به اين دلايل بايد مديريت شورايى در دستگاه قضائى تغيير بكند به اين‏كه يك رئيس داشته باشد و شورا به اين رأى نداد، معنى رأى نداد، اين است يعنى همان كه الان در قانون اساسى موجود است، همان را شورا صحيح مى‏داند ديگر معنايش اين نيست كه نه شورا اين جلسه قبول دارد و نه مديريت واحد. يا چيز سوم، چيز سومى وجود ندارد پس بعضى موارد اين طورى است كه اين را ديگر على القاعده معنايش اين است كه مجدد به كميسيون بر نمى‏گردد اما در بعضى از بحث‏ها آن چيزى كه كميسيون گزارش كرده و شورا رأى نداد و آن چيزى كه در قانون اساسى هست، اگر يك راه سومى هم وجود داشته باشد آنجا است كه بايد بگوييم به كميسيون برگردد.
نايب رئيس (هاشمى رفسنجانى)- خوب، هميشه همين‏طور است يك رده سومى هست.
منشى (يزدى)- اين نكته‏اى كه جناب آقاى هاشمى مى‏فرمايند به نظر مى‏رسد درست باشد يعنى گزارشى كه از كميسيون آمده است با اين‏كه حالت كلى دارد امكان دارد كه آن كلى رد بشود فرض بفرماييد در تمركز قو اجرائيه كه چندين بار روى آن اينجا مثال زده شد، يك‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 150
گزارشى كميسيون آورد مبنى بر حذف فرضاً نخست وزيرى و بقاى رياست جمهورى و روى بقاى رياست جمهورى بقيه مسائل را بررسى كرد و پيشنهاد كرد، گزارش كامل آورد، گفت بر اين اساس است آمد اينجا در اين شورا نتيجه به عكس بود يعنى معتقد بودند كه بايد تمركز باشد و آن كه حضرت امام فرمودند محفوظ مى‏ماند اصل تمركز محفوظ مى‏ماند ولى به صورت ديگر يعنى بقاى نخست وزيرى و تشريفاتى شدن و يا حذف رياست جمهورى، آن حالت، باشد همين‏طور در مسائل ديگر هم قابل فرض است كه ضمن حفظ آن عنوان اصلى كه در آن هشت محور مرقومى حضرت امام هست، باشد ولى گزارش كميسيون كلى را حفظ كرده، در عين حال مقبول جمع بيست و پنج نفره واقع نشود پس حتماً چنين صورتى امكان دارد واقع بشود در اين صورت اگر پيش آمد چه بايد كرد؟ كه خود به خود بايد برگردد به كميسيون و گفته بشود كه جورى بياورد كه قابل طرح باشد پس اين پيشنهاد، پيشنهاد درستى است.
نايب رئيس (خامنه‏اى)- اصل پيشنهاد را رأى بگيريم پيشنهاد اين است كه اگر در شور اول گزارش كميسيون تصويب نشد، مجدداً برگردد به كميسيون و كميسيون با توجه به نظرات و رهنمودهايى كه در جلسه عمومى داده شده، گزارش جديدى را ...
هاشمى رفسنجانى- با دعوت از مخالفان، چون آنهايى كه مخالف هستند يك نظراتى دارند، آنها را دعوت مى‏كند حرف‏هايشان را مى‏شنود.
خامنه‏اى- با دعوت از مخالفان گزارش. اين‏كه خوب اكثريت همين است.
هاشمى رفسنجانى- هر چه هستند، حرف‏هاى آنها را بايد گوش بدهد ديگر.
نايب رئيس (خامنه‏اى)- بالاخره با توجه به آن حرف‏هايى كه زده شده مجبور است كه خودش دعوت كند.
منشى (يزدى)- بالاخره وقتى ارجاع شد، كميسيون خودش ناچار است دعوت كند.
مهدى كروبى- آقاى هاشمى، دعوت نمى‏خواهد، حرف‏هايشان را كه زده‏اند.
نايب رئيس (خامنه‏اى)- بله، قيد دعوت نفرماييد. ولى خوب بالاخره بايد براساس نظراتى كه مخالفين دارند، حالا چه در جلسه فهميده بشود، چه در بيرون دعوت بشوند آقايان كه با اين پيشنهاد موافق‏اند دستشان را بلند كنند (اكثر دستشان را بلند كردند) تصويب شد. پس اين را ما بايستى در همان جاى خودش ...
دكتر حبيبى (منشى)- دنباله ماده ذيل ماد 19: «هر گاه رأى موافق داده شد،» بعد گفته مى‏شود «در صورتى كه گزارش كميسيون رد شد» بر مى‏گردد به كميسيون ...
نايب رئيس (هاشمى رفسنجانى)- نقطه دومى كه ما اينجا نداريم، ما چون وقت زيادى گذاشتيم «صد دقيقه» مخصوصاً با آن‏چه كه امروز تثبيت شده كفايت مذاكرات ضرورت دارد يعنى ذيل همان جا بگوييم «در صورتى كه پنج نفر تقاضاى كفايت مذاكرات بكنند» جلسه تصويب كرد مذاكرات كافى است ديگر كافى باشد.
منشى (يزدى)- ما در مذاكرات بين الاثنين به اين نتيجه رسيديم كه خود كفايت مذاكرات وقت بيشتر مى‏گيرد.
هاشمى رفسنجانى- در مورد شور اول است البته، در شور اول آنجايى كه ما صد دقيقه گذاشتيم كفايت مذاكرات با تصويب مجلس قابل قبول باشد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 151
منشى (يزدى)- آقاى هاشميان مطلبى داريد بفرماييد.
حسين هاشميان- پيشنهادم اين است كه يك نفر پيشنهاد كند كافى است اساس تصويب جلسه است پنج نفر ديگر نمى‏خواهد.
هاشمى رفسنجانى- بله، يك نفر هم كافى است.
منشى (يزدى)- ى عنى بدون اين‏كه بحثى روى آن بشود؟
هاشمى رفسنجانى- ممكن است حالا بحث هم بشود.
منشى (يزدى)- چون آخر ما در موقع طرح اين مسأله، در موقعى كه اين پيشنهاد تهيه مى‏شد، همين مسأله مطرح شد كه اگر كفايت مذاكرات بخواهد مطرح بشود قاعدتاً بايد يك نفر پيشنهاد بدهد، يك مخالف صحبت بكند، يك موافق صحبت بكند و يك مقدار وقت در ارتباط با كفايت مذاكرات گرفته مى‏شود بنابراين ... خوب بالاخره آقايان هم جمع كمترى هستند، خود به خود رعايت مى‏كنند اين بحث را اصلًا مطرح نكنيم كه هر چند گاه يك بار به نظر يك كسى مى‏آيد مذاكرات كافى است و مطرح بكنند، از اين جهت اين را نياورديم يعنى به آن توجه بوده ولى نياورده‏ايم حالا اگر استدلالى رويش هست، بفرماييد.
موسوى خوئينى‏ها- من عرضم اين است كه كفايت مذاكرات يعنى جلسه نياز ندارد و اين‏كه جلسه نياز ندارد لازم نيست كسى برايش توضيح بدهد كه تو نياز ندارى بنابراين همين كه يك نفر كفايت مذاكرات را پيشنهاد كرد، بلافاصله رأى‏گيرى بشود اگر رأى دادند كافى است، رأى ندادند بحث ادامه پيدا كند يعنى كمتر از يك دقيقه كار تمام بشود.
منشى (يزدى)- بسيار خوب، من مخالف هستم اجازه بدهيد كمى توضيح داده بشود ببينيد ما فراوان اين تجربه را داشته‏ايم، در حال مذاكرات بحث دارد پخته مى‏شود، به نظر يك كسى مى‏آيد كه كاملٌا روشن است ديگر نيازى نيست مى‏گويد مذاكرات كافى است به خصوص اگر به پيشنهاد يك نفر بلافاصله رأى گرفته بشود و رأى هم بدهند كه مذاكرات كافى است در حالى كه به نظر يك عده‏اى كافى است و به نظر آن كسى كه لازم مى‏داند، كافى نيست يعنى تعدادى هستند كه واقعاً معتقدند كافى نيست يك نفر معتقد است كه كافى نيست شما مى‏فرماييد اكثراً مى‏گويند كافى است با پيشنهاد يك نفر، اين موجب باشد كه حق بحث قطع بشود من مى‏خواهم عرض كنم اقلًا اگر قرار است كفايت مذاكرات باشد، يك مقدارى روى آن بحث بشود و بعد به رأى بگذارند.
نايب رئيس (خامنه‏اى)- ى عنى قاعدتاً يك مخالف و يك موافق؟
منشى (يزدى)- بله، حداقل.
نايب رئيس (خامنه‏اى)- بسيار خوب پس اين دو پيشنهاد است، هر دو را رأى مى‏گيريم.
منشى (يزدى)- ناچار بر مى‏گرديم به همان مشكل اصلى كه وقت صرف اين چيزها مى‏شود.
نايب رئيس (خامنه‏اى)- ملاحظه كنيد پيشنهاد اول اين است كه كفايت مذاكرات بدون بحث در اطرافش به رأى گذاشته بشود و اگر تصويب شد كافى باشد آقايان كه با اين موافق‏اند دستشان را بلند كنند (عده كمى دستشان را بلند كردند) تصويب نشد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 152
مهدوى‏كنى- زمان را مشخص كنيد.
خامنه‏اى- زمان كوتاه شد، سه دقيقه يا پنج دقيقه يك موافق و مخالف قاعدتاً كه زياد صحبت نمى‏كنند.
هاشمى رفسنجانى- سه دقيقه كافى است.
رئيس (مشكينى)- به تشخيص هيأت رئيسه.
هاشمى رفسنجانى- ى ك مخالف هم صحبت كند، كافى است يعنى پيشنهاد دهنده و يك مخالف.
نايب رئيس (خامنه‏اى)- بسيار خوب، اين هم پيشنهاد دوم، يك پيشنهاد ديگرى هم جناب آقاى مشكينى مى‏فرمايند كه كفايت مذاكرات به نظر هيأت رئيسه باشد.
نايب رئيس (هاشمى رفسنجانى)- نه، آن نمى‏شود.
منشى (يزدى)- در همين بحث پيشنهاد كفايت مذاكرات هست.
خامنه‏اى- اجازه بدهيد من پيشنهادم دوم را به رأى بگذارم پيشنهاد كفايت مذاكرات با يك مخالف.
احمد جنتى- و توضيح خود پيشنهاد دهنده.
خامنه‏اى- بسيار خوب اين هم يك شقى، توضيح پيشنهاد دهنده و صحبت يك مخالف بعد رأى گرفته بشود آقايانى كه با اين پيشنهاد موافق‏اند دستشان را بلند كنند (اكثر دستشان را بلند كردند) تصويب شد بنابراين، اين را ذيل اين تبصره مى‏گذاريم.
جنتى- براى تغيير آيين‏نامه مطلبى پيش بينى نشده است.
منشى (يزدى)- آقاى جنتى پيشنهاد جديد دارند.
جنتى- براى تغيير آيين‏نامه پيش‏بينى نشده اين را هم بايد يك ماده‏اى برايش در نظر بگيريد كه اين آيين‏نامه ممكن است يك ماده‏اى داشته باشد، پيشنهاد بدهد كه اين لازم است به آيين‏نامه اضافه بشود يا يك اصلاحى ديگر بشود؟
نايب رئيس (هاشمى رفسنجانى)- آقاى جنتى اين نفى نشد. يعنى در ضمن بحث هر وقت تشخيص داديم مى‏توانيم اگر پيشنهادى آمد اصلاح كنيم يا رأى از حضار مى‏گيريم (جنتى- حالا رأى بگيريد) بسيار خوب، پس اين آيين‏نامه قابل اصلاح هم هست.
نايب رئيس (خامنه‏اى)- اين را به رأى مى‏گذاريم آقايانى كه موافق‏اند دست بلند كنند (اكثر دستشان را بلند كردند) تصويب شد.
منشى (يزدى)- آقاى عميد بحث جديدى داريد؟
عميد زنجانى- ذيل ماد 27 روشن نشد بالاخره پيشنهادهايى كه از طرف كميسيون حذف مى‏شود، اصولى كه حذف مى‏شود براى اعضاء اين حق هست كه دو مرتبه مطرح كنند اما براى چند بار پيشنهاد شد كه يك بار ولى مسكوت ماند.
نايب رئيس (هاشمى رفسنجانى)- ى ك بار در جلسه مطرح مى‏شود.
عميد زنجانى- حالا يك بار، دو مرتبه اين رد شد، دو مرتبه حق ...
هاشمى رفسنجانى- در جلسه ديگر رد شده در كميسيون نيست.
نايب رئيس (خامنه‏اى)- خاتمه را بخوانند آيين‏نامه را تمام بكنيم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 153
منشى (يزدى)- قبل از خاتمه مثل اين‏كه قرار شده پيشنهادهاى جديد يا مواد جديد اگر هست ...
هاشمى- قبل از خاتمه خير، آخر ...
نايب رئيس (خامنه‏اى)- بگذاريد خاتمه را بخوانند تمام بكنيم.
منشى (دكتر حسن حبيبى)- عرض شود كه در اين ماد 26 گفته شد كه وقتى گزارش شور دوم مطرح مى‏شود مخبر كميسيون توضيح مى‏دهد و كميسيون پيشنهادهايى را كه مورد قبول كميسيون نبوده و يا در مجلس مطرح مى‏شود و يا در كميسيون مطرح شده، بررسى مى‏كند و براى هر پيشنهاد مدت ده دقيقه توضيح داده مى‏شود و پس از اظهار نظر مخالف و موافق. نسبت به پيشنهاد اخذ رأى مى‏شود در اينجا ملاحظه مى‏فرماييد كه در مورد پيشنهادها مسأله تمام مى‏شود در بحثى كه قبلًا تصويب كرديد، اين جمله هست: «پيشنهاد جديد در صورتى كه به امضاى پنج نفر برسد و جلسه عمومى آن را قبول كند براى بررسى به كميسيون ارسال مى‏شود يك اصلى در شور دوم مطرح شده، همه پيشنهادهايى هم كه قبلًا رسيده بوده، بررسى مى‏شود، نسبت به متن، رأى گرفته مى‏شود و تصويب مى‏شود در عين حال در پايان آن جلسه يا در همان ايام واثناء يك پيشنهاد جديد مطرح مى‏شود اين‏طور كه پيشنهاد تصويب شده، معنايش اين است كه اين بايد در كميسيون برود در واقع اين اصل معلق مى‏ماند تا اين پيشنهاد برگردد بايد تكليف اين معين بشود بايد تصميم بگيريد كه ...
نايب رئيس (خامنه‏اى)- آن ماد 23 در مورد پيشنهادهايى بود كه در كميسيون مطرح شده بود و رد شد، پس آن بررسى شد اين پنج نفر در آن پيشنهاد ...
دكتر حسن حبيبى- در اثناء مذاكره است بنابراين اصلى را كه داريم بحث مى‏كنيم معلق بگذاريم تا اين پيشنهادها در كميسيون برود بررسى بشود، برگردد.
نايب رئيس (خامنه‏اى)- اگر چنان‏چه متوقف، معلق همين‏طور است؟
هاشمى رفسنجانى- بله، همين‏طور است يعنى رأى‏گيرى نهايى را بايد صبر كنيم تا از كميسيون برگردد البته اين ديگر شرط 48 ساعت، 24 ساعت و اينها نبايد بشود كميسيون نظرش را بدهد و برگردد آقاى حبيبى! اگر جلسه اين را قبول دارد، اين را قيد بكنيد، در اين مورد ديگر بيست و چهار ساعت و چهل و هشت ساعت نمى‏شود گزارش كميسيون مى‏آيد در جلسه به محض رسيدن قابل طرح است.
نايب رئيس (خامنه‏اى)- گزارشى كه مال پيشنهاد جديد است.
هاشمى- كه ديگر وقتى كميسيون جلسه تشكيل مى‏دهد آن وقت وقتى كه آمد در جلسه ...
خامنه‏اى- حالا الان خيلى هم لازم نيست ما آيين‏نامه را آن‏طور صد درصد كامل از آب بياوريم فعلًا. چون بنا شد كه قابل اصلاح باشد.
هاشمى- حالا اين قيدى كه يادمان آمد بخوانيد.
خامنه‏اى- در خلال كارها انسان چيزهايى به يادش مى‏آيد شما اين را پيشنهاد بدهيد كه رأى بگيريم.
نايب رئيس (هاشمى رفسنجانى)- ببينيد آقايان! توضيحى كه آقاى حبيبى دادند، جالب است ما موافقت كرديم پيشنهاد جديد در جلسه مطرح بشود، به اين شرط كه به كميسيون‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 154
برود يك بار پخته بشود، برگردد در جلسه بحث بشود اگر بخواهد با مقرارت قبلى باشد يعنى بايد بيايد چهل و هشت ساعت قبل اينجا توزيع بشود بعد بياييم مطرح كنيم نمى‏شود ما بايد اصل را هم نگه داريم تا آن پيشنهاد اصلاحى بررسى بشود بعد اصل را رأى بگيريم بنابراين پيشنهاد اين است كه اين پيشنهاد جديد كه به كميسيون مى‏رود به محض اين‏كه از كميسيون برگشت قابل طرح در جلسه باشد آقايانى كه موافق‏اند رأى بدهند (اكثر دستشان را بلند كردند) تصويب شد.
منشى (دكتر حسن حبيبى)- خاتمه، ماد 28: «هيأت رئيسه گروهى را مركب از كارشناسان حقوقى تعيين مى‏كند تا زير نظر تمام يا بعضى از اعضاء هيأت رئيسه محل اصول مصوب را در فصول مختلف قانون اساسى تعيين كنند و نيز اصلاحات جزئى در الفاظ و عبارات به عمل آورند و هماهنگى اصول مصوب جديد را با اصول ديگر قانون اساسى احراز نمايند متن تنظيم شده در جلسات عمومى قرائت و به تصويب نهايى اعضاء مى‏رسد».
نايب رئيس (خامنه‏اى)- آقايان نظرى دارند؟
منشى (يزدى)- آقاى خامنه‏اى بفرماييد.
سيد هادى خامنه‏اى- اينجا هم يك سؤال هست كه بايد جواب داده بشود و احياناً قابل بحث است كه آن جواب چه باشد؟ اينجا هماهنگى اصول مصوب جديد با اصول ديگر قانون اساسى يعنى چه؟ يعنى ما از اين طرف موظفيم كه تغييرات را در چارچوبى داشته باشيم كه در اصول ديگرى، اصولى كه خارج از اصول مورد بحث در اينجا خواهد بود، با آنها تناقضى پيدا نكند، يا اين‏كه اين جمع (اين جمع ماد 28) موظفند كه هر تغييرى پيدا شد آن تغييرات را در آنجا ايجاد بكنند؟ اين منظور چيست؟ اينجا راجع به اين قضيه ساكت است اصولًا بحث در اينجا مى‏تواند به آنجا كشيده بشود يا نه؟ اين كدامش هست درست روشن نيست.
نايب رئيس (هاشمى رفسنجانى)- اين بايد هر دو صورت را بگيرد، ببينيد ما همين حالا هر اصلى را كه تصويب بكنيم، ممكن است به نحوى نياز باشد كه اصولى در جاهاى ديگر هم مطابق اين اصلاح بشود در طول كار ما اين اتفاق خواهد افتاد بنابراين اشكالى ندارد كه بعد يا همين اصل را اصلاح كنيم چون جلسه نهايى بايد تصويب بكند، دو حالت ممكن است پيش بيايد: يا اين اصلى كه تصويب كرديم به گونه‏اى در مى‏آوريم كه با آنجا معارض نباشد يا اگر اين اصل اصلاحش مهم بوده و جزو كار اساسى ما بوده بايد تعارضاتى كه پيدا كرده، آنجا رفع بشود يعنى آن اصلى كه نياز دارد اصلاح بشود بايد آن اصل را براساس اين مصوبه اصلاح بكند هر دو حالت ممكن است اتفاق بيفتد يعنى در نهايت يا همين كه تصويب كرديم اصلاح مى‏كنيم كه متناقص با آن نباشد، يا آن را اصلاح مى‏كنيم كه متناقض نباشد.
سيد هادى خامنه‏اى- خوب، همين كه «يا» مى‏فرماييد اين يعنى درست جواب داده نشد. چون اينجا بالاخره بايد معلوم باشد كه ...
نايب رئيس (سيد على خامنه‏اى)- نه، جايش اينجا نيست، اينجا مى‏گوييم هماهنگى، هماهنگى به هر نحوى كه مقتضى باشد اينجا حالا بايد البته جداگانه بحث بشود، ببينيم كه آيا ما حق داريم بقيه اصولى را كه به اين هشت موضوع ارتباط ندارد آنها را براساس اينها تصحيح كنيم يا حق نداريم اينها بايد جداگانه بحث بشود اينجا به هر حال هماهنگى مورد نظر است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 155
سيد هادى خامنه‏اى- به اين مناسبت چون مطرح شد ديگر مناسبتش پس همين جا است.
سيد على خامنه‏اى- بله.
منشى (يزدى)- آقاى بيات صحبت كنند.
اسدالله بيات- به نظر من در اينجا يك مسأله را باز در ضمن توضيح بايد سروران روشن بكنند بدون ترديد مواردى كه ما بايد بحث بكنيم همان موارد هشت گانه است و الان وظيفه اين‏كه دقيقاً (البته اين حقوقدانان را من در آن حرف و بحث ندارم) ولى وظيفه اصلى الان متوجه شوراى نگهبان است براى اين‏كه قانون اساسى كه چارچوبش به هم نخورده و توجه به اصول قانون اساسى و همين‏طور هماهنگى با اصول قانون اساسى مربوط به اينها است به نظر من در ماد 28 يك جايى بايد در اينجا باز بكنيم حتى در اينجا آنها بايد چك بكنند و وظيفه اصلى آنها هم هست، قانون اساسى به هم نخورده، اصالت قانون اساسى در سر جاى خودش است و دقيقاً عدم مغايرت نه اين‏كه به اعتبار مصوبه مجلس است، آن را من عرض نمى‏كنم اما اين جهت، يعنى در بين حقوقدانان اينها اولويت بيشتر دارند، اينها جايگاه بيشتر دارند بايد به اين جهت در اين اصل ما بايد يك توجهى داشته باشيم اين‏طور هم نباشد كه ما دلبخواه خودمان (البته نه اين‏كه با اين تعبير) ما بياييم بگوييم ما مى‏توانيم ولو اينجا مربوط هم نباشد، نه اصلًا به نظر من حق نداريم، اين كار را بكنيم مگر در رابطه با آنجايى كه حالا يا به التزام بگوييم يا بالصراحه مربوط به اين مواد هشت گانه باشد بنابراين پيشنهاد مشخص من اين است در رابطه با ماد 28 در هماهنگى و در تنظيم اصول شوراى نگهبان يقيناً يك جايى بايد در اينجا داشته باشند والا بعيد است كه ...
نايب رئيس (خامنه‏اى)- ى ك عبارتى را شما به عنوان پيشنهاد يادداشت كنيد كه رأى بگيريم.
منشى (يزدى)- آقاى موسوى خوئينى‏ها فرمايشى داريد بفرماييد.
موسوى خوئينى‏ها- پيشنهاد اصلاحى من اين است كه از اعضاء خود كميسيون‏هاى چهار گانه در اين كار دخالت داده بشوند مثلًا يك پيشنهاد اين‏كه رئيس و مخبر هر يك از اين كميسيون چهار گانه اين كميسيون هماهنگى را ايجاد كنند بعد از يك تعدادى حقوقدان كه بنده البته عقيده‏ام اين نيست لزوماً بايد حقوقدان‏هاى شوراى نگهبان باشد، اما خوب حالا چه بهتر همين حقوقدان‏هاى شوراى نگهبان كه مدت‏ها است كار مى‏كنند و آقايان تمام ذهنشان الان مشغول است به اصول قانون اساسى خوب خيلى راحت‏تر مى‏توانند در اين جهت مفيد باشند پس يك كميسيونى ... اساس كميسيون همان اعضاء مركب از كميسيون‏هاى چهار گانه باشند آن تعداد حقوقدان‏ها به عنوان مشاور و معاضد اين كميسيون باشد، آن اصلاحات عبارتى در قانون اساسى اينها خوب چيز طبيعى است آن انجام مى‏گيرد كه يك مقدار زيادى از آن اصلاحات را خود كميسيون‏ها در گزارش شور خودشان بايد بياورند مثلًا وقتى كه ما مى‏گوييم شوراى‏عالى قضائى بر مى‏داريم، يك رئيس قو قضائيه مى‏گذاريم از باب مثال، در خيلى از اصول قانون اساسى ذكرى از همين كلمه شوراى‏عالى قضائى شده آنها را اصلاح مى‏كند در گزارش شور دوم كميسيون. ديگر نيازى به آن جلسه ندارد اما آن كميسيون موارد ناهماهنگى را اول بايد با كمك آن حقوقدان‏ها استخراج كنند اين موارد ناهماهنگى را به خود جلسه علنى گزارش بدهند كه در جلسه علنى بررسى شود كه اين ناهماهنگى را به چه ترتيبى از بين ببرد آيا در اين اصول مصوب‏مان تجديد نظر بكنيم؟ به خاطر اهميتى كه آن اصول قبلى داشته؟ يا آن اصول را به دليل اهميتى كه اين مصوبات جديدمان دارد آنها را با اين اصول جديد هماهنگ بكنيم پس كميسيون به اين ترتيب باشد گزارش ناهماهنگى را هم به خود جلسه علنى بياورند و در اينجا اين ناهماهنگى برطرف بشود.
منشى (يزدى)- در آخرين ماده تصريح شده است كه متن تنظيم شده در جلسات عمومى قرائت و تنظيم نهايى ...
موسوى خوئينى‏ها- نه آن معنايش اين است كه اصلًا خودشان اول ناهماهنگى را برطرف كنند، بعد گزارش بياورند در حالى كه بنده عرض مى‏كنم ناهماهنگى‏ها را استخراج كنند ...
هاشمى رفسنجانى- پيشنهاد بايد بدهند پيشنهاد بدهند اينجا بحث بشود، شور سومى است اينجا.
منشى (يزدى)- جناب آقاى موسوى بفرماييد.
ميرحسين موسوى- من فكر مى‏كنم كه هر كميسيونى قاعدتاً كارشناسان حقوقى بايد پهلوى او باشد و موقعى كه گزارشش را به مجلس مى‏دهد، اثر تصميماتى كه گرفته و اصولى را كه پيشنهاد مى‏كند روى ساير اصول بايد در جلسه عمومى مطرح بكند كه روى آن بحث بشود اگر قرار باشد كه اين بحث نشود و ما براى مرحله آخر بگذاريم درست مثل همان ماد 19 بود كه صد دقيقه وقت خواستيم ممكن است لزوم داشته باشد آن قدر تغييرات وسيع باشد كه دوباره بحث مصلى را ما اينجا انجام بدهيم فرض بكنيم كه حالا در همان قو مجريه يا رياست جمهورى يا نخست وزير گفته مى‏شود كه وزراء را انتخاب مى‏كند اشاره‏اى نمى‏كند كه آيا رأى اعتماد از مجلس خواهند گرفت يا نه؟ خوب ما در يك اصل ديگر در همين قانون اساسى كه الان داريم كه مجلس بايد اينها را رأى اعتماد بدهد، بررسى بكند با شرايطى كه دارد خوب اگر ما بگذاريم كه در همين آخر كار مورد بررسى قرار بگيرد اين خودش يك مسأله بسيار وسيعى است كه بايد مورد نقد و بررسى قرار بگيرد به نظر مى‏آيد كه قيد بشود كه كميسيون‏ها بالاخره هر نوع اثرى كه كارشان روى ساير اصول مى‏گذارد جزو گزارششان در اينجا هم در شور اول و هم در شور دوم مطرح بشود و در نتيجه در ماد 28 آن هماهنگى اصول مصوب حذف بشود، كلًا آن هيأتى كه انتخاب مى‏شود فقط تغييرات جزئى و در الفاظ را آنها انجام بدهند و به هيچ وجه تغييرات اساسى يا اين‏كه آن قانون اساسى فعلى را با چيزهاى اصول جديد نخواهند مطابقت بدهند يا برعكس، آن چيزهايى كه مى‏گويد با قانون اساسى قبلى تصويب شده حق نداشته باشند كه چنين تطابقى را انجام بدهند آنها قاعدتاً صلاحيت چنين كارى را نبايد داشته باشند يعنى در صلاحيت خود اعضاء است كه بتوانند چنين تغييراتى را بدهند.
نايب رئيس- آقاى مهدوى بفرماييد.
محمدرضا مهدوى‏كنى- ى ك مطلبى را كه مى‏خواستم عرض كنم آقاى موسوى فرمودند، مطلب دومى كه عرض مى‏كنم اين است كه اگر اصولى را كه ما آورده‏ايم بعضى از اصول، اصول جديد باشد يعنى متمم و مكمل قانون اساسى باشد آن وقت براى اينها محل درست بكنيم به نظر من درست نيست اينها بايد در ذيل قانون اساسى به آن متمم ملحق بشود. بلى، اگر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 156
اصلاح باشد اينها را در همان محل يك جايى بياوريم درست كنيم، اما اگر يك اصلى را به عنوان تكميل آورده باشيم و شايد در بعضى از اينها يك چنين مثلًا پيش مى‏آيد بايد كه محل آن را در آخر با اين متمم بياوريم پيشنهاد من اين است.
نايب رئيس (خامنه‏اى)- جناب آقاى هاشمى بفرماييد.
نايب رئيس (هاشمى رفسنجانى)- قرار هم همين بوده، اين‏كه آقاى نخست وزير گفتند در بحث‏هاى قبلى هم بحث همين بوده يعنى هر كميسيونى وقتى كه گزارشش را مى‏دهد بايد اگر آن در تعارض با بقيه اصول قرار مى‏گيرد حتماً در اين گزارش پيشنهاد اصلاحى آنها را بدهد اين يك كارى و تحقيقاً اين بايد بشود ولى باز هم ما مصون نيستيم از اين‏كه، چون چيزهاى متعددى را تصويب مى‏كنيم در نهايت متوجه بشويم كه چيزهايى از قلم افتاده، يك تعارض‏هايى وجود دارد اين حالت ممكن است پيش بيايد اين شور سوم خاصيتش اين است كه يك بار ديگر با دقت از خارج مرور مى‏شود، بحث‏هاى مجلس هم ديده مى‏شود اگر تعارض وجود داشت آن تعارض را در همين جلسه مى‏آورند آنها پيشنهاد رفع شبهه را مى‏دهند و به اين جلسه مى‏آورند بحث مى‏شود و به يك نحوى اصلاح مى‏شود اين‏كه آقاى مهدوى فرمودند طبعاً همين‏طور است اما چيزى كه متمم حساب بشود ما كه مى‏گوييم جايش را تعيين كنند، حالا نمى‏گوييم كه جاى آن را آخر تعيين كنند يا اول تعيين كنند؟ و اين هم جايى نوشته نشده كه متمم حتماً بايد آخر قانون باشد، ممكن است آخر هر فصلى باشد، ممكن است اصلًا جايش وسط يك فصلى باشد منتها يك جايى توضيح مى‏دهند كه مثلًا اصل اول، پنجم، ششم، دهم ..... اينها متمم است كه در دور قبل تصويب شده. اين را ما الان بحث نداريم كه جاى اين اصلى كه مى‏گذاريم كجاست، جايش را در همين جلسه تعيين مى‏كنيم در نهايت اين جلسه است كه رأى مى‏دهد جاى اين اصل كجاست و رفع تعارض آن با اصول چگونه خواهد بود.
نايب رئيس (خامنه‏اى)- آقاى بيات! شما يك عبارت كوتاهى از پيشنهادتان را مطرح بفرماييد.
اسدالله بيات- چون با آن پيشنهاد آقاى موسوى هم من مخالف نيستم ...
نايب رئيس (خامنه‏اى)- بسيار خوب اگر موافقيد پس آن پيشنهاد را مطرح مى‏كنيم (مؤمن- اين دوتا مسأله است) بگذاريد پيشنهادها را يكى يكى رأى بگيريم ..
مؤمن- ى ك توضيحى در اين قسمت من مى‏خواهم عرض كنم.
نايب رئيس- آقاى مؤمن بفرماييد.
محمد دانش‏زاده (مؤمن)- عرض كنم كه اين دوتا مسأله است يكى اين‏كه اين گروهى كه موظف مى‏شوند چه كسانى باشند؟ اين يك مسأله است. يك مسأله اين است كه كارى كه آنها انجام مى‏دهند به چه صورت باشد؟ تغيير بدهند يا فقط پيشنهاد جلس عمومى بدهند؟ من خواهشم اين است كه اين دوتا مطلب را از هم جدا كنيد.
منشى (يزدى)- ديگر روشن است كه حق تصويب به اين هيأت داده نشده ...
مؤمن- اصلًا نبايد تغيير بدهند فقط در كنار هم بگذارند و ...
                        صورت مشروح مذاكرات شوراى بازنگرى قانون اساسى(جلسه‏14-1)، ص: 157
ى زدى- حق تصويب قطعاً به اين كميسيون داده نشده.
خامنه‏اى- خوب حالا در مورد اين‏كه چه كسانى باشند پيشنهاد داريم كه حقوقدانان شوراى نگهبان باشند و رؤسا و مخبران كميسيون‏ها البته ...
خوئينى‏ها- از اعضاء خود كميسيون‏ها 4 گانه.
نايب رئيس (خامنه‏اى)- ى عنى رؤسا و مخبران كميسيون‏ها اينها اعضاى اصلى كميسيون باشند حقوقدانان شوراى نگهبان ...
خوئينى‏ها- به عنوان كارشناس مشاور ...
نايب رئيس (خامنه‏اى)- در كنار آنها حضور داشته باشند البته همان‏طورى كه مى‏دانيد اين جلسه اصلًا تصميم‏گيرى نمى‏كند ما اگر به كلى از افراد ديگر هم كسانى را بياوريم هيچ فرقى نمى‏كند بنابراين اصلى و غير اصلى ندارد اگر ما گفتيم حقوقدانان شوراى نگهبان هم باشند آنها مثل اصلى مى‏مانند چون مى‏خواهند بنشينند كار كنند تصميم‏گيرى نهايى ديگر ندارد حالا به هر حال پيشنهاد شما اين است پيشنهاد آقاى خوئينى‏ها اين است كه كميسيون تشكيل بشود از رؤسا و مخبران كميسيون‏ها (خوئينى‏ها- با همكارى حقوقدانان شوراى نگهبان) بلى، با همكارى حقوقدانان شوراى نگهبان. آقايانى كه با اين نظر موافق هستند دستشان رابلند كنند (متن اين پيشنهاد به اين صورت كه رؤسا و مخبران كميسيون‏ها تشكيل دهند اين هيأت هستند كه حقوقدانان شوراى نگهبان هم به آنها كمك مى‏كنند) 10 نفر دستشان را بلند كردند، رأى نياورد.
مؤمن- مى فرماييد كه آن پيشنهاد اصلاح بشود؟ (نايب رئيس- بفرماييد بگوييد) بنده عرض مى‏كنم كه اين‏كه تنها حقوقدان‏ها را شما در نظر مى‏گيريد ماها كه آنجا هستيم مى‏دانيم كه بعضى از حقوقدان‏ها نسبت به بعضى از فقها كه مقايسه بشوند حتى در فهم قانون اساسى بعضى از فقها از آنها دقيق‏تر هستند بنابراين ديگر وجه اين‏كه حتماً حقوقدان‏ها را شما اينجا ذكر بكنيد، به چه مناسبت؟ ممكن است كه بفرماييد به انتخاب آنها باشد مثلًا سه نفر از حقوقدان‏ها، سه نفر از فقها.
نايب رئيس- بسيار خوب، فقها كه خودشان اينجا تشريف دارند ممكن است جزو مخبرين يا رؤساى كميسيون‏ها هم باشند.
امامى كاشانى- ى ك نكته‏اى را بايد عرض كنم.
نايب رئيس- بفرماييد.
امامى كاشانى- اين پيشنهاد حقوقدان‏ها، البته من فرمايش جناب آقاى مؤمن را نفى نمى‏كنم، ولى امور خوب نسبى است، و نسبت به حقوقدان‏هاى ديگر وقتى ما نگاه مى‏كنيم اينها مرتب در قانون اساسى كار مى‏كنند البته كليت ندارد ولى خوب نسبتا نسبت به خيلى از حقوقدان‏ها اينها قوى‏ترند اگر قرار باشد حقوقدان دعوت بشود آنها قوى‏تر هستند.
نايب رئيس (خامنه‏اى)- حالا اين‏كه به آن شكل رأى نياورد، با يك اندك تغييرى اين را مجدداً به رأى مى‏گذاريم و بگوييم هم اينها جزو اصلى باشند يعنى حقوقدانان شوراى نگهبان و رؤسا مخبرين كميسيون‏ها تشكيل دهند اين هيأت باشند (هم آنها با هم) آقايانى كه موافق‏اند دستشان را بلند كنند (اكثر موافق بودند) تصويب شد (مثل اين‏كه يكى دو نفر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 158
رأيشان را پس گرفتند، در عين حال تصويب شد) خوب، اين‏كه در مورد اين گروه كه سطر اول ماد 28 بود بنابراين به اين ترتيب عوض مى‏شود.
آقاى مهندس موسوى پيشنهاد كرده‏اند كه ما قيد كنيم كه كميسيون‏ها تأثيرى كه مصوباتشان بر روى اصول ديگر مى‏گذارند در گزارششان اين را بيان كنند فكر مى‏كنم كه اين (همان‏طور كه آقاى هاشمى توضيح دادند) تأمين شده است در عين حال اگر مى‏خواهيد اين را تصريح بكنيم مجدداً به رأى بگذاريم.
هاشمى رفسنجانى- اين هست.
خامنه‏اى- بلى اين قهراً هست ديگر يعنى اين در گزارش شور اول كميسيون‏ها حتماً بايد اين باشد گزارش كامل كه مى‏گوييم يعنى اين ...
ميرحسين موسوى- تصريح بشود.
نايب رئيس (خامنه‏اى)- مى‏شود اين را تصريح كرد. البته جايش اينجا نيست جاى اين در ماد 19 يا ... است به هر حال اين را به رأى مى‏گذاريم پيشنهاد اين است كه در ماد 19 تصريح كنيم كه در گزارش كميسيون‏ها بايستى مشخصاً معلوم بشود كه اين مصوب كميسيون بر روى كدام يك از اصول تأثير مى‏گذارد و آنها را تغيير مى‏دهد و چه نوع اصلاحاتى بايد باشد آقايانى كه با تصريح اين معنا موافق‏اند دستشان را بلند كنند (اكثر موافق بودند) تصويب شد (پس جناب‏عالى (دكتر حبيبى) اين را در ماد 19 بگنجانيد). آقاى مهدوى فرمودند كه اصول متمم در آخر بيايد مى‏خواهيد الان روى اين رأى‏گيرى كنيم؟
مهدوى- اين بايد معلوم باشد يعنى وقتى كه ما يك شماره‏اى مى‏گذاريم مى‏گوييم كه قانون اساسى صد و چند تا اصل داشته حالا مى‏آييم 150 را تا 151 اصل مى‏كنيم و معلوم نيست كدام متمم است و كدام اصلى است نظرم اين است كه آنهايى كه واقعاً جديد است به عنوان متمم ذكر بشود.
خامنه‏اى- پس اين ماد 28 تصويب شد ماد 29 را آقايان توجه كنيد خوانده مى‏شود.
 (به شرح زير خوانده شد)
ماد 29- مذاكرات كامل هر جلسه همراه با مصوبات ضبط و ثبت مى‏شود و به انضمام اسامى غايبان و ديرآمدگان حتى الامكان قبل از انعقاد جلس بعد بين اعضاء شورا توزيع مى‏شود هر يك از اعضاء كه در صورت مشروح مذاكرات مطلبى را برخلاف اظهارات خود بداند نسبت به همان مورد در جلس عمومى تذكر مى‏دهد. اصلاح اين قسمت از مذاكرات در مجموع مذاكرات درج مى‏شود صورت مذاكرات به امضاء رئيس جلسه مى‏رسد.
تبصره- مذاكرات كميسيون‏ها و اسامى غايبان و ديرآمدگان نيز ثبت و ضبط مى‏شود كلى مذاكرات به عنوان اسناد مربوط به شوراى بازنگرى قانون اساسى جمهورى اسلامى ايران در بايگانى مخصوص مربوط به اين امر نگهدارى مى‏شود.
هاشمى رفسنجانى- ببينيد اشكال اين، اين قيد است كه حتى الامكان تا جلس بعد چاپ و توزيع كنيم اين چيز غير عملى است يعنى چنين قدرتى در اينجا وجود ندارد كه مذاكرات‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 159
اينجا يعنى جلسه‏اى كه سه ساعت، چهار ساعت ما مذاكره كرده‏ايم تا فردا يا پس فردا ظرف دو روز چاپ كنيم در مجلس شوراى اسلامى هم نمى‏شود گاهى مثلًا دو هفته، سه هفته طول مى‏كشد دست نماينده‏ها مى‏رسد البته هر وقت رسيد تذكر مى‏دهند لذا اين قيد «حتى المقدور» يك چيز غير عملى است و اين را برداريم بگوييم چاپ مى‏شود و در اختيارشان گذاشته مى‏شود (در اسرع وقت).
نايب رئيس (خامنه‏اى)- بلى، در اسرع وقت.
مؤمن- لااقل هفتگى كنيد.
نايب رئيس (هاشمى رفسنجانى)- مسؤولان آن مى‏گويند اين امكان وجود ندارد كه ما حالا بگوييم ... (مؤمن- هفتگى بايد بكنند) بلى، هفتگى مى‏شود.
منشى (يزدى)- آقاى هاشميان بفرماييد.
حسين هاشميان- من پيشنهادم اين بود كه وقت توضيح را هم معين كنيد يك كسى ممكن است بخواهد بيايد كه پنجاه دقيقه توضيح بدهد كه اصلاح كنيد در آيين‏نام مجلس هم وقت مشخص است.
نايب رئيس (خامنه‏اى)- اين جزئيات ديگر لزومى ندارد بيايد خوب آقاى هاشمى! نظرتان اين است كه «حتى الامكان» تبديل به «اسرع وقت» بشود؟
نايب رئيس (هاشمى رفسنجانى)- در ظرف يك هفته بگوييد خوب است و مى‏توانند بدهند.
نايب رئيس (خامنه‏اى)- پس به جاى «حتى الامكان قبل از انعقاد جلس بعد» بگوييم «در ظرف يك هفته» صورت مذاكرات چاپ و آماده شود آقايانى كه با اين قيد موافق‏اند دستشان را بلند كنند (اكثر موافق بودند) تصويب شد ماد 30 را بخوانيد.
منشى- ماد 30 همان ماده‏اى است كه قبلًا تصويب شد، آيين‏نامه قابل اصلاح است كه در اينجا مى‏گذاريم بعد ماد بعدى كه حالا ماد 30 است كه من مى‏خوانم: «هيأت رئيسه اصلى و نيز هيأت رئيسه كميسيون‏ها بايد ترتيبى اتخاذ نمايند كه تصويب نهايى اصول قبل از تاريخ چهارم تير ماه 1368 انجام يابد و متن تدوين شده در تاريخ مذكور آماد تقديم به حضرت امام امت مدّ ظله العالى باشد».
نايب رئيس (خامنه‏اى)- خوب اين جزو تصريحات مكتوب مبارك حضرت امام است و فكر نمى‏كنم لازم باشد ما بحث كنيم.
نايب رئيس (هاشمى رفسنجانى)- ولى در آنجا اين نبوده كه هيأت رئيسه اصلى، هيأت رئيسه شورا است.
خامنه‏اى- آنجا هيأت رئيسه شورا هم ندارد! خوب ماد 30 هم تصويب شد پيشنهادهاى ديگر را مطرح كنيد.
منشى- چند تا پيشنهاد ديگر هم هست ...
هاشمى رفسنجانى- ى ك تذكرى هم خدمت آقايان بدهيم، اين ورق دومى كه خدمتتان داديم تركيب داوطلب‏ها را نشان مى‏دهد ما در مجلس يك كارى مى‏كنيم كه اين كار براى حل نهايى مفيد است يعنى يك بار منتشر مى‏كنيم آقايان با توجه به اين ليست اگر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 160
بخواهند تغييرى در آن پيشنهادهايشان بدهند، بدهند كه با آن تغيير ما اصلاح بكنيم. ممكن است بعضى از آقايان به اين تركيب توجه كنند، بهتر است كه جاى ديگرى ثبت نام بكنند اگر مى‏خواهيد تغيير بدهيد تغيير را مى‏پذيريم.
ى كى از آقايان- كميسيون دو، شش نفرشان تكميل شده است.
نايب رئيس (خامنه‏اى)- مى‏گويند كميسيون دو، شش تا كامل است.
هاشمى- هر جا بيشتر شد، به قرعه متوسل مى‏شويم يعنى الان آزاد هستيد قبل از اين‏كه ما سراغ قرعه برويم به ميل خود كميسيون پيشنهادى‏تان را عوض كنيد در دور بعد.
نايب رئيس (خامنه‏اى)- كميسيون 2 قرعه نمى‏خواهد چون 6 تا هست و طبق آيين‏نامه اصلًا لزومى ندارد انتخاب اول 6 نفر هستند در عين حال الان باز هم قابل تغيير هست يعنى الان يك نفر بخواهد منصرف بشود و جايش را عوض كند مى‏تواند.
نايب رئيس (هاشمى رفسنجانى)- مى‏تواند به كميسيون 2 بيايد چون مثلًا كميسيون 1 خيلى زياد شده‏اند يا بعضى‏ها ممكن است بخواهند بيايند كميسيون 2 كه آنجا شانس قرعه يك قدرى بيشتر مى‏شود و لذا تغيير را در هر 4 كميسيون مى‏پذيريم.
نايب رئيس (خامنه‏اى)- كميسيون 2 ديگر كامل است و ديگر قرعه نمى‏خواهد.
هاشمى رفسنجانى- مى‏دانم اگر حالا اضافه شد، آن وقت قرعه مى‏شود.
عبدالله نورى- طبق آيين‏نامه خودتان فرموديد انتخاب اول رسمى است ...
هاشمى رفسنجانى- خوب انتخاب اول را الان ما تمام نمى‏بينيم، هنوز يك بار ديگر مى‏شود انتخاب كنند.
ميرحسين موسوى- الان كميسيون دوم كامل شده است مگر كسى انصراف كند.
عبدالله نورى- ى ك نفر از آن كميسيون بيرون برود يكى ديگر مى‏تواند به جاى او بيايد.
هاشمى رفسنجانى- اين نقص اين آيين‏نامه است در مجلس، ما چون از اول گفتيم كه يك بار منتشر مى‏كنيم و بعد از انتشار دوباره تجديد نظر مى‏كنيم آن موقع حجت است، اما اينجا اين كار را نكرده‏ايم.
ميرحسين موسوى- نه اصلًا بحث شد يك كسى كه انصراف مى‏دهد بتواند.
هاشمى رفسنجانى- آن بعد از نهايى است يعنى بعد از اين كه قطعى شد مى‏توانند جدا بكنند ما مى‏گوييم همين حالا اگر كسانى بخواهند تغيير بدهند جايش هست.
موسوى خوئينى‏ها- خودشان با هم توافق كنند مى‏توانند تغيير بدهند.
ى زدى- آن وقتى است كه عضويت قطعى شده باشد.
هاشمى رفسنجانى- غير از توافق، حالا اصلًا بدون توافق مى‏توانند كميسيون خود را عوض بكنند، يعنى اگر بنويسند ما مى‏توانيم الان بپذيريم البته در آيين‏نامه نيست ما هم گفتيم كه ...
نورى- اين اصلًا رد آيين‏نامه است آقاى هاشمى!
نايب رئيس (هاشمى رفسنجانى)- خيلى خوب، اصلًا نمى‏پذيريم، اين نباشد.
نايب رئيس (خامنه‏اى)- بسيار خوب حالا پيشنهادهاى مكمل را بفرماييد.
منشى (يزدى)- پيشنهادها به ترتيب وصول اول يك سؤال شده است كه آقاى نورى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 161
سؤال فرموده‏اند كه حالا من اصل سؤال را مى‏خوانم: «چنان‏چه قبل از پايان رسيدگى و اتمام كار بيش از دو سوم اعضاء در كليات بحثى تجديد نظر كردند آيا بايد اشتباه انجام شده ادامه يافته و درج در قانون اساسى شود يا قابل تجديد نظر است؟» اين يك سؤالى است كه ايشان مطرح كرده‏اند.
نايب رئيس (خامنه‏اى)- بلى اين قابل بحث است يعنى اگر اكثريت قاطع جلسه به اين نتيجه رسيدند كه آن مبناى اول اشتباه بوده (هاشمى- بعد از تصويب) بلى، بعد از تصويب. حداقل مرحله‏اى اگر واقعاً مثلا دو سوم از جلسه بفهمند يك چيزى را اشتباه كرده‏اند ما نمى‏توانيم بگوييم كه نخير اصلًا قابل برگشتن نيست، يعنى يك حدى براى اين بايد باشد.
منشى (يزدى)- اين كم اتفاق مى‏افتد.
منشى (حبيبى)- قبل از اتمام مدت.
هاشمى رفسنجانى- ى ك پيشنهادى براى حل اين بدهيد.
نايب رئيس (خامنه‏اى)- بلى، مثل اين‏كه شما دو سوم را پيشنهاد كرده‏ايد؟
ى كى از آقايان- اين آيين‏نامه نبايد گاه و بيگاه اصلاح بشود هى يك ماده جديد پيشنهاد بكنيم، اصلاح بشود و بعد تصويب بشود!
خامنه‏اى- بلى، اين هم يك حرفى است يعنى نظر شما اين است كه الان ديگر آيين‏نامه را تمام شده تلقى كنيم يعنى ديگر نگوييم كه دنباله دارد؟
نورى- ى عنى اين از مواردى است كه مى‏ماند براى بعد.
منشى (يزدى)- اگر چنين چيزى پيش آمد آن موقع مى‏شود تصميم گرفت.
پيشنهاد بعد كه 4 نفر آن را امضاء كرده‏اند (آقاى خامنه‏اى، آقاى بيات، آقاى هاشميان، آقاى حبيبى) كه مشروح مذاكرات جلسات عمومى در روزنام رسمى منتشر مى‏شود (هاشمى رفسنجانى- ما كه نگفته‏ايم علنى) و چون كلم رسمى داشتيم و رسمى اعم از علنى و غير علنى بود آقايان پيشنهادشان اين هست كه منتشر بشود.
حسين هاشميان- آقاى يزدى! كلم كثير الانتشار را جا انداختيد.
منشى (يزدى)- حالا به هر حال اينجا روزنام رسمى منظور هست.
نايب رئيس (خامنه‏اى)- روزنامه رسمى يعنى روزنامه قانونى.
كروبى- آقاى خامنه‏اى! من يك پيشنهادى همان اول داشتم كه هنوز پيشنهادم را ...
منشى- اول جناب آقاى هاشمى بفرماييد، بعداً ...
نايب رئيس (هاشمى رفسنجانى)- ما با اين پيشنهاد مخالفيم، چون ما به روزنام رسمى كه بدهيم معنايش اين است كه هر روزنام ديگرى مى‏تواند از آن نقل بكند يعنى اين در اختيار روزنام خارجى هم قرار مى‏گيرد و ديگر معناى اين، اين است كه به طور رسمى مى‏تواند منتشر بشود ما احتمال مى‏دهيم در بحث‏هاى اينجا مطالبى گفته بشود يعنى بعضى از اعضاء بخواهند بحث‏هايى بكنند كه مايل نباشند اين بحث‏هايشان در رسانه‏هاى عمومى منتشر بشود و لذا از اول نگفتيم «علنى» به اين معنا كه قابل نشر است براى اين بايد چيز ديگرى بگذرانيم كه در چه شرايطى مى‏توانيم اين را به طور رسمى نشر بدهيم اين‏طور كه حالا قيد بكنيم حتماً بايد روزنام رسمى باشد ما با اين پيشنهاد مخالفيم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 162
نايب رئيس (خامنه‏اى)- حالا پيشنهاد آقايان را به رأى مى‏گذاريم (منشى- آقاى كروبى هم پيشنهاد دارند) حالا بگذاريم اين را تمام كنيم اين بحث هم نمى‏خواهد و جهت مثبتش كه مشخص است جهت منفى آن را هم كه آقاى هاشمى گفتند آقايانى كه با پيشنهاد اين 4 نفر موافق‏اند دستشان را بلند كنند (عده كمى موافق بودند) تصويب نشد پيشنهاد بعدى را بخوانيد.
منشى (يزدى)- هر يك از اعضاء حق دارند ...
هاشميان- درج در روزنامه‏هاى كثير الانتشار را مطرح كنيد.
هاشمى رفسنجانى- حالا ديگر بگوييد به راديو بى. بى. سى بدهند!
كروبى- بنده هم پيشنهادى دارم.
منشى- در مورد همين مسأله؟
كروبى- نخير، پيشنهادى بود كه آن موقع وقت گرفتم كه آقاى هاشمى صحبت كرد شما فرموديد براى آخر بگذاريد.
نايب رئيس (خامنه‏اى)- خوب، فكر مى‏كنم پيشنهاد «كثير الانتشار» هم يك رأى خواهد آورد!
منشى- شما اگر مى‏خواهيد به شكل ماده بيايد اگر مكتوب بفرماييد خوب است كه اينجا خوانده بشود يا شفاهى بفرماييد.
كروبى- من يك قدرى توضيح مى‏دهم.
منشى (يزدى)- بفرماييد.
مهدى كروبى- عرض مى‏كنم كه حضرت امام موارد و اصول مشخصى را تعيين كرده‏اند من فكر مى‏كنم كه اينجا تصويب كنيم كه يك ماده به آيين‏نامه اضافه بشود كه اين مجمع يا همين شورا تنها موظفند كه در اين اصول صحبت كنند كه آنجا تعيين شده. براى اين‏كه در بيرون بحث‏هاى حول وحوش هست كه آيا مى‏شود مثلًا در اصول ديگر هم صحبت بشود؟ مواردى ديگر گفت و گو شده كه اگر صحبت شد به حضور امام ببرند من معتقدم كه از همين حالا بايد تصويب بشود و آيين‏نامه يك ماده داشته باشد كه تنها در مورد همين اصولى كه امام مطرح كرده‏اند بايد بحث بشود به علت اين‏كه با توجه به كمى وقت و محدود بودن افرادى كه ما اينجا داريم و تعدادمان هم كم است و اين‏كه اگر وارد آن وادى بشويم كه مشكلات فراوانى خواهيم داشت و پيشنهادهاى فراوانى داده خواهد شد راجع به دولت و اختياراتش، راجع به قو قضائيه از اين‏كه مجلس نمى‏تواند از آن سؤال كند. راجع به مجلس كه بعضى‏ها مى‏گويند قدرتش زياد است من مى‏دانم خيلى بحث‏هايى پيش خواهد آمد كه ما در وادى قرار مى‏گيريم كه مشكلات داريم لذا از اول تصويب كنيم كه ما در همين حد و اصولى كه امام خواسته در همين حد بحث مى‏كنيم و ديگر بحثى خارج از اينها نمى‏كنيم.
منشى- اين پيشنهاد جناب‏عالى با پيشنهاد آقاى امينى هست كه نوبتش مى‏رسد. آقاى هاشميان پيشنهاد كرده‏اند: «هر يك از اعضاء حق دارد در مدت بازنگرى اصول قانون اساسى سه روز از مرخصى با موافقت رئيس شورا و رئيس كميسيون استفاده نمايد».
                        صورت مشروح مذاكرات شوراى بازنگرى قانون اساسى(جلسه‏14-1)، ص: 163
نايب رئيس (هاشمى رفسنجانى)- اين اصلا بود و حذف كرديم و دوباره كه بر نمى‏گرديم! اين در پيشنهاد كميسيون بود، ما رد كرديم.
هاشميان- چه دليلى داريد كه بر نمى‏گرديد، شايد يك كسى كارى دارد ...
هاشمى رفسنجانى- خوب مرخصى كه مى‏دهيم.
منشى (يزدى)- پيشنهاد بعد مربوط به جناب آقاى عميد هست كه: «اصلاحيه‏ها و متمم‏هاى مصوب شورا نبايد اصول خارج از محورهاى هشت گانه تعيين شده را نقض نمايد و تشخيص آن با شوراى نگهبان مى‏باشد». خوب تقريباً همين است ديگر، منتها تعبير ايشان اين است كه اصلاحيه‏ها و متمم‏هاى مصوب شورا نبايد اصول خارج از محورهاى هشت گان تعيين شده را نقض نمايد و تشخيص آن با شوراى نگهبان مى‏باشد اين خيلى جاها تصادم پيدا مى‏كند (خامنه‏اى- خوب اين خيلى موارد متعددى دارد) مطلب جناب آقاى كروبى اين است كه اين شورا فقط در اين هست محور حق بحث داشته باشد پيشنهاد جناب‏عالى اين است كه بحثى كه در يكى از اين محورها مى‏كند با ساير اصول تصادم نداشته باشد.
عميد زنجانى- خوب اگر نقض بكند معلوم است خارج از هشت محور است (خامنه‏اى- بفرماييد صحبت كنيد) ببينيد تشخيص نقض طبق قانون اساسى بايد با شوراى نگهبان باشد مفروض اين است كه كلى اصلاحيه‏ها و متمم‏ها در چارچوب هشت محور تعيين شده است مفهوم مخالف اين‏كه همان متخذ از پيام حضرت امام است، اين است كه «كلى اصلاحيه‏ها و متمم‏هايى كه ناقض اصول خارج از اين هشت محور تعيين شده باشد بى‏اعتبار است» (مفهوم مخالف اين است) و آن وقت مى‏ماند كه تشخيص آن با چه كسى است؟ چه كسى تشخيص بدهد كه اين اصلاحيه‏ها و متمم‏ها مخالف با اصول ديگر است يا مخالف نيست ناقض اصول ديگر است يا ناقض نيست؟ طبق قانون اساسى خواه ناخواه بايد با شوراى نگهبان باشد چون اصل تشخيص شوراى نگهبان جزو هشت محور نيست، آن جزو اصولى است كه دست نمى‏خورد! بنابراين تشخيص آن با شوراى نگهبان است.
منشى (يزدى)- آقاى خزعلى به عنوان مخالف بفرماييد.
ابوالقاسم خزعلى- نظر جناب آقاى عميد اين است كه چون شوراى نگهبان كار كرده‏اند آشناتر هستند، خوب است ولى تشخيص در اينجا با شوراى نگهبان نيست، تشخيص مصوبات فرعى و تطبيق آن بر قانون اساسى، آن با شوراى نگهبان است اينجا مصوبات اصول قانون اساسى است اينجا هنوز مشخص برايش معين نشده.
نايب رئيس (هاشمى رفسنجانى)- توجه بفرماييد آقايان، من هم با پيشنهاد آقاى عميد مخالفم، هم با پيشنهاد آقاى كروبى (هر دوقسمت را) اين‏كه بگوييد كه تصادم نداشته باشد ما اينجا مأمور شده‏ايم كه براى تمركز قو قضائيه يا چيز ديگرى اين مأموريتمان را انجام بدهيم هر جا اصلاح بكنيم ممكن است يك اصلى در يك جايى (براساس همين بحث‏هايى كه قبلًا داشتيم) بايد اصلاح بشود يعنى وقتى كه اين كار را داريم انجام مى‏دهيم اگر يك اصلى جاى ديگرى اصلاح بشود طبعاً بايد آن را هم اصلاح بكنيم اگر منظورتان از تصادم اين است، اين اتفاق مى‏افتد و بايد هم بشود. اگر منظورتان اين است كه خارج از اين مأموريت،
                        صورت مشروح مذاكرات شوراى بازنگرى قانون اساسى(جلسه‏14-1)، ص: 164
يعنى ما يك چيزى از خودمان اضافه بكنيم به اين و اين تصادم بكند، خوب بلى اين كار را نبايد بكنيم ولى ما براى انجام كارمان ممكن است مثلًا با پنجاه تا اصل از اصول قانون اساسى تصادم پيدا بكند كه آنها بايد اصلاح بشود. در مورد صحبت آقاى كروبى هم كه فرمودند كه ما اصلًا خارج از اين چارچوب ... بلى ما فعلًا، اصلًا در ماد 4 نوشته‏ايم كه «به منظور بررسى و بحث در مورد مسائلى كه محدود آن را حضرت امام مدّ ظله تعيين كرده‏اند» يعنى اصلًا چارچوب‏مان اين است اما اين‏كه شما از حالا بگوييد ما در آينده هيچ جاى ديگرى نمى‏خواهيم، اين را هم فعلًا نبنديد چون ممكن است ما در زمين بحث متوجه بشويم كه يك كار ديگرى هم در قانون اساسى بايد بشود و به حضرت امام يك كسى ببرد پيشنهاد بدهد امام كه نبسته‏اند، حق امام محفوظ است اگر مأموريت جديدى به ما محول كردند كه به نظر من از مواردى كه بايد از ايشان تقاضا بكنيم تفسير قانون اساسى است كه بايد وضع روشنى داشته باشد و مواردى ديگرى هم ممكن است چه اشكالى دارد كه از امام كسى تقاضا بكند امام مثل هم مأموريت‏هايى كه به ما داده‏اند به ما بگويند اين موارد ديگر را هم رسيدگى و اصلاح بكنيد بنابراين حالا كه ما وارد شده‏ايم داريم قانون اساسى‏مان را اصلاح مى‏كنيم، رفراندوم مى‏كنيم، اين ضررهايش را داريم تحمل مى‏كنيم، بحث‏هاى مخالف و موافق را داريم اگر يك جاى ديگرى ضرورت داشته كه بكنيم چرا دست خودمان را ببنديم كه الان قيد بكنيم الا و لابد نشود البته اگر هم نگفتند نمى‏شود يعنى قبل از اين‏كه امام بگويند ما حق نداريم، اينجا هم نوشته‏ايم كه در محدود اين است اين نظر شما تأمين است در مورد آقاى عميد هم اين تصادم پيش مى‏آيد.
منشى (يزدى)- آقاى خامنه‏اى بفرماييد.
سيد هادى خامنه‏اى- اينجا در چند چيز ترديد نيست: يكى اين‏كه در مواردى كه حضرت امام معين مى‏فرمايند نبايد بيشتر از آن برويم، چه همين هشت تا، چه چيزهايى كه بعد ممكن است موافقت بفرمايند.
و باز در اين ترديدى نيست كه هر كدام از اين اصول كه مورد بحث قرار مى‏گيرد خواه ناخواه اصول ديگر را چه در دوروبر اين اصول و در محدود آن فصل، چه در فصل‏هاى ديگر ممكن است متأثر كند و تحت تأثير قرار بدهد و تغييرى در آنها ايجاد كند.
اما اينجا جاى يك ضابطه خالى است كه همان بايد بحثش بشود و آن همان چيزى است كه من در صحبت‏هاى قبلى به آن اشاره كردم و بنا شد كه بعد به آن برسيم آن ضابطه كه جايش خالى است عبارت از اين است كه ما در بحثى كه اينجا مى‏كنيم حق داريم در چارچوب همين بحث به اندازه‏اى پيش برويم كه اصول ديگر را به هر اندازه‏اى تغيير بدهد البته اين‏كه چقدر تغيير داده و تغييرات را ثبت و ضبط بكننند همان گروهى است كه در اين ماده اخير پيش‏بينى شد اما اين ضابطه را ما بايد داشته باشيم كه چه كسى و كدام گروه تشخيص بدهند كه اين تغييرات و اين تجاوزى كه در واقع دارد به اصول ديگر انجام مى‏گيرد از ناحى يك بحث طبيعى است كه در اين هشت مورد ما داريم مى‏كنيم يا نه، در خود اين بحث‏ها نوعى انحراف از حد، پيدا شده كه اين انحراف از حدود بحث باعث ورود به اصول ديگر و تغيير در اصول ديگر شده؟ كه اين دوتا با هم تفكيك‏پذير است و با حرف آقاى كروبى و آقاى عميد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 165
هم به كلى متفاوت است (اين عرضى كه بنده مى‏كنم) اين هنوز جايش خالى است و ضابطه‏اى لازم دارد كه پيش‏بينى نشده.
منشى- آقاى موسوى بفرماييد.
موسوى اردبيلى- مطالبى را كه جناب آقاى هاشمى فرمودند اين با آن چيزهايى كه در ذهن ما هست خيلى تطبيق نمى‏كند اين‏كه مى‏فرمايند اختيارات حضرت امام محدود نيست، اين جزو مسلمات است، اختيارات حضرت امام محدود نيست اگر امر بفرمايند كه شما هم اصول قانون اساسى را در اينجا مورد بحث بدهيد كسى نمى‏آيد بگويد كه چرا و امثالهم ...
اما اين يك ضرورتى است كه حضرت امام آقايان را انتخاب كرده‏اند و مورد اعتماد حضرت امام هستند يك اصل، دو اصل، سه اصل تا هشت اصل را حضرت امام در انتها فرموده‏اند من فكر مى‏كنم (شايد نظر آقايان هم اين باشد آقايان پيشنهاد دهنده ما) ما كه در اينجا هستيم ما جلسه را، شورا را طورى رهبرى نكنيم، هدايت نكنيم كه بالاخره خدمت حضرت امام عرض بشود آقا شما 8 مورد فرموديد 10 مورد ديگر هم هست، 20 مورد ديگر هم هست اين اصلًا همه اصول قانون اساسى را زير پا گذاشتن است و تبعات نامطلوبى خواهد داشت به همان مقدار ضرورت اكتفا بشود حالا اگر خود حضرت امام رسيدند به اين‏كه يك مورد ديگر هم هست، دو مورد ديگر هم هست ما در آنجا مخالفت نخواهيم كرد ولى مبناى‏مان بر اين باشد، اصل‏مان اين باشد تا مى‏توانيم به همين مقدار كه حضرت امام فرموده به همين مقدار قناعت بشود و احتراز بشود از اين‏كه ... الان در ذهن هر كسى مواردى هست همين كه حضرت امام در نامه‏اش مرقوم فرموده‏اند اين قانون اساسى جهات بسيار خوبى، جهات راقى دارد حتى ممكن است بعضى از افرادى باشند كه در همان جهات راقى هم حرف داشته باشند بعد با يك وسيله‏اى، با يك وسايطى و امثال اينها مثلًا كارى بشود يا در اينجا طورى پيش بيايد در آنها هم برود زير سؤال اگر اين باشد اين بر مصلحت نيست اين درست نيست اين كار بشود بنابراين ما مبناى‏مان اين باشد مگر اين‏كه حضرت امام خودشان يك امرى بفرمايند خوب، حضرت امام هرچه هم فرمودند مطاع است.
منشى (يزدى)- جناب آيت الله مشكينى فرمايشى داريد بفرماييد.
رئيس (آيت الله مشكينى)- بسم الله الرحمن الرحيم. اين‏كه امام محدود كرده است مطلب را در اين اصول معين اين معنايش اين است كه ما ابتدائاً سراغ اصول ديگر نرويم ما در اطراف اين موضوعات مخصوصه بحث كنيم اما حالا بحث در اطراف اينها يك وقت منجر شد به اين‏كه قانون ديگرى اصل ديگرى تقييد بشود يا تخصيصى بر او وارد بشود يا اصلاح اين معارض شد با يك قانون و اصل ديگرى كه اگر بخواهيم اين را اصلاح كنيم آن افساد مى‏شود آن بايد تغيير پيدا كند در اين موارد تعدى كردن لازم امتثال امر امام است، در مورد بحث به نظر مى‏رسد كه اينها هيچ مانعى ندارد كه شما با كمال وسعت نظر مواد مورد بحث‏تان را بحث كنيد و اثبات كنيد و رأى بدهيد ولو منجر بشود به اين‏كه يك اصل ديگرى تقييد بشود آنجا هم همان قيد را هم تصرف مى‏كنيد، تقييد مى‏كنيد آن‏هم مشمول همين امر است كه در اينجا ... شما نبايد به اين ملاحظه از آن اوامرى كه از آن وظايفى كه انجام بدهيد قناعت كنيد نرويد به سراغ وظايف‏تان، والسلام.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 166
ى زدى- آقاى عميد بفرماييد.
عباسعلى عميد زنجانى- من عذر مى‏خواهم اين نكته را عرض مى‏كنم قانون اساسى فعلى بيش از 15 ميليون رأى داشته و هيچ پيش‏بينى مى‏شود كه اگر احياناً اصلاحيه‏ها و متمم سرايت بكند به كليه اصول و احياناً حق ايجاد بكند وقتى شورا حق داشته باشد در كليه موارد كه پيش بيايد اصلاحيه و متمم داشته باشد اين حق براى جامعه هم خود به خود ايجاد مى‏شود، طمع‏ها را زياد مى‏كند، توقعات را بالا مى‏برد و فردا هر روز پيشنهاد و طومار و مسائل ديگرى به شورا خواهد رسيد از ريز و درشت اصول قانون اساسى زير سؤال خواهد رفت و وقتى شيرازه از هم پاشيده شد شل شد ديگر قابل كنترل نيست و وانگهى در نهايت پيش‏بينى مى‏شود ما چقدر رأى در رفراندوم دوم داشته باشيم بنابراين يك حد سلبى بايد براى بحث‏هاى شورا در نظر گرفته بشود كه مشخص بشود كه ناقض اصول ديگر نباشد اما اين‏كه اصلاحيه‏ها و متمم‏ها ممكن است تغييرات لفظى اصلاح عبارتى در اصول ديگر ايجاد بكند اين مورد بحث نيست كه جناب آقاى هاشمى مى‏فرمايند اين مسلم است وقتى 4 تا 5 تا 2 تا كمتر، بيشتر اصل متمم آورده شد در اصول ديگر اثر خواهد گذاشت آن را كميسيون پنجم كه هماهنگ كننده است مى‏شود درست كند اما آن‏كه من پيشنهاد مى‏كنم اين است كه ناقض اصول ديگر نباشد ناقض اصول مفهومش خيلى روشن است يعنى كلياتش را از بين ببرد در آن صورت شيرازه به هم مى‏خورد و مفاسدى كه اشاره شد ...
منشى (يزدى)- اجازه مى‏فرماييد؟ من هم بايد مثل جناب آقاى عميد اول عذرخواهى كنم از اين‏كه مى‏خواهم اين حرف را بزنم كه واقعاً تعجب مى‏كنم چطور مثل جناب آقاى عميد اين صحبت را مى‏فرمايند؟ بحث اين است جناب آقاى عميد كه 8 مسأله را مشخص كرده‏اند، فرموده‏اند درباره اين 8 مسأله بحث كنيد حالا در قانون اساسى فقط اين 8 مسأله نيست كه، فرض كنيد نيروى نظامى ما در قانون اساسى، ارتش يك اصل دارد سپاه هم يك اصل دارد كسى اينجا بيايد بگويد كه ما درباره ارتش و سپاه مى‏خواهيم بحث بكنيم دو تا نيرو يك نيرو بشود بدون ترديد ما چنين حقى را نداريم اصلًا جاى احتمالش هم نيست، كسى احتمال هم نمى‏دهد و تمركز در قو مجريه هيچ وقت نمى‏تواند سراغ اين مسأله بيايد تمركز در قو مجريه كه گفته شده است نمى‏خواهد بگويد يعنى ارتش و سپاه مطرح بشود. بحث اين است كه در اين 8 مورد كه شما به هر چه رسيديد، در تمركز به هر چه رسيديد اگر يكى از آن اصول تمركزى را كه شما به آن رسيديد قبول نمى‏كند يا عبارتش توان ندارد يا تحمل ندارد شما آن عبارت را بايد به هم بزنيد برگردانيد يا آن اصل را اصلًا حذف بكنيد بنابراين مطلب جناب‏عالى محفوظ است عنايت بفرماييد! بنابراين مطلب شما محفوظ است كه ما فقط اين 8 مسأله را داريم بررسى مى‏كنيم تا وقتى دستور جديدى از ناحيه حضرت امام نيامده است ما نمى‏توانيم چيز ديگرى را بحث كنيم بلى، ممكن است در خلال بحث شما رسيديد به يك مسأله‏اى كه اصولًا يك بحث جديدى هم بايد داشته باشيم روى كل سيستم اصلًا كه چرا ما 3 تا قوه داريم اصلًا دوتا قوه بيشتر نباشد عنايت بفرماييد! (عميد- آقاى هاشمى هم نظرشان همين بوده) نخير، آقاى هاشمى اين را نمى‏فرمايند كه غير از اين 8 مورد هم بتوانيم بحث كنيم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 167
نه خير، ايشان مى‏فرمايند فعلًا مأموريتى كه از ناحيه حضرت امام است همين 8 تا است ابتدائاً سراغ بحث ديگرى نمى‏توانيم برويم اما اين‏كه ما بگوييم نه، از الان نفى بكنيم به گونه‏اى كه اگر در خلال بحث، حضرت امام لازم دانستند يك مسأله جديدى پيشنهاد به ايشان شد و ايشان دستور دادند 8 تا، شد 9 تا طبيعى است كه مى‏توانيم بررسى كنيم از الان نگوييم 8 تا 9 تا نيست ولى معلوم است كه مفاد 8 موضوع معين شده همين 8 تا است خود به خود هر اصلى هم با اينها ارتباط پيدا مى‏كند قطعاً بايد تصرف داشته باشد ولى مباحث مستقل ديگرى كه ارتباط ندارد بنابراين ما ابتدائاً حق نداريم سراغش برويم همين‏طور كه جناب آقاى مشكينى هم فرمودند در ماد 4 هم ظاهراً مفاد همين است، بنابراين منظور شما تأمين است لزوم اين‏كه تصويب نفى هم بكنيم به نظر مى‏رسد نباشد.
نايب رئيس (خامنه‏اى)- بله، يعنى حد سلبى كه آقاى عميد مى‏فرمايند از حد ايجابى كه اولى‏تر نيست خوب امام حد ايجابى مشخص كرده‏اند.
اين 8 مورد يعنى لاغير منتها امام، هيچ اصل خاصى را مشخص و معين نكرده‏اند كه بايد درباره اين اصول بحث كنيد.
نه، اين 8 مورد را ما بايد تمام كنيم، تمركز قوه مجريه يا قضائيه بايد تأمين بشود، حالا تمركز ايجاب مى‏كند اگر تأمين او مستلزم اين است كه دوتا اصلى كه اصلًا در باب قو مجريه هم نيست آنها هم تغيير پيدا كند، همين‏طور كه آقاى مشكينى فرمودند ...
حالا آن‏كه گفته شد داريم مى‏گوييم آنها هم بايد تغيير پيدا كند، يك حرفى زده شد كه به نظر من اين حرف را بد نيست در ذهن داشته باشيم كه اگر چنان‏چه بررسى‏ها به طور طبيعى از حد لازم براى آن‏چه كه در نامه حضرت امام خواسته شده فراتر رفته يعنى به عنوان تمركز قو مجريه بى‏خود دست‏اندازى شده به يك حدود ديگر، من خيال مى‏كنم آن نمى‏خواهد ما يك هيأتى را براى او معين كنيم، خود جلسه عمومى بايد تشخيص بدهد تا گفته شد كه آقا ما مى‏خواهيم اصل مثلًا فرض كنيد كه 115 را هم تغيير بدهيم به خاطر اين قضيه، مى‏گوييد نه آقا اين به قو قضائيه مثلًا ارتباطى ندارد به تمركز قو قضائيه فكر نمى‏كنم خيلى مشكلى داشته باشيم آقايان نگرانى نبايد داشته باشند.
منشى (يزدى)- چون وقت كوتاه است 3 تا پيشنهاد ديگر هم هست پس محبت كنيد اينها را تكليفش را تعيين كنيد.
نايب رئيس (خامنه‏اى)- بلى، بفرماييد پيشنهادها را.
منشى (يزدى)- پيشنهاد جناب آقاى عميد كه بحث شد تا اينجا رسيد رويش رأى‏گيرى اگر مى‏فرماييد ...
خامنه‏اى- راجع به پيشنهاد ايشان اصلًا ما اختلاف محتوايى نداريم با آقاى عميد (يزدى- اختلاف نداريم نظرشان تأمين است مطمئناً) ما مى‏گوييم ايشان مى‏گويند ما اين را قبول داريم خوب، آن را هم كه شما مى‏گوييد كه ...
عميد- پيشنهاد جناب آقاى هاشمى بود كه اگر خارج از 8 محور پيش آمد ما محدود نباشيم.
نايب رئيس (خامنه‏اى)- 8 محور را كه امام مشخص كرده‏اند، اصلًا مأموريت اين جلسه جز همان 8 محور چيز ديگرى نيست.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 168
عميد زنجانى- خوب همين را ذكر كنيد.
ى زدى- ذكر شده است در ماده 4 آمده.
هاشمى رفسنجانى- عين عبارت را خواندند ...
ى زدى- اين در ماد 4 كه آمده.
عميد زنجانى- آخر مفهوم مخالفش اين است كه ...
خامنه‏اى- آخر چه لزومى دارد؟ امام كه گفته‏اند در اين اصلًا معنى ندارد كه اين بخواهد درباره چيز ديگرى بحث بكند.
رئيس (مشكينى)- نظرتان تأمين است.
منشى (يزدى)- اين تأمين شده است پس به هر حال به رأى بگذاريم يا به رأى نگذاريم؟
نايب رئيس (خامنه‏اى)- به رأى بگذاريد، آقاى عميد مى‏فرمايند كه تصريح بشود كه در غير اين 8 مورد اين جلسه نمى‏تواند تصميم‏گيرى كند آقايانى كه موافق‏اند دستشان را بلند كنند (عده كمترى موافقت كردند) رأى نياورد.
هاشمى رفسنجانى- ولى نظرشان را ما قبول داريم يعنى ما مستدلًا وارد نمى‏شويم مگر اين‏كه تصادم كند آخر اين حرف ممكن است، نه، اين اشكالش ممكن است اين باشد كه تصادم، اگر تصادم كرد شما گفته‏ايد نه نمى‏توانيم.
عميد زنجانى- آخر ايجاد تنش مى‏كند.
منشى (يزدى)- پيشنهاد بعد اين است كه كميسيون‏ها در صورت تصويب اعضاء مى‏توانند از مشاوران استفاده نمايند.
نايب رئيس (هاشمى رفسنجانى)- مى‏توانند.
نايب رئيس (خامنه‏اى)- حالا اين را بگذارند رأى بگيريم «كميسيون‏ها هم مى‏توانند از مشاور استفاده كنند» آقايانى كه موافق‏اند دست بلند كنند (اكثر موافق بودند) تصويب شد.
منشى (يزدى)- پيشنهاد جناب آقاى كروبى غير از اين پيشنهاد است اين بود كه ... معذرت مى‏خواهم اگر يادم رفت چون مكتوب نيست ...
مهدى كروبى- مفهوم عرضم اين است كه ما تصويب كنيم يا به صورتى يك ماده‏اى در آيين‏نامه‏اى بيايد يا تصويب، كه ما محدوده كارمان همين اصولى است كه در نامه امام آمده همين مطالب ... (يزدى- در ماد 4 آمده است) و آن‏چه كه به اينها بر مى‏خورد طبيعى است كه ممكن است 50 تا اصل بر بخورد اصلًا اين‏كه حتى پيشنهاد هم بكنيم به حضرت امام اين را ببنديم و اين كار را نكنيم چون پيشنهادهاى مختلفى خواهد شد و اصول فراوانى زير سؤال مى‏رود يعنى مى‏خواهند درخواست دارند من مى‏دانم مجلس معتقد است وضعش محدود است شوراى عالى قضائى نمى‏تواند سؤال كند دولت معتقد است مجلس هر چيزى را بايد بياورد در مجلس مطرح كند ...
نايب رئيس (خامنه‏اى)- آخر اينها كه جزو اين 8 مورد كه نيست آقاى كروبى!
منشى (يزدى)- در همين ماد 4 منظور شما تأمين شده يا نه؟ به منظور بررسى و بحث در مورد مسائلى كه محدود آن را حضرت امام مدّ ظله العالى در نامه مورخ 4/ 2/ 68 تعيين فرموده‏اند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 169
مهدى كروبى- نه، عرض مى‏كنم اصلًا تصريح كنيد كه سؤال نكند بالصراحه.
نايب رئيس (هاشمى رفسنجانى)- مگر مى‏شود سؤال نكند؟ هر كه مى‏خواهد سؤال كند، ما كه نمى‏توانيم سلب كنيم كه سؤال نكنند.
ى كى از آقايان- از چه كسى سؤال كند؟
هاشمى رفسنجانى- از امام.
منشى (يزدى)- حالا به هر حال به رأى بگذاريد كه معطل نشويم چون وقت كم است.
نايب رئيس (خامنه‏اى)- آقايانى كه با اين نظر آقاى كروبى موافق هستند دستشان را بلند كنند (عده كمى موافقت كردند) رأى نياورد بعدى را بفرماييد.
منشى (يزدى)- پيشنهاد بعدى، آقاى مؤمن پيشنهاد كرده‏اند كه هر يك از اعضاء حق تذكر آيين‏نامه‏اى را به هيأت رئيسه و ديگران خواهند داشت.
هاشمى رفسنجانى- البته دارند.
مؤمن- به اين مسأله در آيين‏نامه اشاره‏اى نشده است.
نايب رئيس (هاشمى رفسنحانى)- عيب ندارد يك جايى بنويسيد دارند.
نايب رئيس (خامنه‏اى)- آقايانى كه موافقند كه حق تذكر آيين‏نامه‏اى تصريح بشود دستشان را بلند كنند (اكثر موافقت كردند) تصويب شد.
منشى (يزدى)- آخرين پيشنهاد اين است كه به وسيله روزنامه يا راديو از صاحب نظران دعوت شود كه نظرات خود را كتباً به شورا تقديم نمايند اين در آيين‏نامه ...
خامنه‏اى- اين‏كه آيين‏نامه نمى‏خواهد اين را در خبر امروز آقايان گنجانده‏اند.
هاشمى- بله، اين كار تبليغات است.
منشى (يزدى)- اين را اصلًا در آيين‏نامه ندارد پيشنهادها تمام شد.
نايب رئيس (هاشمى رفسنجانى)- آقايان ما مى‏خواهيم قرعه‏كشى كنيم من عبارت را بخوانم ببينيد آن كارى كه من مى‏خواستم بكنم از عبارت استفاده نمى‏شود اگر مى‏شود آن كار را قبل از قرعه انجام بدهيم اين‏طورى آمده: «در صورتى كه تعداد داوطلبان عضويت در هر يك از كميسيون‏ها بيش از تعداد لازم براى هر يك از آنها باشد» (كه الان در رهبرى فقط اين‏طور شده كه بيشتر هستند) و حالا اين جمله: «و بعضى از داوطلبان از پيشنهاد خود منصرف نشدند» (يعنى اين جمله مى‏فهماند كه آقايان توجه داشتند موقع نوشتن اين‏كه حق انصراف را قبل از قرعه داده‏اند) بنابراين آقايان با توجه به همين ليستى كه خدمتتان داديم من اين‏طور مى‏خواهم برداشت كنم كه حق انصراف داريد يعنى اگر كسى بخواهد از اين‏كه در رهبرى نوشته منصرف بشود كه به قرعه تكليفش تعيين نشود مى‏تواند الان جا به جا بكند ما الان مى‏خواهيم قرعه بكشيم فقط هم در مورد همين كميسيون رهبرى است بنابراين اگر آقايان مايل هستند بعضى‏هاى‏شان جاى‏شان را عوض كنند اين‏كه در قرعه گذاشته‏ايم ...
نايب رئيس (خامنه‏اى)- آقاى موسوى نظرى داريد بفرماييد.
ميرحسين موسوى- اينها كه انصراف مى‏دهند مى‏توانند در كميسيون ديگرى بروند؟
نايب رئيس (رفسنجانى)- بلى، در كميسيون‏هاى بعدى بعضى‏هاى‏شان پر است 6 تا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 170
نوشته‏ايم آنجا هم دچار قرعه مى‏شوند بعضى‏هايش خالى است يعنى كميسيون چهارم اصلًا انتخاب اول ندارد مى‏توانند هر كس بخواهد برود آنجا از اول جايش روشن است كميسيون سوم و چهارم پر است اگر بنويسند آنجا هم دچار قرعه مى‏شوند.
منشى (حبيبى)- آقاى هاشمى كميسيون چهارم پر نيست.
نايب رئيس (خامنه‏اى)- سوم هم پر نيست.
هاشمى رفسنجانى- سوم هم خالى است يعنى كميسيون قضائى هم دوتا فقط نوشته‏اند چهار تايش خالى است آقايانى كه نمى‏خواهند دچار قرعه بشوند آنجا بنويسند جاى‏شان پر مى‏شود بنابراين ما قبل از اين‏كه قرعه بكشيم اين حق را به آقايان مى‏دهيم كه اگر مى‏خواهند انتخاب‏شان را عوض كنند آنهايى كه در شوراى رهبرى نوشته‏اند.
ى كى از آقايان- تا فردا وقت بدهيد كه اگر مى‏خواهند تجديد نظر بكنند.
نايب رئيس (هاشمى رفسنجانى)- نه حالا مى‏خواهيم برنامه درست كنيم.
منشى (يزدى)- كه كميسيون‏ها بتوانند كارشان را شروع كنند.
نايب رئيس (هاشمى)- خوب، اگر كسى نمى‏خواهد منصرف بشود قرعه مى‏كشيم الان آقايان حضور داشته باشند قرعه را انجام بدهيم قرعه را انجام بدهيد.
نايب رئيس (خامنه‏اى)- قرعه را الان مى‏خواهيد انجام بدهيد؟
نايب رئيس (هاشمى)- آماده كرده‏ايم، ورقه‏هايى كه افرادى كه در رهبرى اسم نوشته بودند در گلدان ريخته‏ايم در مى‏آوريم مى‏خوانيم آن 7 تايى كه اول در بيايد بدهيد يكى از آقايان در بياورند آقاى مشكينى در بياورند يكى يكى در بياورند بخوانيد.
نايب رئيس (خامنه‏اى)- كسانى را كه شما مى‏خوانيد عضو اصلى كميسيون رهبرى هستند.
رئيس (مشكينى)- بسم الله الرحمن الرحيم. آقاى بيات، آقاى سيد هادى خامنه‏اى، آقاى امينى، آقاى مؤمن، آقاى خزعلى، آقاى موسوى اردبيلى، آقاى مهدوى‏كنى.
نايب رئيس (خامنه‏اى)- بسيار خوب، 7 نفر كميسيون اول 7 نفر اصلى مشخص شد كه چه كسانى هستند بقيه بايستى در كميسيون‏هاى ديگر عضو بشوند بعضى تشريف ببرند به كميسيون‏هاى ديگر انتخاب بايد بكنند.
هاشمى- آنجا ببينيم قرعه ندارد.
ى زدى- خوب، قهراً ما كميسيون دوم را مقدم مى‏دانيم فرض كنيد بنده كه اول نوشته‏ام دوم هم نوشته‏ام قضائى. خود به خود قضائى دوم است قرعه نمى‏خواهد چون 6 تايش پر است.
نايب رئيس (هاشمى)- كميسيون چهارم پر شد چون آن 6 تايش را دارد كسى به كميسيون چهارم نمى‏رود.
نايب رئيس (خامنه‏اى)- توجه بفرماييد! كميسيون سوم به اين ترتيب مى‏شود: جناب آقاى حسن حبيبى- جناب آقاى عميد- جناب آقاى يزدى- جناب آقاى محمدى گيلانى- جناب آقاى آذرى قمى- جناب آقاى مشكينى. چون اين آقايان انتخاب دوم‏شان را دو نفر كه انتخاب اول‏شان بود آقاى حبيبى و آقاى عميد. 4 نفر ديگر هم انتخاب دوم‏شان قضائى بود انتخاب اول‏شان رهبرى بود كه رأى نياوردند يعنى از قرعه بيرون نيامدند بنابراين آن 4 نفر مى‏آيند كميسيون سوم. كميسيون سوم هم پر شد كميسيون دوم كه از اول پر بود 6 نفر بودند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 171
بقيه هم مى‏روند كميسيون چهارم.
هاشمى رفسنجانى- چه كسانى هستند؟ ما هم مى‏رويم كميسيون چهارم. براى آقاى امامى و آقاى جنتى و آن 3 نفر هم باز بايد قرعه‏كشى بشود.
نايب رئيس (خامنه‏اى)- نه، قرعه‏كشى نمى‏خواهد ببينيد كميسيون 4 (هاشمى- آنها ديگر ... فقط يك جا مانده ديگر جايى ندارد) كميسيون 4 است ديگر، آقاى توسلى انتخاب دوم‏شان بوده مى‏آيند همان‏جا. آقاى هاشمى هم كه خود شما باشيد انتخاب دوم‏تان بوده مى‏آييد آن وقت از كسانى كه انتخاب اول‏شان كميسيون رهبرى بوده آن آقايان هاشميان، امامى كاشانى، جنتى.
منشى (حبيبى)- نفر بعدى هم آقاى طاهرى خرم‏آبادى هستند.
نايب رئيس (هاشمى)- خوب حالا برنامه بريزيم، كميسيون‏ها كارشان را بايد از فردا شروع كنند اگر آقايان بحث مى‏خواهند بكنند در آن عناوينى كه گفتيم يك جلسه عمومى بگذاريم والا برويم در كميسيون‏هاى ديگر.
امينى- من پيشنهاد مى‏كنم فردا يك جلسه عمومى داشته باشيم تا مسؤولان مشكلات را بازگو بكنند چون ممكن است مقدارى روشن‏تر بشويم.
نايب رئيس (خامنه‏اى)- بلى، حرف منطقى است.
نايب رئيس (هاشمى)- ى ك جلسه كامل باشد كه ...
خامنه‏اى- به نظر من جلسه فردا عصر را بگذاريم شروعش در اينجا عمومى باشد در ادامه‏اش كميسيون‏ها كار كنند.
هاشمى- خيلى خوب، منتها بگويند چه كسى صحبت مى‏كند؟ حالا نمى‏خواهند بگوييد؟
منشى (يزدى)- بلى، من موافق هستم كه جلسه عمومى باشد ولى محورهاى بحث‏ها بايد مشخص باشد نه اين‏كه بحث‏هاى آزاد مطلق گفته بشود. مثلًا درباره مسأله رهبرى 2 نفر 3 نفر صحبت كنند مشكلاتى، پيشنهادهايى هرچه هست صحبت بشود يا دربار شوراى عالى قضائى 2 نفر صحبت كنند مشكلات اگر هست صحبت بشود ولى همين‏طور به طور كلى گفته بشود كه چه مشكلاتى داريم و چه مشكلاتى سبب شده است كه اين حالت پيش آمده اين شايد خيلى نتواند راهنمايى داشته باشد براى كار كميسيون.
نايب رئيس (خامنه‏اى)- فعلًا نگوييم.
رئيس (مشكينى)- اگر خواستيم فردا مى‏گوييم.
منشى (يزدى)- اگر فردا وقت گرفته مى‏شود امروز صحبت كنيم ما قبلًا وقت گرفته‏ايم.
نايب رئيس (خامنه‏اى)- فردا، الان ديگر آقايان خسته هستند.
                        3- پايان جلسه و تاريخ تشكيل جلسه آينده‏

رئيس (مشكينى)- جلس بعد فردا ان شاء الله ساعت چهار (16) خواهد بود
 (جلسه ساعت نوزده پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 173
                        جلسه پنجم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و ده دقيقه روز سه شنبه دوازدهم ارديبهشت ماه 1368 هجرى شمسى برابر با بيست و پنجم رمضان المبارك 1409 هجرى قمرى به رياست آيت الله مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- بحث پيرامون مسائل كلى‏
3- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 174
                        1- اعلام رسميت جلسه و تلاوت آياتى از كلام الله مجيد

رئيس- بسم الله الرحمن الرحيم، با حضور 18 (هجده) نفر جلسه رسمى است. دستور جلسه را ابلاغ بفرماييد.
منشى- بسم الله الرحمن الرحيم، دستور پنجمين جلسه عمومى شوراى بازنگرى قانون اساسى جمهورى اسلامى ايران بعد از ظهر روز سه شنبه دوازدهم ارديبهشت ماه 1368 هجرى شمسى مطابق با 25 رمضان المبارك 1409 هجرى قمرى.
1- تلاوت كلام الله مجيد.
2- طرح مسائل كلى.
رئيس- تلاوت كلام الله مجيد.
                        اللهم صل على محمد و آل محمد

                        اعوذ بالله من الشيطان الرجيم‏

                        بسم الله الرحمن الرحيم‏

                        لَا يسْتَوِى أَصْحَابُ النَّارِ وَأَصْحَابُ الْجَنَّةِ أَصْحَابُ الْجَنَّةِ هُمُ الْفَائِزُونَ* لَوْ أَنْزَلْنَا هَذَا الْقُرْآنَ عَلَى جَبَلٍ لَرَأَيتَهُ خَاشِعًا مُتَصَدِّعًا مِنْ خَشْيةِ اللَّهِ وَتِلْكَ الْأَمْثَالُ نَضْرِبُهَا لِلنَّاسِ لَعَلَّهُمْ يتَفَكَّرُونَ* هُوَ اللَّهُ الَّذِى لَا إِلَهَ إِلَّا هُوَ عَالِمُ الْغَيبِ وَالشَّهَادَةِ هُوَ الرَّحْمَنُ الرَّحِيمُ* هُوَ اللَّهُ الَّذِى لَا إِلَهَ إِلَّا هُوَ الْمَلِكُ الْقُدُّوسُ السَّلَامُ الْمُؤْمِنُ الْمُهَيمِنُ الْعَزِيزُ الْجَبَّارُ الْمُتَكَبِّرُ سُبْحَانَ اللَّهِ عَمَّا يشْرِكُونَ* هُوَ اللَّهُ الْخَالِقُ الْبَارِئُ الْمُصَوِّرُ لَهُ الْأَسْمَاءُ الْحُسْنَى يسَبِّحُ لَهُ مَا فِى السَّمَاوَاتِ وَالْأَرْضِ وَهُوَ الْعَزِيزُ الْحَكِيمُ‏

                         (صدق الله العلى العظيم)

                         «از آيه 21 تا آخر سورة الحشر»

                        2- بحث پيرامون مسائل كلى‏

منشى- بحث عمومى شروع مى‏شود.
رئيس- جناب آقاى امينى بفرماييد.
ابراهيم امينى- بسم الله الرحمن الرحيم. الحمد لله رب العالمين والصلوة و السلام على اشرف الانبياء و المرسلين.
قبلًا لازم مى‏دانم كه از رهنمودهايى كه حضرت امام مدّ ظله العالى در مورد رهبرى اخيراً فرمودند تشكر كنم و اميدواريم كه به مطالعه همه جانبه از اين موضوع و دقت كافى ان شاءالله از رهنمودهاى حضرت امام هم در اين موضوع استفاده كنيم و موضوع رهبرى را به صورتى در قانون اساسى تنظيم كنيم كه براى هميشه و در همه شرايط قابل استفاده باشد و آن نگرانى كه خيلى‏ها دارند و حضرت امام هم داشتند ان شاءالله برطرف بشود. همين‏طور كه ملاحظه فرموديد حضرت امام در اين رهنمودشان داشتند كه من از اول با شرط مرجعيت كه در قانون اساسى باشد مخالف بودم و آينده را فكر مى‏كردم كه يك همچنين روزى پيش بيايد كه ممكن است ما نتوانيم اين شرط را رعايت بكنيم در صورتى كه اسلام هميشه محتاج به يك سرپرست و مدافعى است نمى‏تواند بگويد در يك زمان نياز ندارد، البته رهنمود امام رهنمود بسيار خوب و به جايى است و كاشف از عمق آينده‏نگرى حضرت امام است كه در آن جو و آن شرايط هم باز ايشان متوجه بوده‏اند كه يك همچنين وضعى ممكن است به وجود بيايد ولى برخورد ما با اين رهنمود حضرت امام دو گونه مى‏تواند باشد: يك برخوردى كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 175
بگوييم خوب امام فرموده‏اند كه مرجعيت شرط نيست و من از اول هم موافق نبودم، ما هم راحت بشويم و بگوييم كه خيلى خوب از قانون اساسى مرجعيت را حذفش كنيم و بگوييم كه رهبر عبارت است از يك مجتهدى كه داراى شرايط رهبرى باشد، عادل باشد و اين را به همين صورت انتخاب بكنيم و رد بشويم.
برخورد ديگر اين است كه ما واقعيات را خوب بسنجيم و نظر امام را هم كاملًا رعايت كنيم و سعى كنيم كه با حفظ اين اطاعت از امر رهبرى و رهنمود امام در عين حال يك كارى بكنيم كه آن مزايايى كه براى رهبرى است حتى القوه آن مزايا هم حفظ بشود و به عبارت ديگر يك وقتى ما مى‏گوييم شرط براى رهبرى اين است كه مرجع باشد حتماً خوب در يك شرايطى ممكن است مثل شرايط هذا نباشد اما يك وقت مرجعيت را به عنوان يك اولويت بپذيريم و بگوييم به عنوان اولويت اگر مرجعيت امكان داشت بهتر ولى اگر نبود باز نمانيم بگوييم كه اسلام و اين نظام بى‏سرپرست باشد اينجا هم همان نظر حضرت امام رعايت شده، نهايت آن مزيت مرجعيت و اينها را هم حفظ كرده‏ايم و گمان نكنم كه امام حتماً آن قسم اول را بخواهد بفرمايد ظاهراً با آن چيزهايى كه ما در امام سراغ داريم امام همان قسم دوم منظورشان است.
در اين رابطه من يك مطالبى عرض مى‏كنم كه شايد هم خيلى تازگى براى آقايان نداشته باشد ولى به هر حال عرض مى‏كنم براى اين‏كه يك مقدارى مسأله روشن بشود و آن اين است كه اين نظام اسلامى ما يعنى نظام موجود در ايران كه نظام اسلامى است با همه نظام‏هاى جهان يك تفاوت اساسى دارد و آن اين است كه در آن نظام‏ها در تدوين قوانين چه قانون اساسى و چه غير قانون اساسى تقيد به چيزى ندارند يعنى از جايى نمى‏خواهند اين را استفاده كنند همان خواست، خواست اكثريت مردم و مصلحت آن نظام خودشان را رعايت مى‏كنند اما ديگر تقيدى به جاى ديگر ندارند ولى نظام اسلامى اين‏جورى است كه علاوه بر اين‏كه مصالح و چيزهاى ديگر را رعايت مى‏كند قبل از آن رعايت اصل اين را مى‏كند كه اين قانون مأخذش، مبنايش، جايش كجاى اسلام است؟ در سنت در كتاب جايش كجا است و جايش را پيدا مى‏كند يعنى در واقع ما نظام‏مان را چه قانون اساسى و چه قوانين ديگر را بايد از روى كتاب و سنت و اسلام استنباط كنيم و همين معناى اسلامى بودن است بنابراين ما آن آزادى آنها را طبعاً نخواهيم داشت، بايد فكر كنيم در همان حدودى كه اسلام هست رعايت بكنيم مصالح را با توجه به اين من يك توضيح خيلى مختصرى عرض مى‏كنم راجع به وضع مرجعيت ما. مرجع الان در شرايط فعلى و شايد از خيلى زمان‏هاى قديم اين‏جورى بوده و اقلًا از وقتى كه حكومت از دين عملًا جدا شد مرجعيت يك حالت اين‏جورى پيدا كرد كه داراى دو شرط شد يكى عبارت از اين كه اين مرجع باتقوى باشد و يكى هم اعلم باشد يعنى چيز ديگرى را لازم نمى‏دانستند چون مرجع عبارت بود از آن‏كه مسأله و احكام مردم را استنباط مى‏كرد و مى‏گفت و براى اين قسمت هم پيش از اين دو شرط ضرورت نداشت از يك طرف بايد عادل باشد از طرف ديگر هم بايد اعلم باشد به اين طريق بود و شرط ديگرى را اصلًا دنبالش نبودند براى اين‏كه آنجا نه حساب مديريتى بود، نه بينش سياسى بود چون عملًا حكومت جدا شده بود چيز ديگرى جز اين نمى‏فهميدند وقتى هم مى‏آمدند در اجتهاد و تقليد آنجا هم بحث بكند مى‏رفت ذهنشان در اين مطالب اما برود آنجا كه نه در مورد مرجعيت شرط ديگرى هم هست‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 176
يا نه بحثى نمى‏كردند اين وضعى بوده كه در مورد مرجعيت ما داشته‏ايم البته من شخص خودم يك عقيده‏اى دارم كه حالا اينجا جاى بحثش نيست يعنى به نظرم مى‏آيد كه در اسلام اين‏جور نيست كه ما يك رهبر داشته باشيم و يك مرجع براى اين‏كه ولايت فقيه تداوم همان امامت است و در واقع تداوم همان حكومت پيغمبر اسلام است كه مرجعيت علمى و اجرايى در يك‏جا جمع بود در مورد اين مرجع تقليد هم من حالا ذهنم اين‏جورى است، احتمال اين معنا را مى‏دهم كه اگر انسان بحث بكند اصلًا به اين معنا برسد كه اين‏جور نيست كه ما هميشه بتوانيم يك مرجع آزادى داشته باشيم و يك رهبر، بلكه اصلًا از كسى مى‏شود تقليد كرد كه همان شرايط رهبرى را هم داشته باشد البته اين يك چيزى است كه به عنوان يك نظر ابتدايى است اين احتياج به بحث دارد ممكن هم هست درست نباشد، اما چيزى است كه به ذهن من مى‏آيد.
اين مسائل در مورد مرجعيت و اما در مورد رهبرى. در مورد رهبرى البته آقايان مى‏دانند همين شرايطى است كه در قانون اساسى تنظيم شده و شرايطى را كه براى اداره مردم ضرورت داشته و از احاديث و روايات هم استفاده مى‏شده آن 6 شرط را در اينجا ذكر كرده‏اند اما در مورد شرط ديگر و آن اين‏كه آيا بايد اعلم باشد يا نه؟ اعلميت در اين قانون اساسى شرط نشده اما در وقتى كه اصول را ذكر مى‏كردند لفظ مرجع چند جا تكرار شده كه البته ظهور دارد در مرجع بالفعل كه در اينجا هم وقتى كه با آقايان بحث مى‏كرديم من عرض مى‏كردم كه نه خيلى ضرورت هم ندارد كه ما اين مرجع را مرجع بالفعل حساب بكنيم بلكه مرجع بالقوه هم احتمال هست كه آن‏هم بحثش در جاى ديگر بايد بشود اما به هر حال آن‏چه كه بوده اعلميت و مرجعيت را در مورد رهبر شرط ندانسته قانون. من در اين جهت كه يك مقدارى مطلب هم روشن بشود همين پريشب يك دفعه ديگر به ولايت فقيه حضرت امام مراجعه كردم كه ببينم ايشان آن وقت‏ها چه فرموده؟ چون يادم نبود، ديدم در تمام اين كتاب ولايت فقيه كه من مطالعه كردم هيچ جا حرف از مرجعيت و اعلميت اصلًا نيست و آن‏چه كه ايشان دارد اين است كه بايد يك فقيهى باشد عادل، فقيه عادل كه بتواند امور مسلمين را اداره كند در واقع اين است و هيچ جا در كتاب ولايت فقيه ايشان مسأله مرجعيت و اعلميت نبود.
البته به يك استفتائى برخورد كردم كه همين روزهاى آخر بعضى‏ها ذكر كرده‏اند كه آن استفتاء شايد مثلًا يك مقدارى ظهور داشت در اين‏كه مرجعيت تقليد شرط در رهبر است حالا من آن عبارت را هم مى‏خوانم اين تقريباً يك استفتايى است كه ظاهراً لبنانى‏ها كرده باشند استفتاء چند تا مطلب است از جمله اين است كه: هل تفصلون بين المرجعية الدينية والقيادة السياسية و ان لايكون المقلد غير القائد؟ اين سؤال را از حضرت امام كرده‏اند، امام فرموده‏اند بسم الله الرحمن الرحيم. لاتفصيل بينهما و ليست ولاية القيادة السياسية الا للمجتهد الجامع لشرائط التقليد.
البته اينجا تصريح نكرده‏اند كه بايد مرجع تقليد بالفعل باشد، ظاهراً اين‏جورى باشد اما مى‏گويد به هر حال بايد جورى باشد كه جامع شرايط تقليد باشد يعنى به صرف يك مجتهد عادى شايد مثلًا كافى نباشد يا مرجع تقليد بالفعل باشد البته جلوترها از اين مطلب جور ديگرى استفاده مى‏شد كه نه حتماً بايد مرجع بالفعل باشد اما با اين برنامه‏هاى اخير آدم يك مقدارى شك مى‏كند كه واقعاً همين است يا حضرت امام مى‏خواسته بفرمايد كه لازم نيست‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 177
مرجع بالفعل باشد اما مجتهد جامع شرايط تقليد. البته اين هست كه جامع شرايط تقليد يكى از آن اعلميت است اگر جامع شرايط تقليد شد خوب بايد اعلم باشد والا از غير اعلم كه نمى‏شود تقليد كرد به هر حال ظهور بسيار قوى يا صراحتى دارد در اين‏كه بايد مرجع باشد اين مطلب را ايشان در استفتائات فرموده‏اند.
نايب رئس (سيد على خامنه‏اى)- چه تاريخى است؟
ابراهيم امينى- تاريخ ندارد، يا چون فتوكپى است شايد تاريخش معلوم نيست، به هر حال اين فرمايشى است كه امام در اينجا دارند بنابراين به كتاب ولايت فقيه امام با كمال دقت من دو مرتبه هم مراجعه كردم هيچ چيزى در آن قسمت نداشت كه به نظر من جالب هم بود اما در اين قسمت اين هست.
مسأله ديگرى كه هست همين‏طورى كه عرض كردم ما در مورد رهبرى و ولايت فقيه، آزاد مطلق نيستيم بايد يك مقدارى از منابع استفاده كنيم و تابع آن هستيم از اين جهت من مراجعه كردم به اين‏كه آيا مثلًا در رهبر اعلم بودن شرط هست يا شرط نيست؟ مراجعه كردم به روايات يك تعدادى روايت من يادداشت كردم كه زياد است من چند تايش را مى‏خوانم.
قال على عليه السلام: ايها الناس ان احق الناس بهذا الامر اقواهم عليه و اعلمهم بامرالله فيه، كه جالب اين ذيلش است كه «اعلمهم بامر الله فيه» ظاهر «امر الله فيه» يعنى مسائل و احكام و اين حرف‏ها، اعلم در فقه مى‏شود تقريباً يا مثلًا روايت ديگرى است قال رسول الله صلى الله عليه و آله و سلم: من ام قوما و فيهم اعلم منه او افقه منه لم يزل امرهم فى سفال الى يوم القيامه. اين مال محاسن برقى است ديگر ترجمه لازم نيست بكنم اولش مى‏گويد «فيهم اعلم منه» بعد مى‏گويد «او افقه» موضوع افقه را هم ذكر مى‏كند باز حديث ديگرى است قال امير المؤمنين فى بيان صفات الامام تا اينجا كه ذكر مى‏كند «و اما اللواتى فى صفات ذاته فانه يجب ان يكون ازهد الناس و اعلم الناس و اشجع الناس»، كه اين هم باز اعلم الناس است البته اعلم الناس مى‏سازد به اين‏كه اعلم در امور اجتماعى باشد، اين صراحت ندارد در افقهيت. يا مثلًا اين حديث در تحف العقول، عن الصادق عليه السلام: «من دعا الناس الى نفسه و فيهم من هو اعلم منه فهو مبتدع ضال». كه اين نسبت به كسى است كه خودش ادعا مى‏كند، اين هم اعلم را البته دارد باز حديث ديگرى است، عن على (ع) اين حديث را حضرت به معاويه نوشته: «قال، فان اولى الناس بامر هذه الامة قديماً و حديثاً اقربها من الرسول و اعلمها بالكتاب و افقها فى الدين اولها اسلاماً و افضلها جهاداً» ... تا آخر حديث كه اينجا هم باز در اين حديث اعلم به كتاب را ذكر كرده و افقه در دين را به هر حال من وقت آقايان را نمى‏گيرم براى اين‏كه اين احاديث را ذكر بكنم يك مقدارى از احاديث را من اينجا يادداشت كرده‏ام منظورم اين است كه ما از اين موضوع بدانيم كه وضع اين‏جورى است تا ببينيم چكار بكنيم و راه حل كارمان چه جورى است؟ به هر حال اين موضوع هست كه رهبر بايد اعلم باشد، افقه باشد اين جهات هست خوب ما اين جهت را هم نبايد فراموش بكنيم كه به هر حال مرجع بودن رهبر يك مزاياى بسيار ...
حسين هاشميان- ى ك سؤال داشتم خواستم روشن بشود.
نايب رئيس (خامنه‏اى)- چطور است كه صحبت را تمام بكنند بعد آقايان اگر سؤالى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 178
داشتند بفرمايند، در ضمن سؤال را هم كتبى بدهيد.
ابراهيم امينى- اجازه بدهيد بعد در خدمتتان هستم. يك مسأله ديگرى هست كه ما مزاياى اجتماع رهبرى و مرجعيت را هيچ وقت نمى‏توانيم ناديده بگيريم و فراموش بكنيم. شما همه‏تان مى‏دانيد و از خود بنده هم بهتر مى‏دانيد كه اگر امام يك مرجع تقليد نبود اين موفقيت را نداشت آن‏كه مردم آن قدر ايثار مى‏كردند و حرف شنوى داشتند چون آن موفقيتى كه مرجع تقليد در دل مردم و مسلمان‏ها داشت آن سبب مى‏شد كه همه وظيفه خودشان مى‏دانستند كه هر كس به مقدار توانش در اين قسمت كمك بكند چه در مبارزات و پيروزى انقلاب و چه در رهبرى‏هاى بعد حضرت امام اين مطلب خيلى روشن است واقعاً آن‏چه كه سبب عشق همه ما بوده و هست و شده اين است كه مرجع تقليدمان بوده و مرجع تقليدمان هست و اگر يك دستورى مى‏دهد عمل مى‏كنيم آرام است دلمان كه مطابق دستور خدا عمل كرده‏ايم، به جهت اين‏كه مرجع تقليدمان است اعلم و افقهش دانسته‏ايم از اين جهت هر دستورى بفرمايد ما اطاعت مى‏كنيم اين برايمان آرامش مى‏آورد آن كسى كه مى‏آيد حتى خودش را به كشتن مى‏دهد اين آرامش پيدا مى‏كند براى اين‏كه رهبراين‏جور گفته. به هر حال اين مسأله خيلى قابل توجه است اين مزيت را نمى‏شود ناديده گرفت شما يادتان است آن وقتى كه حضرت امام هم اوائل مبارزات بود آقايانى كه درصدد بودند كه يك مقدار كارى بكنند كه رژيم سابق نتواند مثلًا ضربه‏اى به حضرت امام بزند آمدند و آن تصديق مرجعيتى كه 10- 11 نفر از آقايان تصديق كردند در آن شرايط با همه آن مشكلات آن را نوشتند براى اين‏كه خيلى مهم بود، شايد يك مقدار زيادى كه رژيم نتوانست ضربه‏اى به حضرت امام بزند همين بود كه يك موقعيت دينى و مقدس اجتماعى داشت از اين جهت والا خوب شما هم مى‏دانيد كه در نهضت‏ها خيلى‏ها نهضت كردند موفق هم نشدند حتى بعضى روحانيون هم بودند نهضت كردند اما موفق نشدند به جهت اين‏كه آن قداست و آن اهميت موضوع رهبرى و مرجعيت در آنها نبوده به هر حال گمان نمى‏كنم هيچ كسى منكر اين باشد بلكه حتى خود امام هم يقيناً من معتقدم كه اين مطلب را باور دارند.
حالا اين يك مسأله‏اى است راجع به رهبرى و مرجعيت، اما وضع موجود واقعش اين است كه همه شماها مى‏دانيد من خودم مدت خيلى قبل به همين ناراحتى‏ها بودم كه چه مى‏شود؟ وضع موجود اين‏جورى است ما مرجعيت‏مان به يك طرف مى‏رود يعنى حوزه‏هاى علميه مرجع تقليد كه تربيت مى‏كنند آنها شرط ديگرى جز عدالت و اعلميت در آن نمى‏دانند و دارند آن كار خودشان را مى‏كنند، از اين طرف رهبرى آمده در نظام ما اين رهبرى كه در نظام آمده يك شرايطى دارد، كسى هم نيست كه به فكر باشد بگويد حالا كه اين رهبرى در اين نظام آمده ما بايد به فكر تأمين اين رهبرى باشيم، از جلوترها به فكر باشيم بگوييم كه اين را تأمينش بكنيم، نيست. حوزه‏هاى علميه دارد براى خودش كار مى‏كند، نظام هم به يك رهبر احتياج دارد آن‏كه او تحويل مى‏دهد همين است. مى‏بينيم در بين اين آقايان افرادى هستند ملا، خوب، باتقوا، اما ولايت فقيه را در سر حد همين قيمومت بر صغار و امثال اينها مى‏دانند ملا هم هستند باتقوا هم هستند، مرجع هم ممكن است باشند اما اين را مى‏دانند، خوب ما مى‏توانيم اين را براى رهبرى بياوريم؟ آدمى كه اين‏جور اصلًا عقيده ندارد به اين، يا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 179
كسى ممكن است باشد كه اصلًا به رهبرى عقيده نداشته باشد، مى‏شود؟ نه، بعضى‏ها هم داريم كه اينها شايد آن‏جور نباشند اما داراى آن شرايط نيستند كه در قانون اساسى است آن شرايطى كه در قانون اساسى هست عبارت است از اين‏كه بينش سياسى، اجتماعى، مديريت داشته باشد، اگر آن را نداشته باشد اصلًا نمى‏تواند رهبر باشد، رهبر كه مسأله گو فقط نيست رهبر يك كسى است كه بايد يك جمعيتى را اداره كند و به فرمايش امام دفاع كند از يك نظامى در اين وضع موجود بين اين شيطان‏هاى بزرگ و كوچك در جهان. خوب به صرف اين يك آدم ملاى باتقوايى را بياييم بگوييم تو مرجع تقليدى بفرما اين‏كه نمى‏شود. اصلًا ديگر از نظام بايد چشم‏پوشى بكنيم آن‏كه نمى‏شود، اما از اين طرف هم همين‏هايى كه الان شما توجه داريد مرجعيت رفته در يك جاهاى ديگر و آن شرايط را ندارند ما هم كه حضرت امام فرمودند كه اين نظام‏مان را نمى‏توانيم بى‏سرپرست بگذاريم، واقعاً هم نمى‏شود بى‏سرپرست بگذاريم بگوييم در اين زمان چون نداريم يك كسى را كه داراى آن شرايط است اين زمان باشد فقط همان مرجع تقليد و عادل. خوب اگر اين‏جور باشد اصلًا يايد فاتحه نظام را خواند، نمى‏شود كه اين‏جور احتياج دارد اين نظام به يك چنين فردى اگر بياييم در اين طريق ممكن است اينها بعضى‏هايشان مرجع تقليد نباشند يعنى اصلًا در سطح اعلميت در حد آنها نباشند در اينجا ما بايد چكار بكنيم؟ يقيناً آن طرف اول را كه ما نمى‏توانيم انتخاب بكنيم بايد يك فكرى كرد براى اين راه دوم. در اينجا عناوين يعنى چيزهاى مختلفى را مى‏شود به عنوان احتمال گفت اصلًا مرجعيت به طور كلى در قانون اساسى شرط نيست لازمه اين حرف اين است كه ما همه آن مزاياى مرجعيت را از دست بدهيم يك راه ديگر اين است كه بگوييم نه مرجعيت يك اولويت است، همين‏طور كه شرايط ديگر بود مرجعيت هم يك اولويت است يعنى اعلميت، يك اولويت است اما حالا نگوييم كه اگر اين اولويت نبود ديگر رهبر نداريم، نه در يك شرايطى اگر نيست اشكال ندارد بگوييم شرايط اضطرارى است و ما مرجعيت را و اعلميت را در اين شرايط صرف نظر مى‏كنيم تا اين‏كه در آينده اصلاح بشود و پيدا بشود يك فردى كه داراى دو قسمت باشد يا اين‏كه يك احتمال ديگرى هم هست كه همان اول عرض كردم كه ما بگوييم اصلًا اين اعلميتى كه در مرجع تقليد شرط است اعلميت با ساير شرايط است يعنى اگر يك كسى همه شرايط رهبرى را داشت يا چند نفر داشتند اعلم در بين آنهاست كه هم رهبر است و هم مرجع تقليد است، خيلى هم بعيد نيست كه انسان بگويد كه اسلام هم همين را مى‏خواهد بگويد و البته بايد وضع تقليد يك مقدارى تفاوت بكند در خاتمه مى‏خواهم عرض كنم كه اولًا به هر حال فرمايش امام را مى‏شود صد درصد عمل كرد در عين حال يك كارى كرد كه اين مزايا هم از بين نرود به همين طريقى كه عرض كردم.
مسأله ديگر يك مسأله‏اى بود كه من در خبرگان هم يكى دو مرتبه عرض كردم، در اينجا هم لازم مى‏دانم عرض كنم و آن اين است كه اصولًا اين رهبرى كه در نظام ما آمده آيا درست است كه ما درصدد نباشيم كه اين را تأمين كنيم؟ همين‏طور بگذاريم حوزه‏ها هر كارى خواستند بكنند، يا اين‏كه اصولًا خبرگان يا مسؤولين يك وظيفه‏اى هم دارند براى پرورش رهبرى كه واجد شرايط است؟ و به طور اشاره عرض كنم كه اگر ما فرض كنيد از اول انقلاب به فكر بوديم كه يك مسأله ضرورى در نظام‏مان داريم و آن رهبر است و لازم مى‏دانستم آن‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 180
مرجع هم باشد يا ضرورى مى‏دانستيم يا اين‏كه اقلًا اولى مى‏دانستيم، در ظرف اين ده سال اگر ما از فضلايى كه آماده بودند براى اين كار اگر روى اينها سرمايه‏گذارى كرده بوديم، زندگى‏شان تأمين شده بود و وضعيت درس و بحث‏شان را منظم كرده بوديم و از همه كارها محروم‏شان كرده بوديم يقيناً الان ده بيست نفر داشتيم، ده پانزده نفر داشتيم واقعاً افرادى بودند كه در مظان اين بودند چون ده سال كم نيست ده سال اگر كسى درس خارج مى‏گفته يا درس خارج مى‏خوانده و خيلى داراى فضل و شرايط ديگر هم بوده يعنى شرايط رهبرى (مديريت) و در ضمن اين مدت هم با آن كار مى‏كردند من عقيده‏ام است كه ما به اين مشكلى كه الان در اين شرايط گرفتار هستيم گرفتار نمى‏شديم اميدوارم كه هم خبرگان كه مسؤول اين كار هستند و هم مسؤولين ديگر و هم حوزه‏هاى علميه به فكر باشند كه در آينده ما به اين مشكل گرفتار نشويم، والسلام عليكم و رحمة الله.
رئيس- ايدكم الله ان شاء الله. سخنران بعدى را دعوت كنيد.
منشى (حسن حبيبى)- آقاى محمد يزدى بفرماييد.
محمد يزدى- بسم الله الرحمن الرحيم، ممكن است من بحثم خيلى منظم نباشد ولى چند تا مطلب را عرض مى‏كنم و از كنار هم گذاشتن اين چندتا مطلب يك نتيجه‏اى به ذهن خودم دارم كه به عرض مى‏رسانم.
اول مسأله مبنايى رسالت و امامت است كه براى همه ما روشن است كه در مقام رسالت هيچ مسؤوليتى جز ابلاغ احكام الله تعالى نيست، حتى شخص پيامبر اسلام و در امامت غير از ابلاغ احكام الله تعالى مسأله رهبرى به معناى اجراء و پياده كردن احكام الله تعالى بين العباد هست و لذا شخص رسول الله صلى الله عليه و آله و سلم هم رسول هستند وهم امام و البته اين بحث جايش اينجا نيست كه بخواهد به تفصيل رويش صحبت بشود كه رسالت بى‏امامت نمى‏تواند نتيجه داشته باشد چنان‏چه امامت بدون رسالت هم ناقص است يعنى امامت بى‏رسالت رهبرى‏هاى متعارف دنياى روز است و رسالت بى‏امامت همين بود كه اواخر ما را مبتلا كرده بودند كه احكامى ابلاغ بشود و هيچ نوع ضمانت اجرايى نباشد لذا رسالت و امامت با هم است رسالت ختم يافته است، امامت الى الابد دوام دارد يعنى اجراء احكام الله تعالى. در زمان حضور و ائمه معصومين صلوات الله عليهم اجمعين چون مسؤول امامت مشخص بوده و فرد بوده، هيچ مشكلى و بحثى نبود در زمان غيبت صغرى هم امام باز به وسيله نواب خاصشان مسائل را اداره مى‏كردند، امت را اداره مى‏كردند اما در زمان غيبت كبرى شخص معينى عهده‏دار امامت نبود، بلكه يك عنوان عهده‏دار امامت شد اين عنوان را از مجموعه روايات و ادله مربوطه معمولًا آقايان اين‏طور تعبير مى‏كنند كه فقيه جامع شرايط، يعنى آن كسى كه فقيه جامع الشرايط است همان امام است و يا صحيح‏تر نايب امام است.
فرض اين است در اعتقاد ما كه اين‏جور هست كه آن فقيه جامع الشرايطى كه نايب امام است در زمان غيبت له مال الامام يعنى تمام مسؤوليت‏هايى كه به عهده امام است به عهده او هم هست كه اين در جاى خودش ثابت شده حالا ممكن است واقعاً ما داشته باشيم علمايى را هم كه اين عقيده را نداشته باشند و در زمان غيبت اصولًا حكومت را تعطيل بدانند آن يك بحث ديگرى است كه اينجا ما نمى‏خواهيم بحث بكنيم فرض ما اين است كه اين مبنا را قبول كرده‏ايم و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 181
قبول داريم كه در هيچ زمانى امامت تعطيل بردار نيست اصولًا عنوان مسؤول شده، يعنى الفقيه الجامع لشرائط. اين الفقيه الجامع لشرائط در تعابير سندى و مدارك ما مسأله مرجع و مرجعيت نيست مرجعيت اصطلاحى است كه اواخر به وجود آمده و من به ذهنم مى‏آيد كه يك فرقى هست بين صلاحيت افتاء و صلاحيت رهبرى و امامت با مسأله مرجعيت آن‏چه كه ادله ما مى‏گويد، مى‏گويد در زمان غيبت فقيه جامع شرايط مى‏تواند امامت را به عهده بگيرد يا بايد امامت را به عهده بگيرد براساس اين مبنا هميشه به ما اعتراض مى‏كردند كه با اين مبنا شما نمى‏توانيد حكومت بكنيد به خاطر اين‏كه فقيه جامع شرايط عنوان هست و اين عنوان هميشه مصاديق متعدد اگر بخواهند اين مسؤوليت را به عهده بگيرند به هر حال در مسائل اختلاف نظر خواهند داشت و با اختلاف نظر كه نمى‏شود اداره كرد پس به هر حال بايد يك راهى باشد براى تعين در شخص يعنى عنوان كلى روى يك شخصى متعين بشود در اينجا كه روى چه شخصى بايد متعين بشود؟ من تصور مى‏كنم روش عملى قرون اخير كه در جريان مرجعيت پيش آمده سبب شده كه ما تصور بكنيم در رهبرى هم دخالت دارد در تقليد كردن و گرفتن فتوا از مرجع تقليد، مسأله رهبرى اصلًا مطرح نيست در همين زمان حاضر با رهبريت حضرت امام ما فراوان داريم اشخاصى را كه از ديگران تقليد مى‏كنند و هم مقلد هر دو قبول دارند كه رهبرى به عهده حضرت امام است يعنى قبول دارند كه فقيهى كه شايسته رهبرى است، همان مرجعى كه الان هم مرجع است خودش مى‏گويد من شايسته رهبرى نيستم و رهبرى به عهده حضرت امام است مقلد هم مى‏گويد من در گرفتن فتاوى و گرفتن احكام دينى و عبادى و فتوى و بيان حكم الله از فلان فقيه تقليد مى‏كنم ولى در مسائل حكومتى يعنى در اداره است من مرجع تقليدم را كافى نمى‏دانم براى رهبرى و مثلًا حضرت امام را رهبر مى‏دانم يعنى افتاء در طرف مرجع يا تقليد در طرف مردم از يك مرجع تقليد يك مسأله است، ولايت و امامت و حكومت و رهبرى يك مسأله ديگر است و هيچ گاه هم تلازم با هم ندارد مطابق اين مبانى كه به آن اشاره مى‏شود و اگر الفقيه الجامع لشرائط گفته شده است كه «اما الحوادث فارجعوا اليه» كه حوادث واقعه را ما مطمئناً مسائل فرعى نمى‏دانيم حوادث را همين مسائل حكومتى مى‏دانيم يا «فللعوام ان يقلدوه» را در تبعيت از حوادث واقعه اگر بدانيم همين مسائل حكومتى است و اگر در احكام شرعيه بدانيم بسيار خوب يعنى از يك فقيه جامع شرايط بايد تقليد كرد مسأله اعلميت يك بحث عقلى است، استدلال و اعلميت عقلى است و حتى رواياتى هم كه اشاره شده است و در اين باب آمده اگر هم باشد ارشاد به دليل عقل است و بايد آن دليل چه مقدار تمام است؟ يعنى بحث وجوب تقليد اعلم هميشه در بين مراجع مورد اختلاف بوده و هيچ گاه اتفاقى نبوده كه تقليد اعلم و اجب است و بسيارى معتقد بوده‏اند كه خير، فقيه قابل تقليد است ولو غير اعلم باشد براساس ادله عقليه گفته‏اند كه با بود اعلم، انسان سراغ عالم برود اين مطلب صحيحى نيست به هر صورت امامت يعنى عهده‏دار بودن اداره امت يك مسأله است، فتوا دادن و بيان حكم الله كردن يك مسأله ديگر است در بيان حكم الله و فتوا بيشتر از اين شرط نيست كه عادل باشد، مجتهد باشد مثلًا شرايط ديگرى مثل اثنى عشرى بودن و طيب مولد و رجولت و امثال اين نوع چيزها. اما در رهبرى از ادله تقليد و افتاء و استفتاء نمى‏شود رهبرى را استفاده كرد از ادله‏اى كه رهبرى را مى‏گويد بايد از آنها استفاده كرد و ما تصورمان اين است كه اين ادله را منصوب‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 182
كرده. مگر ادله عقلى را هم كه در باب تقليد هست بتوانيد در باب رهبرى هم بياوريد كه با بودن اعلم غير عالم نمى‏تواند عهده‏دار امامت باشد در حالى كه همين دليل عقلى را هم اگر بياوريم نتيجه اين مى‏شود كه اعلم در جميع جهات دخيله در رهبرى يعنى در مديريت هم قوى‏تر باشد، در آشنايى به مسائل زمان هم قوى‏تر باشد، در صراحت و قدرت تصميم‏گيرى، سرعت انتقال، چيزهايى كه انسان براى يك رهبر آنها را لازم مى‏داند قوى‏تر باشد طبيعى است كه اگر دوتا قضيه داشته باشيم هر دو جامع شرايط، هر دو حق افتاء دارند، هر دو قابليت تقليد دارند اگر يكى قدرت مديريت يا تصميم‏گيرى يا شرايطى كه براى رهبرى لازم هست را بيشتر داشته باشد همان دليل عقلى كه مى‏گويد در تقليد بايد از اعلم تقليد كرد همان دليل هم مى‏گويد در اقواى شرايط رهبرى بايد از او رهبرى را گرفت يا رهبرى او را پذيرفت بنابراين من بيشتر اين نكته را مى‏خواهم عرض كنم كه مسأله مرجعيت را كه يك امرى است كه در قرون اخير اصطلاح شده است و غالباً هم بعد از وفات يك مرجع زمان زيادى طول كشيده است تا مرجع بعدى يك مقدار تمركز پيدا كرده. هميشه بعد از وفات يك مرجع ما چندين مرجع داشته‏ايم يعنى چندين مرجع تقليد داشته‏ايم، يا چندين مجتهدى كه فتوا مى‏دادند داشته‏ايم و گاهى در همين كه فتوا دادن و يا تقليد كردن در يك فرد متمركز بشود ده سال 15 سال طول مى‏كشيده، آهسته آهسته يك تعدادى فوت مى‏شدند، يك تعدادى كنار مى‏رفتند يا عللى پيش مى‏آمد كم كم يك فرد مى‏شد مرجع تقليد اما در رهبرى اين مسأله نيست، در رهبرى از اول انسان تصور مى‏كند كه عنوان، مسؤوليت رهبرى را دارد اين برحسب مبنا كه ما حالا تصورمان اين است به اصول يا به مبانى فعلى و مسأله فعلى‏مان كه بر مى‏گرديم (مى‏خواهم خيلى هم وقت شريف آقايان را نگيرم) من از اول اصلًا برداشتم از اصل پنجم و اصل 107 و 109 اين بود كه صلاحيت مرجعيت صلاحيت ثبوتى است، يا صلاحيت به معناى قابليت و امكان است نه به معناى فعليت. اخيراً هم يكى دو سه بار مراجعه كردم و ظاهراً از بعضى اساتيد و سروران عزيز كه در شورا هستند سؤال كردم كه اين تفسير از كجاى اين اصل در آمده؟ گفتند به هر حال ما اين‏طور استظهار مى‏كنيم در اصل پنج كه اصلًا اين مسأله مطرح نيست فقط فقيه عادل، مدير و مدبر مطرح است در اصل 107 هم صورت دومش، صورت اولش كه خوب اكثريت مردم يك فقيه را به رهبرى انتخاب كرده‏اند و او رهبر است به جاى خود، در صورتى كه چنين چيزى نباشد «خبرگان در بين كسانى كه صلاحيت مرجعيت را دارند» اين صلاحيت يعنى چه؟ يعنى وقتى گفته مى‏شود فلانى صلاحيت وزير شدن را دارد، صلاحيت وكيل شدن را دارد يعنى شرايط اين‏كه اين پست را به عهده بگيرد را دارد معنايش اين نيست كه فعليت داشته باشد صلاحيت مرجعيت را دارد خبرگان در بين كسانى كه صلاحيت مرجعيت را دارند يعنى فقيهى است كه عادل هست، حالا بفرماييد فقهش يا تفقهش هم تفقه اطلاق است مثلًا اجتهاد تجزى را قبول نفرماييد يعنى صدق بكند مجتهد على الاطلاق كه آن بحثى است بفرماييد اطلاق منصرف به اين صورت است كه آن فقيه، فقيه مطلق باشد فقيه مطلق كه عادل هست و ساير شرايط را هم دارد، شرايط افتاء را دارد چنان‏چه در اصل 109 اتفاقاً تصريح كرده به صلاحيت افتاء و مرجعيت كه من مى‏خواهم همين را قرينه بگيرم براى اين‏كه مقصود فعليت نيست صلاحيت افتاء و مرجعيت. هر فقيهى كه شرايط فتوى دادن را داشته باشد صلاحيت‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 183
افتاء و مرجعيت را دارد. در اصل 107 كه مى‏گويد خبرگان در بين كسانى كه صلاحيت مرجعيت را دارند ما اين صلاحيت را از اول صلاحيت ثبوتى مى‏فهميديم يعنى من اين‏طور تصور مى‏كردم صلاحيت ثبوتى اين شرايط را داشته باشد، قابل اين باشد كه رهبر بشود يعنى طبعاً شرايط رهبرى مثل مديريت و مديريت را هم داشته باشد حالا آن شرايط را ما به ادله شرعى ثابت بكنيم يا با ادله عقلى بحث آخرى است ممكن است روى شرايط مديريت و مدبريت و آگاه بودن به زمان هم، هم ادله شرعى و هم ادله عقلى داشته باشيم كه فقيه زائد بر قدرت استنباط مى‏بايست قدرت مديريت هم داشته باشد، آشنايى به زمان هم داشته باشد كه مسأله عارفاً به زمانه را در روايات هم داريم حالا مسائل مديريت و مدبريت را با ادله ديگر هم استفاده بكنيم به جاى خود. به هر حال اين‏طور استفاده مى‏كرديم از اصل كه اين صلاحيت، صلاحيت ثبوتى است فقط آن جمله بعدش كه خبرگان در بين كسانى كه صلاحيت مرجعيت رهبرى را دارند اگر يك مرجع را داراى خاصيت اضافى ديدند او را معرفى مى‏كنند اين مرجع ظاهراً از همان مراجعى است كه مورد معرفى هستند نه يك مرجع بالفعل. پس طبعاً اين كلمه مرجع بعدى به اين معنا نيست كه يعنى يك مرجع بالفعل ولى به هر صورت حالا چنين تفسيرى شده است و حالا اين تفسير را تمام بدانيم يا ندانيم كه من به ذهن خودم اين تفسير را تمام نمى‏دانم يعنى مى‏گويم مفاد اصل اين نيست و شايد خبرگان قانون اساسى همچنين منظورى نداشته‏اند كه خبرگان در بين مراجع بالفعل يعنى حتماً زمانى باشد كه ده‏تا مرجع بالفعل به معناى ده‏تا كسانى كه هر كدام‏شان يك عده‏اى مقلد دارند، هر كدام رساله مطبوعى دارند و وجوهات مى‏گيرند و در اصطلاح حوزه‏اى ما شهريه دارند اين عناوين را داشته باشند تا بشود گفت مرجع بالفعل. من تصور نمى‏كنم خبرگان اول هم چنين مقصودشان بوده، در بين كسانى كه صلاحيت مرجعيت دارند صلاحيت ثبوتى مى‏شود آنجايى هم كه بعدش دارد كه اگر يك مرجع را واجد اين خصوصيت ديدند يعنى يك مرجع در بين همان‏ها. پس طبعاً اين مرجع هم مرجع بالفعل نيست، اين مرجع هم باز مى‏شود مرجع ثبوتى. بنابراين اصول قبلى هيچ كجا نگفته است كه ما در بين مراجع يعنى كسانى كه مرجعيت فعلى دارند اگر يكى را ديديم، بلكه در كسانى كه صلاحيت مرجعيت را دارند.
رئيس- آقاى يزدى اينجا دارد كه از طرف اكثريت قاطع مردم به مرجعيت و رهبرى شناخته شده باشد.
محمد يزدى- اين صورت اول است و مورد بحث نيست صورت دوم را عرض مى‏كنم كه در اين اصل مى‏گويد اگر اكثريت مردم صلاحيت مرجعيت و رهبرى را انتخاب كردند او رهبر خواهد بود اين اصلًا از طريق خبرگان نمى‏آيد.
صورت دوم اين است كه در غير اين صورت يعنى مردم يكى از مراجع را به رهبريت انتخاب نكردند و اكثريت قابل اعتنايى هيچ يك از مراجع را به رهبرى نمى‏شناسند در اينجا پاى خبرگان مطرح شده كه خبرگان بيايند در بين كسانى كه صلاحيت مرجعيت دارند اين كسانى كه صلاحيت مرجعيت دارند يعنى چه؟ يعنى مرجعيت بالفعل دارند، يعنى حتماً چندتا مرجع هستند (مهدوى‏كنى- هرگاه يك مرجع ...) عرض مى‏كنم اين هرگاه يك مرجع يعنى همان كسانى كه صلاحيت دارند اين مرجع همان يك نفر از بين همان‏ها است آنها اگر همه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 184
بالفعل هستند اين هم مى‏شود بالفعل، اگر آنها ثبوتى هستند مى‏شود ثبوتى. حالا اين يك تصور و برداشت است الان ما دنبال اين عبارت قانون نيستيم، چون الان ما در وضعى هستيم كه اين عبارت را مى‏توانيم اصلًا به هم بزنيم، خيلى روى اين پافشارى نمى‏كنيم كه بگوييم حتماً اين است حالا بفرماييد كه خير اين نيست و مقصود مرجعيت بالفعل است يعنى در جايى كه پنچ شش‏تا مرجع بالفعل داشته باشيم بسيار خوب فرض كنيد عبارت قانون اين است.
نكته آخرى كه در عرايضم مى‏خواهم بگويم اين است كه مى‏شود اين‏جور تعبير كرد، عنايت مى‏فرماييد كه شايد بيانات جناب آقاى امينى آن قسمت آخرش به همين مسأله اشاره داشت، اما اين‏كه درباره حضرت امام آن اعلاميه مرجعيت كارساز شد و چنين و چنان شد بله درست است ولى من خيال مى‏كنم به خاطر اين بود كه در قانون آن زمان يك مطلبى داشتيم كه اگر كسى مرجع باشد مصونيت دارد و هيچ قدرت حاكمه‏اى نمى‏تواند متعرض او بشود و يادم هست كه آن موقع بيشتر دنبال اين بودند كه خداى ناكرده قدرت جابره نتواند نسبت به جان ايشان سوء قصدى داشته باشد و سراغ علماى نجف هم كه رفته بودند بعد از علماى ايران همين مسأله مطرح بود كه اگر اين كار بشود هيچ قدرتى نمى‏تواند نسبت به جانشان قصد سوئى داشته باشد اگر نه، نه. اما قسمت دوم فرمايشات‏شان را ما قبول داريم كه بدون ترديد (از همين جا من شروع مى‏كنم آن نكته‏اى را كه مى‏خواهم عرض كنم) بدون ترديد وقتى مردم يك مرجع تقليد را به رهبرى شناختند يعنى كسى را كه دينشان را از او مى‏گيرند، نماز و روزه‏شان را از او مى‏گيرند طبعاً احكام حكومتى‏شان را هم كه از او بگيرند با خاطر جمع و آرام و راحت همه چيزشان را در اختيار رهبرى مى‏گذارند و چنين رهبرى قطعاً موفق‏تر خواهد بود همين‏طور كه ما در رهبرى حضرت امام ديديم وقتى بفرمايد بايد رفت جنگ مردم مالشان را جانشان را همه چيزشان را مى‏دهند هيچ شبهه‏اى هم ندارند، هيچ نگرانى و ناراحتى هم ندارند، در پيشگاه خدا هم خودشان را راحت مى‏بينند، وقتى بفرمايد خير نبايد جنگ كرد تفكر شخصيت‏شان هرچه باشد باز در پيشگاه خدا خودشان را راحت مى‏بينند اما اگر اين حالت نباشد يعنى يك مرجع تقليد داشته باشيم كه مسائل دينى‏مان را از او بگيريم و يك رهبر غير مرجع تقليد داشته باشيم كه او صلاحيت مرجعيت را ثبوتاً دارد ولى مرجع بالفعل نيست يعنى همين مطلبى بود كه جناب آقاى امينى بيان مى‏كردند و با اين تعبير بيشتر من در افواه هم شنيده‏ام كسانى هم كه روى اين مسأله يك خرده حساس هستند اين است كه ما معتقديم سياست و ديانت عين هم هستند و نمى‏شود ديانت از سياست جدا بشود و اگر روند مديريت حكومت به طرفى پيش برود كه به تدريج ولو ده سال ديگر پانزده سال ديگر بيست سال ديگر مديران جامعه، مديران حكومتى بشوند فقهايى كه صلاحيت مرجع تقليد را دارند به عنوان اين‏كه مجتهدند و عادلند و امامى و اثنى عشرى و مرد و طيب. مولد و چنين و چنان ولى كسى از آنها تقليد نمى‏كند و مراجع تقليد هم ديگران هستند كه عامه مردم از ديگران تقليد بكنند يك مجتهد واجد شرايط افتاء بشود رهبر، در عمل آهسته آهسته دين مى‏رود سراغ مراجع تقليد و مديريت سياسى مى‏آيد سراغ فقهاى مدبر ومدير و اين نتيجتاً جدايى ديانت از سياست است اين تعبيرى است كه در ذهن خيلى‏ها پيش آمده در كلمات هم آمده.
در نامه‏اى كه حضرت امام مرقوم فرمودند يا تفسيرى كه بعضى‏ها دارند پاسخى به اين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 185
مطلب داده شده كه ببينيم اين پاسخ را چگونه مى‏شود درست كرد يا درست هست كه وقتى خبرگان يك مجتهد جامع شرايط افتاء و قابل تقليد را به عنوان صالح براى رهبرى معرفى كردند خود به خود احكام او نافذ خواهد بود (نفوذ احكام تعبير حضرت امام است در اين نامه) بله يعنى در مسائل مديريت، احكام او نافذ خواهد بود يعنى يك مجتهد جامع شرايط در سمت رهبرى اگر حكم كرد كه بايد رفت جنگ، بايد جنگ را تعطيل كرد، بايد فلان پول را داد نبايد اين كار را كرد، هر كارى كه مسائل حكومتى است نه بيان احكام الله شرعى. در مسائل حكومتى حكم كرد وقتى خبرگان مردم او را معرفى كردند، او در سمت رهبرى قرار گرفت حكمى كرد اين حكم نافذ است چون خبرگان منتخب مردم هستند و منتخبين مردم او را انتخاب كرده‏اند پس او منتخب مردم است به رهبرى و احكامش نافذ است اين خوب يك خواب است، هم نامه حضرت امام هست، هم بعضى ديگر ديدم همين جواب را در صحبت‏هايشان دارند منتها بعضى ديگر اين جواب را يك خرده روشن‏تر به اين صورت مى‏گويند كه او خود به خود مرجع تقليد هم خواهد بود نكت اصلى اينجا است و يا مشكل اصلى اينجا است كه آيا اگر ما ده نفر مجتهد جامع شرايط افتاء و تقليد داريم و خبرگان نشستند يكى از اينها را واجد شرايط رهبرى ديدند، او را به عنوان رهبر معرفى كردند در مشروعيت رهبرى او هيچ بحثى ديگر نيست چون خبرگان منتخب مردم‏اند، او هم منتخب خبرگان است پس او منتخب مردم است، پس احكامش مشروعيت دارد از اين نظر كه منتخب مردم است اما آيا او مرجع تقليد هم خواهد شد؟ يعنى مى‏شود گفت كه بالطبع مردم از چنين فقيهى هم تقليد خواهند كرد اين براى ما فكر مى‏كنم صحيح نباشد و اين‏جور نمى‏شود براى اين‏كه همان‏طور كه عرض كردم اصولًا مرجعيت تقليد يك مسأله جديدى است و روال جدايى هم پيدا كرده كه يك مجتهد را به رهبرى قبول دارد ولى تقليد را از مجتهد ديگرى مى‏كند، يك كسى را تقليد مى‏كند و هم مقلد و هم مقلد هر دو مى‏گويند اين قدرت اداره كشور را ندارد و سمت رهبرى را نمى‏تواند به عهده بگيرد پس نمى‏شود گفت قهراً آن قضيه منتخب خبرگان مرجع تقليد هم خواهد شد و نتيجتاً جدايى ديانت از سياست پيش نمى‏آيد، نه چنين چيزى نيست اين را هيچ نوع التزام تعهدى رويش نمى‏شود داد بله حاكميت طرف مشروع مى‏شود ولى مرجعيت تقليد معلوم نيست ممكن است سراغ طرف بيايد، ممكن هم هست سراغ او نيايد و اين حالت پيش بيايد اين نگرانى هست كه در ذهن بسيارى حداقل در ذهن خود من هست و در ذهن بعضى ديگر هم ديدم، علت اين‏كه دوتا پيشنهاد را هم عرض مى‏كنم وقتى بحث گفته‏اند خير هيچ نگرانى نيست چون طرف مرجع تقليد هم مى‏شود و خوب ما واقعاً فكر نمى‏كنيم كه طرف مرجع تقليد هم بشود در حال من عرض ديگرى در اينجا ندارم، با معذرت.
رئيس (على مشكينى)- بسم الله الرحمن الرحيم، الحمد لله و الصلوة والسلام على رسوله وآله. اللهم اعطنا بصيرة فى دينك و فهماً فى حكمك و فقهاً فى علمك و كفلين من رحمتك و ورعاً يحجزنا عن معاصيك.
در نظرم اين بود كه به نحو اختصار راجع به اين بيان كه امام فرموده است كه در اصل رهبرى آقايان شور كنند، خلاصه اين اصل را مورد تحقيق قرار بدهند علت اين را به نحو اختصار عرض كنم. قبلًا از برادرمان جناب آقاى يزدى تقاضا مى‏كنم كه اگر من طول دادم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 186
من چون احتمال دارد كه توجه نكنم ايشان تذكر بدهند كه وقت گذشت. قبل از اين‏كه اين جمله را من عرض كنم راجع به دو مطلب كه از فرمايشات جناب آقاى امينى و آقاى يزدى استفاده كردم دو مطلب براى ما خيلى روشن است يكى اين‏كه مسأله رهبرى و مرجعيت از نظر ادله اقتضايش معلوم است. ادله تقاضا كرده است و تقاضا مى‏كند به اين‏كه در مرجعيت اعلميت باشد مقتضاى ادله فلذا اغلب هم همين فتوا را مى‏دهند براى اين‏كه دليل مرجعيت سيره عقلا است و سيره عقلا هم غالباً اعلميت را ملاحظه مى‏كنند البته با يك قيود و شروطى عند العلم بالمخالفة و امثال اينها و دليل رهبريت دليلى ديگر است، آن چيز ديگر است «اما الحوادث الواقعه فارجعوا فيها الى رواة احاديث. رهبرى را او تعيين مى‏كند مجار الامور بيد العلماء، رهبريت را او بيان مى‏كند، فقد جعلته حاكماً، فقد جعلته قاضياً رهبريت را اينها تعيين مى‏كنند. از ميان اينها رهبريت يعنى ولايت بر نفوس و اموال. مسأله روشن آن اين معناى رهبريت است. حاكميت بر مردم و ولايت بر نفوس و اموال. دليلش هم روشن است كه در آن اعلميت شرط نيست. روى اين معنا پس از نظر ادله مطلب روشن است قهراً در خارج انفكاك خواهد شد براى اين‏كه فقهاء از اعلميت مرجع هيچ وقت دست بر نمى‏دارند بنابراين قهراً مرجع تقليد يك عده خواهد شد و رهبريت از آن كس ديگرى مى‏شود، از نظر دليل روشن است و اين را در خارج ما اگر بخواهيم الان حفظ كنيم مى‏دانيم كه شدنى نيست ابتدا در همان خبرگان قانون اساسى يك عده معتقد بودند بر اين، بعد رفته رفته خودمان حساب كرديم ديديم اين امر غير معقولى است. مثلًا عرض مى‏كنم خيلى روشن، اگر خدا نكرده فردا حادثه‏اى پيش آمد خيلى خوب اگر مرجعيت را ما شرط دانستيم، مراد از مرجعيت اين است كه مورد تقليد باشد عده‏اى به آن تقليد كنند، آن را شرط دانستيم فردا چگونه مى‏آوريم، كدام مرجع است كه بتوانيم بياوريم او را رهبر قرار بدهيم؟ فردا به بن‏بست كار منتهى خواهد شد. به هر حال اين در خارج هم روشن است كه جمع بين مرجعيت تقليد به اين معنا مرجعيت بالقوه همان چيزى است كه در رهبر هم اخذ شده، فقيه عادل. اين مرجع بالقوه است بحث در مرجعيت، مرجعيت بالفعل است و ما مرجعيت بالفعل را اصلًا نمى‏شود در رهبر ملاحظه كنيم والا به بن‏بست مى‏رسيم و نمى‏توانيم، امام امت هم همين را بيان كرده، فرموده اين را از هم جدا كنيد جدايى آن هم خيلى روشن است ما با چندتا كلمه در اصل 107 قانون اساسى به كلى مرجعيت را كنار مى‏گذاريم سه چهار پنج‏تا كلمه از مشتقات مرجع آنجا هست دوتا كلمه مرجعيت در آن هست، سه‏تا كلم مرجع. دوتا كلم مرجعيت را حذف مى‏كنيم يك كلم مرجع را هم باز حذف مى‏كنيم، يك كلم «مرجع» را هم در آنجا تبديل مى‏كنيم به «ذى‏صلاح»، آن‏وقت مسأله بر مى‏گردد مربوط به رهبرى مى‏شود و اصلًا حرفى از مرجعيت نيست اگر قانون اساسى جلو آقايان باشد من اين عبارت را مى‏خوانم:
 «هرگاه يكى از فقهاء واجد شرايط مذكور در اصل پنجم اين قانون از طرف اكثريت قاطع مردم به رهبرى شناخته و پذيرفته شده باشد» (يك كلم «مرجعيت» را اينجا انداختيم كه در سطر دوم مى‏شود «به رهبرى شناخته و پذيرفته شده باشد») همان‏گونه كه در مورد مرجع عالى‏قدر تقليد و رهبر انقلاب آيت الله العظمى امام خمينى چنين شده است اين رهبر ولايت امر و هم مسؤوليت‏هاى ناشى از آن را بر عهده دارد. درغير اين صورت خبرگان منتخب‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 187
مردم دربار هم كسانى كه صلاحيت رهبرى دارند (يك كلم «مرجعيت» هم اينجا افتاده) بررسى و مشورت مى‏كنند هر گاه يك «ذى‏صلاح» را ( «مرجع» تبديل به «ذى‏صلاح» شد) داراى برجستگى خاص براى رهبرى بيابند او را به عنوان رهبر به مردم معرفى مى‏نمايند وگرنه سه يا پنج واجد شرايط رهبرى را ... اگر اينها را اينجا حذف كنيم بحث هم لازم نيست كه مرجعيت بالفعل و بالقوه، چرا خودمان را در زحمت بياندازيم؟ ما مى‏دانيم كه ايشان نظرشان اين است مرجعيت بالفعل در رهبر شرط نباشد و با اين بيان مرجعيت بالفعل به كلى مسكوت عنه در اين قانون مى‏شود حالا مرجعيت را يك رهبر داشته باشد يا نداشته باشد بحث ما مى‏افتد در بحث رهبريت، غير از اين در آن اصل پنجم هم كلمه «مرجعيت» در كار نيست اصل پنجم هم دربار رهبر صحبت كرده بنابراين با اين نظر شريف امام كه مرجعيت بالفعل را مى‏خواسته‏اند بفرمايند شرطيت ندارد تأمين مى‏شود اين عرضم مربوط به اين موضوع بود و از اين گذشتم.
مطلبى كه مى‏خواستم عرض كنم اين است كه در هر كتابى، هر مقاله‏اى دربار هر موضوعى يا هر شخصيتى نوشته شده باشد بهترين كتاب و مقاله آن كتاب و مقاله‏اى است كه آن موضوع بحث را درست مجسم كند و درست كامل نشان بدهد، اين بهترين كتاب دربار هر شخصيتى است كتاب و مقاله گويا تابلويى است كه مى‏خواهد آن موضوع خاص را حالا يا شخصيتى است يا حادثه‏اى است مى‏خواهد آن را روشن كند چنان‏چه البته شما مى‏دانيد به تورات مراجعه كنيد، تورات يك كتاب مذهبى است مى‏خواهد خدا را نشان بدهد اگر مى‏بينيد كه تورات يك تابلويى است كه خدا را نشان بدهد چه خدايى را براى آدم نشان مى‏دهد؟ يك خدايى به شكل آدم كه دست و پا و گوش و چشم و صدا، گاهى هم با بندگانش كشتى مى‏گيرد، گاهى هم زمين مى‏خورد يك چنين خدايى را مجسم مى‏كند اگر انجيل را مطالعه كنيد مى‏بينيد كه يك گروهى را (گروه سه نفرى) به عنوان خدا مجسم مى‏كند خوب نشان نمى‏دهد، خيلى تار است و غلط نشان مى‏دهد قرآن مجيد را ببينيد، سرتا پا بخوانيد دربار اين‏كه خدا را چه جور در نظر انسان معرفى مى‏كند؟ موجودى كه عقل ما درست آن را درك نمى‏كند، حقيقتش هم همين است! او را با يك صفات بسيار عالى: رحمان و رحيم و غافر و مؤمن و متكبر و عزيزو جبار و اين صفات. بهترين كتاب آن كتاب است كه موضوع در آن كتاب خوب ديده بشود، آيين خوبى باشد ما در قانون اساسى رهبر را ملاحظه مى‏كنيم قانون اساسى ما رهبر را چه جور در نظرمان مجسم مى‏كند؟ رهبر را خوب مجسم مى‏كند، انصاف مطلب اين است، اما بين آن رهبرى كه كتاب الله و سنت براى ما مجسم مى‏كند آن رهبر را اين مجسم نمى‏كند يك خرده ضعيف‏تر، كم رنگ‏تر و خفيف‏تر براى ما مجسم مى‏كند و به عبارت اخرى بين آن رهبرى كه كتاب و سنت بر جامعه تعيين و مجسم مى‏كند و بين آن رهبرى كه قانون اساسى ما مجسم مى‏كند عامين من وجه است بعضى ازچيزها رهبر دارد كه قانون اساسى نگفته. بعضى از مطالب و شرايط و وظايف هست كه قانون اساسى تعيين كرده و لكن رهبر آن را ندارد عمده‏اش اين است در اينجا امام امت يك اعمال نظر لطيفى فرموده‏اند اما آنجا كه يك چيزهايى هست كه قانون مى‏گويد، اسلام مى‏گويد، كتاب و سنت مى‏گويد و اين قانون آن را نگفته، مثل اين‏كه در رهبر هست كه نصب ائمه جمعه از شؤون رهبرى است‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 188
 (اينها را به عنوان مثال عرض مى‏كنم) نصب ائمة الحاج، امام الحاج در سابق مطلبى مهم بوده كه همين امر حج و اوقاف است كه امام هم قاعدتاً در قانون اساسى عمل مى‏كند نصب النائب، در كتب اهل تسنن يكى از وظايف ولو اختيارى رهبر اين است كه رهبر ديگر را خودش تعيين كند، اين در قانون اساسى گفته نشده تصرف در اموال و اوقاف و امثال آنها، يكى از جهاتش هم اينها است كه ذكر كرديم.
اما آن‏چه كه در قانون اساسى ما گفته شده و شرط براى رهبر ذكر شده و در اسلام و آن‏چه كه كتاب و سنت مى‏گويد آن شرط نيست همين است كه اشتباهى ما كرده‏ايم و امام امت اين اشتباه را مى‏خواهند بگويند كه رفع كنيد و آن اين است كه در قانون اساسى مرجعيت را از شرايط رهبر قرار داريم مرجعيت عرض كردم رجوع الجاهل اليه است، تقليد الناس عنه است تقليد الناس عن شخص عالم مستنبط عادل، اين شرط رهبرى او نيست، او رهبر است.
امام صادق سلام الله عليه رهبر است چه دنيا از او تقليد كند، يا دنيا از او اعراض كنند. در قانون اساسى ما مرجعيت براى رهبرى شرط شده است و مرجعيت براى رهبرى شرط نيست ما بايد كارى بكنيم اين مرجعيت از رهبرى جدا بشود البته اين نكته را هم عرض كنم كه رهبرى در اسلام از ابتدا بر دو نوع است: رهبرى معصوم و رهبرى نائب المعصوم. از ابتدا، از حضرت نوح تا اين زمان هم هر دو تحقق داشته است هم رهبرى خود انبياء و ائمه عليهم السلام اينها رهبرى معصوم بوده. نايب خاص اينها مثل مالك اشتر، نايب عام اينها مثل امام است اينها نايب نائب المعصوم است و بين معصوم و نائب المعصوم هم شرايطى هست كه گاهى مختل مى‏شود. اين نكته را مى‏خواستم حضور آقايان عرض كنم كه اگر مطلب غير از اين است من دلم مى‏خواهد تذكر بدهند در جايى كه معصوم رهبر باشد آن شرايطى دارد، از جمل شرايطش علم او است معصوم علمى دارد كه هيچ كس ندارد: «عالم بما كان ما يكون» حالا هر مقدار علمش را تحديد مى‏كنيد، رهبر آن را ندارد، يعنى غير معصوم ندارد؛ عصمت، او دارد غير معصوم ندارد. بر طبق آن‏چه كه در كتب اهل سنت و كتاب تشيع ثابت شده قرشيت در اسلام شرط عصمت هست، شرط معصوم هست، شرط رهبرى معصوم هست براى ديگرى نيست نصب خاص از طرف الله تبارك و تعالى اين از شرايط رهبر معصوم هست. زياد است من اين چهارتا شرط را به عنوان مثال عرض كردم كه رهبر معصوم پنج‏تا كار دارد: رهبر معصوم علم كامل دارد، عصمت دارد، قرشيت دارد، نصب خاص دارد و ادارة الجامعه، اين كار پنجم مال صفات رهبر معصوم است نايب رهبر اين آخرى را دارد فقط ادارة الجامعه دارد منتها به همين معنا هم سعه و ضيق دارد ما معتقديم اين وصف پنجم براى رهبر كه ادار هم جامعه در زير نظر او بايد باشد، يعنى «التسلط على النفوس و الاموال، السلطة على الناس و التصرف فى انفسهم و اموالهم» كه شعبه‏اى از «النبى اولى بالمؤمنين من انفسهم» باشد، اين يك مسأله‏اى است كه رهبر غير معصوم و رهبر نائب المعصوم فقط در اين صفت جاى او است و آن‏چه كه اين موضوع براى او است براى غير او هست و اين در تمام شؤونش هم هست، يعنى آن‏چه كه جامعه براى يك رهبر، براى يك ولى امر لازم دارد تمام اين اوصاف بايد در جانشين او هم باشد و مقتضاى ادله هم همين است و ما ادعا مى‏كنيم از ادله هم همين معنا در مى‏آيد منتها اين را به دو تقريب هم مى‏شود بگوييم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 189
يكى اين‏كه مقتضاى ظواهر ادله همين است. ظواهر ادله تقاضا مى‏كند بر اين‏كه تشكيل الحكومة، ادارة الامة از معصوم رسيده به نائب المعصوم. چه نائب الغيبه باشد، و چه نائب الحضور باشد نايب خاص مثل مالك اشتر رضوان الله عليه، ادله ظهور دارد در اين‏كه اين معنا بر او واگذار شده. و اگر شما بگوييد ما در ادله خدشه مى‏كنيم، خدا رحمت كند شيخ انصارى را كه ده دليل ذكر كرده و همه را خدشه كرده و همچنين به تبع او ديگران از محشى. يك مطلب روشنى را عرض مى‏كنيم، مى‏گوييم ادارة الجامعه، الحكومة على الجامعه، امر من الامور الحسبية مثل قضاوت امر من الامور الحسبيه. تصرف در اموال ايتام امر من الامور الحسبيه، تجهيز الاموات كذلك و امثال اينها. چگونه اين امر از امور حسبيه اول بايد فقيه متصدى آن بشود، اگر نشد عدول مؤمنين، نشد فساق المؤمنين. ولايت بر جامعه، حكومت على الجامعه نظير همين تجهيز الميت است در مرحل اول فقيه، و در مرحل دوم عدول المؤمنين اگر خداى نكرده نه فقيه باشد نه عدول المؤمنين فساق المؤمنين. آن بهتر از هرج و مرج است اسد حتوم اينجا اگر چنان‏چه آن هم نباشد بايد فساق المؤمنين! بنابراين به اين دليل هم ما مى‏توانيم بگوييم كه حكومت از آن فقيه واجد شرايط است.
بنابراين مسأله همين است كه ما در رهبريت اين اوصاف را داريم و قانون اساسى هم همين را بيان مى‏كند، بيشتر از اين هم نمى‏گويد. بنابراين ما در اينجا فرمايش امام را به يك كلمه امتثال كرديم و آن اين‏كه مرجعيت بالفعل را از رهبرى طرح كرديم و فردا هم راحت مى‏شويم كه اين قيد نيست و اين شرط نيست و اگر كسى ادعا كند اين شرط باشد، عرض مى‏كنم اين دليل لازم دارد ما ادله را حساب كنيم! در رهبر كدام دليل است كه مى‏گويد به اين‏كه رهبر بايد مقلد هم داشته باشد؟ مقلد شرط نيست پس ما اين را طرح مى‏كنيم حالا در زمينه اين قهراً ما به فروعى بر خواهيم خورد كه بعداً بايد اين را صحبت كنيم. اگر يك مرجعى باشد كه اكثريت قاطع مردم از او تقليد كرده باشند و يك رهبرى هم ولو فقيه باشد و مجتهد باشد و تمام امور را در دست بگيرد، آن وقت فتاواى آنها، عملكرد آنها با هم تخالف پيدا كند، او يك فتوايى بدهد، مردم با دولتشان مخالفت پيدا كنند اينها را بايد بنشينيم حساب كنيم يكى از شرايط بايد اين باشد كه اگر رهبر ولايت امت را بر عهده گرفت و يك مرجع تقليد تامى مرجع تقليد شد بايد بين اينها هماهنگى باشد. يك وظيفه‏اى براى خبرگان پيدا مى‏شود كه بين اينها يك هماهنگى ايجاد كند كارى نشود كه اختلال نظام كشور پيش بيايد اينها را بايد بنشينيم صحبت كنيم و شقوق اين معنا زياد است پس نقداً ما مرجعيت را طرح مى‏كنيم به اين بيان كه عرض كرديم. غفر الله لنا و لكم.
منشى- آقاى موسوى بفرماييد.
سيد عبدالكريم موسوى اردبيلى- بسم الله الرحمن الرحيم، الحمد لله الصلوة والسلام على رسول الله و آله الطيبين الطاهرين. با كمال معذرت از سروران عزيز كه چند دقيقه‏اى وقتشان را مى‏گيرم من از فرمايشات هر سه بزرگوار استفاده كردم، براى من مفيد بود منتها چندتا مطلب كوچك به نظر من رسيد كه تعرض نشد يا حداقل من به آنها توجه نكردم فكر كردم مثلًا چند دقيقه‏اى وقت مباركتان را بگيرم حضرت امام در مرقومه مباركشان فرمودند كه من از اول نظرم اين بود آقايان يا دوستان اصرار كردند من يك شاهد هستم راجع به اين كار كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 190
همان جور هم بود، امام هم به اين زودى‏ها حاضر نمى‏شدند، لذا در اصل پنجم هم در آن اول كه نوشته شد با هم اصرارى كه از طرف بعضى از آقايان شد امام قبول نفرمودند، بالاخره در آن اصول بعدى در نتيج اصرار زياد قبول فرمودند كه در قانون اساسى بيايد و همين كه فرمودند نظرشان هم همين بود، مى‏فرمودند كه اين قابل پياده شدن نيست. نمى‏گفتند اين ايده‏آل نيست، خوب نيست، درست نيست! مى‏فرمودند قابل پياده شدن نيست و آنهايى كه در مقابل اصرار مى‏ورزيدند همان چيزهايى كه الان هم در ذهن هم ماها هست، جناب آقاى امينى هم اشاره فرمودند به اين‏كه رهبر جنب مرجعيت نداشته باشد عملًا آن كاربرد آن‏جورى را ندارد و مثال مى‏زدند كه آقاى كاشانى چه شد، مثل سيد حسن مدرس چه شد فلان و امثال اينها ... طرفين محظور داشت منتها به نظر مى‏رسيد كه محظور اين طرف شديدتر است در نتيج اصرار حضرت امام قانع نشدند ولى گفتند بسيار خوب اگر مى‏خواهيد اين كار را بكنيد، بكنيد و تجربه ثابت كرد كه مثل اين‏كه همان جور كه مى‏فرمودند اين مشكلى ايجاد مى‏كند، مشكل ايجاد شد فعلًا ما به دنبال چه هستيم؟ راجع به اين‏كه ادل اوليه مرجع را مى‏گيرد يا غير مرجع را مى‏گيرد من راجع به اين هيچ صحبتى نمى‏كنم با كمال معذرت از خدمت سروران عزيز مى‏خواهم عرض كنم راجع به اين هم خيلى صحبت نكنيم چون امام هست آن وقت وقتى كه مى‏خواستند مرجع را بگذارند با ادل زياد صحبت مى‏كردند با صلاح انديشى‏ها و ادله و امثال اينها كه مرجع بايد باشد حالا كه عملًا ما ديديم نمى‏شود بياييم اصلًا از اين طرف بگوييم كه اصلًا ادله اين‏جورى هست من فكر مى‏كنم اين خيلى مفيد نباشد محظور دارد، نمى‏شود، عملى نيست بنابراين همان جور كه جناب آقاى مشكينى فرمودند و آقايان ديگر، حضرت امام هم قبل از اين اصلًا در نوشت خودشان فرموده‏اند قيد مرجعيت بايد زده بشود بحث سر اين است كه چه جور اين را بزنيم، تا چه حد سعه بدهيم، تا كجاها تنزل كنيم؟ بگوييم مرجع فعلى اين را مى‏خواهد؟ صلاحيت مرجعيت كافى است؟ صلاحيت مرجعيت يعنى چه جور صلاحيتى؟ يعنى علمش را دارد، تقوايش را دارد، استنباطش را كرده، رأيش را هم دارد شانسش را ندارد كسى تكليف نكرده، آقا ضياء است. نقل مى‏كردند يك روز تشريف مى‏آورد مى‏فرمود شنيدم يك حمالى در اراك از من تقليد كرده، فردا هم مى‏آمد و مى‏فرمود شنيدم عدول كرده. صلاحيت اين است؟ يا نه، علم و تقوى و اينها را دارد اما هنوز يك استنباطى هم داشته باشد، رأيى هم داشته باشد نه، توفيقى نداشته اين كارها را بكند بلى اگر همين امروز وقت به او بدهند اين برود بنشيند استنباط و اينها را هم ... يا مى‏خواهيم تا اينجا تنزل كنيم؟ چون تنزل بايد بكنيم، مرجع فعلى نبايد باشد اما يك وقتى بگوييم نه، از اين هم تنزل كنيم استعدادش را دارد اما اين استعداد يك مقدار زيادى كار كردن مى‏خواهد، طلب فاضلى است اما طلبه‏اى است كه انصافاً اگر يك مقدار زحمت بكشد ... تا كجا مى‏خواهيم تنزل بكنيم؟ آن‏چه كه حداقل نگرانى بنده است اين است كه از آن بالا ما قرار شد تنزل كنيم، تا كجا تنزل كنيم؟ تا كجا بياييم؟ و يك عبارت مبهمى نگوييم كه فردا خبرگان به زحمت بيفتد يك عبارت روشن، اول ما بايد حد آن را معين كنيم اگر ما بگوييم منظور مرجع فعلى نيست، يعنى مقلد ندارد به قول جناب آقاى يزدى كسى به او وجوهات نمى‏دهد! اين هم شهريه نمى‏دهد اما بيچاره يك دوره فقه نوشته خيلى هم خوب نوشته، افرادى هم كه مطالعه مى‏كنند مى‏گويند نه، كتابش با ميزان و خوب است اما هنوز حتى زنش‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 191
هم از او تقليد نكرده! اين را مى‏خواهيم بگوييم نباشد؟ تازه ما اگر در اين حد بگذاريم باشد باز گرفتار مخمصه خواهيم شد ممكن است يك دو نفرى، سه نفرى باشند كه اين دو سه نفر يا پنج نفر باشند، شرايط ديگرى نداشته باشند، يعنى همان جورى كه الان ايده‏آل اين است كه مرجع باشد، اما عملًا نمى‏شود اگر ما تا آنجا ببريم ممكن است همان محظور باز ما را گرفتار كند اگر بگوييم قدرت استنباط دارد، همين كه مى‏گويند قدرت استنباطش را دارد اما اصلًا استنباط نكرده، رويش كار نكرده، چه نكرده ولى نگاه مى‏كند مى‏گويد بلى، اگر ايشان در آن رشته بودند، كار بكنند يك چيزى مى‏شوند تا اينجا مى‏خواهيم بياييم يا از اين هم مى‏خواهيم پايين‏تر بياييم؟
نگرانى من فقط اين است. حالا از مرجع پايين آمديم من معتقدم از مرجع بالقوه هم به آن معنا، به معناى آقا ضيائى، اگر بياييم پايين به معناى مثلًا شيخ على نهاوندى، شيخ على نهاوندى را مى‏گويند خيلى خوب بوده، صاحب تشريح الاصول بوده ولى مقلد نداشته والا فضل و اينهايش هم خيلى خوب بوده. از آن هم پايين آمديم تا چقدر مى‏خواهيم پايين بياييم؟ آقايان اين را بفرمايند، اين را روشن كنند از خدمتشان استفاده بكنيم كه خط بگيريم تا يك وقتى خداى نكرده در رهبرى تعبيرى آورده نشود كه يك وقتى بگويند ببينيم اين رهبرى مثل اين‏كه فقط شرطش لباس است؟! يا رهبرى فقط شرطش اين است كه مثلًا ... اين‏جورها نباشد چون از نوشت حضرت امام هم اين استفاده نمى‏شود مجتهدى كه حكم او نه فتوايش (حكم او) براى مجتهدين ديگر با وجود شرايطى كه علم به اشتباه و امثال اينها نداشته باشد واجب العمل است، آن كدام مجتهد است؟ مى‏گوييم بالقوه. گاهى تعبير مى‏كنيم ثبوتى، گاهى تعبير مى‏كنيم متجزى، گاهى تعبير مى‏كنيم مطلق. اين را با زبان خودمان مى‏خواهيم اين‏جور بگوييم در چه سطحى باشد؟ يعنى در سطحى كه يك مقدارى از ابواب فقه را اقلًا استنباط كرده و آرايى دارد، استنباطش هم به طريق معمول است حالا ممكن است كه يك كسى در استنتاجش شبهه كند اما مى‏گويد نه، اين طريق استنباط معمولى است اين مقدار را داشته باشد يا اين را هم نمى‏خواهد؟
شهرت در حوزه‏هاى علميه به عنوان يك مجتهد، آيا اين مقدار لازم است يا اين مقدار را هم نمى‏خواهد؟ چون ممكن است كه اصلًا كسى حوز علميه نرفته باشد در يك شهرستانى درس خوانده، درسش هم خيلى خوب است، شهرت در حوزه‏ها ندارد اين حدودش از طرف بالا بسته شد، مجتهد فعلى نمى‏خواهيم، اگر از طرف پايين هم يك مقدارى حد و حدود معين بشود فكرها يك مقدار راحت مى‏شود آن وقت مى‏رويم دنبال تعبير كه چه تعبيرى بياوريم، چه قيدى بياوريم، چه كارى بكنيم اين خوب مى‏شود فقط مى‏خواستم يك تذكرى بدهم با كمال معذرت كه وقت آقايان را گرفتم والسلام عليكم و رحمة الله و بركاته.
منشى- جناب آقاى امامى كاشانى تشريف بياوريد.
محمد امامى كاشانى- بسم الله الرحمن الرحيم. من با عرض معذرت مخصوصاً خدمت حضرت آقاى مشكينى كه آن را نوشتم خدمتشان دادم، مقصودم اين بود كه اين كه در نام حضرت امام هست دو نكته است نكته دوم هم خيلى اهميت دارد.
نكت اول، همين‏طورى كه حضرت آقاى مشكينى به آن اشاره فرمودند مسأله اعلميت و مسأله مرجعيت از رهبرى جدا مى‏شود و ادله هر دو هم جدا است در كتاب‏هاى علمى غير فقهى هم جدا كرده‏اند من آن وقت كه اينجا نشسته بودم يادم آمد كه شيخ در آخر «شفا» كه بحث حكومت‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 192
را مى‏كند به طور كلى اداره را جدا مى‏كند، مى‏گويد كه «ادار جامعه آن چيزى كه در درج اول شرط آن است، عقل اجتماعى است و آن چيزى كه دوم هست علم است» و لذا مى‏گويد كه «اذا دار الامر بين اعلم و الاعقل» در زعامت امت «فالزعيم هوالاعقل و يعاونه الاعلم» ولو اين‏كه حالا با يك زرنگى مسأله تشيع را در آنجا مى‏گويد همان‏طور كه محشين شفا هم اينجا به آن اشاره كرده آن به هر حال اين دوتا است اين دوتا يك مطلب است كه حضرت امام اينجا مشخص فرمودند يك مطلب ديگر وجود دارد و آن مطلب اين است كه تنها يك نفر مجتهد عادل باشد اين ظاهراً ولايت‏آور براى مردم نيست وقتى براى مردم اطاعت مى‏آورد كه مردم ولايت او را بپذيرند من حالا عبارت حضرت امام را كه آقايان هم قرائت فرمودند و مى‏دانيد، اين‏كه ايشان اينجا مرقوم فرموده‏اند كه مجتهد عادل مورد تأييد خبرگان محترم سراسر كشور كفايت مى‏كند، اگر مردم به خبرگان رأى دادند تا مجتهد عادلى را براى رهبرى حكومتشان تعيين كنند، همه براساس قبول مردم است يعنى اين قبول مردم را دارند ايشان بيان مى‏كنند كه وقتى مردم به خبرگان رأى دادند، مى‏آيند مى‏گويند شما به ما اختيار داديد ما اين آقا را تعيين مى‏كنيم و واقعيتش هم همين‏طور است براى اين‏كه در سراسر كشور فرض بفرماييد 50 نفر مجتهد واجد شرايط بودند، از كجا اگر اين گفت بايد ماليات بدهيد ما مى‏گوييم اطاعت مى‏كنيم و ديگرى اگر گفت اطاعت نمى‏كنيم اگر اين گفت بايد جبهه برويد بايد برويم، ديگرى اگر گفت نمى‏كنيم چرا؟ اين وقتى است كه ما ولايت او را بپذيريم و ولايت او از اين طريق است در فرمايش حضرت امام دو نكته وجود دارد نكته دوم هم قبول مردم است، قبول مردم هم از طريق خبرگان است خبرگان هم يك فردى را كه معروف به اجتهاد و عدالت قرار داده و تدبير باشد به اين‏كه اين واقعاً اعقل الناس است از نظر عقل اجتماعى و ادار جامعه خوب اين وقتى باشد آن را الزام را هم مى‏آورد والا اگر اين نباشد آن الزام تحقق پيدا نخواهد كرد و براى مردم تعهد نخواهد آورد آن نكته كه مى‏خواهم عرض كنم اين است معذرت مى‏خواهم والسلام عليكم و رحمة الله.
منشى (يزدى)- چون در اين بحث كس ديگرى اسم ننوشته است اگر در بحث بعدى قو اجراييه يا قو قضائيه بحثى هست خوب است صحبت بشود من به عنوان يك عضو كميسيون قضائى پيشنهاد مى‏كنم چون چيزى هم تكثير شده توضيحى اگر داده بشود خوب است.
نايب رئيس (سيد على خامنه‏اى)- بسم الله الرحمن الرحيم. مطالب بسيار خوبى آقايان فرمودند و استفاده كرديم ضمناً روشن مى‏شود كه اين‏گونه بحث‏ها كمك مى‏كند به پيشرفت كار كميسيون‏ها و شايد نزديك شدن افراد كميسيون به يكديگر. يكى دوتا نكته در خلال فرمايشات آقايان به ذهن من رسيد در مورد واقعيت خارجى كه بعضى از آقايان فرمودند كه اگر امام مرجع نبودند اين موقعيت‏ها نبود اين محل تأمل است و مقايسه با مرحوم آيت الله كاشانى درست نيست مرحوم آيت الله كاشانى در سطح كشور به عنوان يك سياست‏مدار در درجه اول معرفى شد روحانى بود، ملا بود اما در آن زمان در هر جاى كشور كه .. (مگر در تهران، در تهران ايشان يك روحانى بود كه در كار سياست هم دخالت مى‏كرد) در سطح كشور مرحوم آقاى كاشانى بيش از آن‏چه كه به عنوان يك عالم، يك فقيه، كسى كه مردم اعتقاد دينى به او دارند بيش از آن‏چه كه با اين عناوين معرفى شده باشد به عنوان يك سياست‏مدار، يك رئيس مجلس در آن وقتى كه ايشان انتخاب شدند اين‏جورى معرفى شده بودند، اين خيلى فرق مى‏كند
                        صورت مشروح مذاكرات شوراى بازنگرى قانون اساسى(جلسه‏14-1)، ص: 193
با موقعيت كسى مثل امام كه در طول 15 سال مبارزه از اول هم هر چه كه مسائل پيش رفت بيشتر هم اين معنا شد، به عنوان يك ملاى فقيه مورد قبول متقى، (به خصوص دين) شناخته شده بودند مطالب‏شان را مردم مى‏فهميدند و قبول مى‏كردند، لذا شما ملاحظه كنيد آن وقتى كه پانزده خرداد اتفاق افتاد كه مردم به خاطر امام در خيابان‏ها آمدند و آن همه كشته شدند ايشان آن وقت بلاشك در بين آن مردم مرجعيت شايعى نداشتند اين را كه خوب مى‏دانيد اول خرداد سال 42 مرجعيت امام آن‏جور نبود كه شما فرض كنيد مثلًا صدها هزار نفر در تهران يا ده‏ها هزار نفر مقلدين ايشان بودند كه در خيابان‏ها و جاهاى ديگر آمدند (مشكينى- رساله‏شان را هم چاپ نكرده بودند) شايد به قول آقاى مشكينى آن وقت هنوز رساله‏شان هم كاملًا منتشر نشده بود و در دسترس نبود البته حاشيه‏شان چاپ شده بود ولى يادم نيست رساله‏شان چاپ شده بود يا نه؟ على ايحال شكى نيست كه آن وقت مراجع بزرگ و معروفى كه بودند ديگران ايشان اصلًا در سطح بقيه مقلد نداشتند حتى تا اين اواخر هم همين جور بود سال 56- 57 اين مردمى كه در خيابان‏ها آمدند نمى‏توانيم ادعا كنيم كه اينها مقلدين امام بودند نه، اصلًا قضيه اين نبود بحث مرجعيت نبود. بحث اين بود كه ايشان به عنوان يك روحانى مجاهد فداكار، بزرگ كه مورد قبول مردم بودند حتى مورد قبول كسانى كه مقلد ايشان نبودند البته در اين اواخر ايشان مرجعيت بزرگى داشتند در اين شكى نيست، در سال 56، 57 مرجعيت بسيار وسيعى داشتند اما نمى‏شود گفت كه مرجعيت فراگير بود به طورى كه ديگران مثلًا در جنب ايشان چيزى نبودند كه آن جمعيت‏هاى ميليونى در تهران و در جاهاى ديگر پيش آمد بنابراين مسأله اين نيست كه ما فرض كنيم كه پيشرفت امام به خاطر مرجعيت بود، به خاطر اين بود كه ايشان را عالم بزرگ و شجاع و مبارز و مدبر و درست انديشى در مسائل شور و مسائل سياسى و مسائل دينى مردم تشخيص دادند و دنبال ايشان حركت كردند و راه افتادند بله، احساس تكليف شرعى در عمل به حرف ايشان در طول اين 10 سال بدون شك (10 سال بعد از انقلاب) مؤثر بوده، يعنى آن كسانى كه به دستور امام جبهه رفتند اينها مطمئناً اگر احساس تكليف شرعى نمى‏كردند به خاطر امر امام، جبهه نمى‏رفتند اغلب‏شان به خاطر اين بود كه از فرمايش امام احساس تكليف شرعى كردند، يا بقيه امورى كه دستور امام و تكليفى كه امام كردند مردم را به حركت واداشت لكن آن هم ناشى بود از نفوذ حكم شرعى ايشان، نه نفوذ فتواى ايشان باز آن همان چيزى است كه آقايان اشاره كردند كه ما فقيهى را لازم داريم كه بتواند حكم او مورد قبول باشد حتى براى مجتهدين ديگر اين يك نكته كه مى‏خواستم عرض كنم.
نكته‏اى را آقاى اردبيلى فرمودند كه به نظر من بسيار نكته مهمى است واقعاً روى اين بايد تكيه بشود مبادا ما وقتى به قول ايشان از حد اشتراط مرجعيت تنزل كرديم برسيم به آنجايى كه يك اجتهاد آبكى را هم مثلًا قبول بكنيم و روى آن تكيه بكنيم يعنى واقعاً بايستى اگر چيزى در قانون اساسى مى‏آيد آن تعبيرى باشد كه از آن استفاده بشود آن عنوانى كه حكم او نافذ براى مردم است يعنى مجتهد مسلم، يك چيز اين‏جورى بايد بيايد حالا من تعبير را نمى‏گويم يعنى از آن اين بايد تلقى بشود چيزى باشد كه واقعاً اجتهاد او، فقاهت او مسلم باشد و همچنين عدالت او تا اين‏كه وقتى حكم كرد حكم او نافذ باشد والا همه دستگاه‏ها از هم پاشيده خواهد شد يك چيز كوچكى هم عرض بكنم چون جناب آقاى محمدى گيلانى تذكر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 194
داده‏اند كه خوب است به كميسيون‏ها بپردازيم كه فرمايش درستى هم هست.
مسأله جدايى دين از سياست كه در فرمايشات جناب آقاى يزدى بود جدايى دين از سياست معنايش اين است كه در نظام اجتماعى و بناى سياسى جامعه دين نقشى نداشته باشد اصطلاحاً لائيسم دولت‏هاى لائيك، به قول عرب‏ها علمانى يا علمانى اين معنايش جدايى دين از سياست است يعنى در بناى سياسى جامعه نه در قانون‏گذارى، نه در اجرا، نه در قضاوت، خلاصه در هيچ يك از نهادهايى كه جامعه را از لحاظ سياسى اداره مى‏كنند دين نقشى نداشته باشد، يعنى لزوماً نقشى نداشته باشد حالا يك وقتى يك چيزى ممكن است از دين يك جايى باشد آن منافاتى ندارد با علمانى بودن يا لائيك بودن. اين معناى جدايى دين از سياست است در نظام جمهورى اسلامى چنين فرضى هيچ وقت اصلًا وجود ندارد يعنى ولو ما رهبر را مرجع ندانيم شبهه لائيسم به وجود نمى‏آيد شبهه جدايى دين از سياست به وجود نمى‏آيد اين را بايد براى مردم توضيح داد اگر كسى در ذهنش هست براى خاطر اين‏كه قانون‏گذارى ما ناشى از دين است اداره جامعه‏مان هم ناشى از دين است زيرا كه در رأس نظام جامعه كسى را مى‏خواهيم قرار بدهيم كه او داراى ملاك‏هاى شرعى حكومت است يعنى فقاهت و تقوا و همه چيز از او ناشى مى‏شود حالا طبق قانون اساسى كنونى نفاذ رأى مردم در باب رئيس جمهور هم از او ناشى مى‏شود اعلام اين‏كه قانون منافى با حكم شرع نيست از او ناشى مى‏شود، قضاوت در رأس از او ناشى مى‏شود يعنى همه چيز به او بر مى‏گردد كه اگر در اصلاح هم همين‏ها رعايت بشود طبعاً همه ازم امور اداره كشور بر مى‏گردد به يك كسى كه با يك ملاك شرعى بر سر كار آمده است بنابراين اصلًا شبهه جدايى دين از سياست وجود ندارد اين را اگر مردم هم مى‏گويند بايستى به مردم توجه داد كه اين‏جور نيست ضمناً در مورد نظر حضرت امام در باب عدم اشتراط مرجعيت هم واقعاً شك نبايد كرد، اين‏كه جناب آقاى امينى آن استفتاء را فرمودند اولًا خود امام در اينجا صراحتاً مى‏گويند كه من از ابتدا معتقد بودم و اصرار داشتم كه شرط مرجعيت لازم نيست ايشان قائل به اشتراط نبودند پس بنابراين، اين جنبه عنوان ثانوى ندارد كه كسى تصور كند چون حالا به بن‏بستى مثلًا برخورد شده يا كسى نداريم امام اين را مى‏گويند خير، شما كه مى‏فرماييد كه در بحث‏هاى ولايت فقيه ايشان در حكومت اسلامى‏شان هم اسمى از مرجعيت نيست حالا آن فتوا را كه دست حضرت‏عالى بود و من نگاه كردم خط خود حضرت امام هم نيست البته دستگاه استفتاء ايشان نوشته‏اند كه حرفشان حجت است و شكى هم نيست اما ممكن است كه آنها تصورشان در مذاق امام اين بوده كه اين به هيچ وجه حاكى نيست از اين‏كه قطعاً نظر امام اين بوده و تبدل رأى پيدا شده نه، بنابراين شك نبايد كرد كه نظر امام نيست منتها آن دو سه‏تا روايتى كه آقاى امينى اشاره كردند كه در ذهن ما هم اين روايات همواره بوده واقعاً بايد اين روايات علاج بشود اين جوابى كه جناب آقاى يزدى فرمودند كه اعلميت، يعنى اعلميت به اداره امر، نه اين انصافاً خلاف ظاهر است علاوه بر اين‏كه افقهيت و فيهم من هوافقه منه و فيهم من هو اعلم منه.
اين را حالا آقايان علماء و فضلاء فكر كنند و يا برايش علاجى بكنند حالا يا از لحاظ دلالت يا از لحاظ سند، يك كارى برايش بكنند.
مهدى كروبى- ى ك مسائلى در لبنان به خصوص راجع به رهبر مذهبى و رهبر سياسى كه اينها بايد دوتا جدا باشند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 195
سيد على خامنه‏اى- بله، شايد اصلًا آنها بيش از آن‏چه كه مرجعيت مورد نظرشان باشد فقاهت مورد نظرشان باشد.
منشى (يزدى)- اگر اجازه مى‏فرماييد همين نكته‏اى كه آقاى كروبى اشاره مى‏كنند اصولًا اين استفتاء و اين جواب در كنار چندتا استفتاء ديگر هست همه هم از يك مركز است و يك بحث ديگر سياسى درباره فرد دارد و چون اين‏جور است اصلًا اينجا قابل استفاده نيست.
مهدى كروبى- از سال 60 كه مرتب مى‏رفتم لبنان اين بحث خاص بود.
محمد يزدى- بحث خاصى است و راجع به شخص خاصى.
سيد على خامنه‏اى- بايد همين باشد. درست است.
منشى (يزدى)- چون متن را ديده‏ام و آن اصل را مى‏دانم چند تا استفتاء درباره فرد خاصى است. آقاى بيات بفرماييد.
اسدالله بيات- بسم الله الرحمن الرحيم. من مفصل وقت سروران و عزيزان را نمى‏خواهم بگيرم فقط لازم هست كه به نكاتى اشاره بكنم. البته در ضمن صحبت حاج آقا موسوى اردبيلى بعضى از اين نكات بود و همين‏طور در ضمن صحبت‏هاى بقيه سروران.
اولًا نكته‏اى را در رابطه با نظام مرجعيت عرض مى‏كنم حاج آقا يزدى اين مسأله را مسلم گرفتند كه دو نوع شيوه وجود دارد من معتقدم اين دو شيوه بودن هم به خاطر جرياناتى بود كه اساساً در طول تاريخ به وجود آمده. بدون ترديد با توجه به اين‏كه ولايت فقيه ملاك مشروعيت يك نظام است نظام مرجعيت هم از اين به بعد خواهى نخواهى متأثر از اين معنا خواهد بود اين‏طور نيست كه ما باز اين مسأله را يك امر مسلم بگيريم و بگوييم كه نه تقليد با مسأله رهبرى يك حساب ديگرى دارد بنده اين را نمى‏توانم بپذيرم براى اين‏كه تنها رهبرى كه صلاحيت افتاء دارد اين‏طور نيست كه فقط حكمت او نافذ بشود براى كسانى ديگر. يقيناً در رابطه با مسائل قضائى، در رابطه با مسائل اجتماعى، در رابطه با مسائل سياسى خواهى نخواهى بايد جامعه پيروى بكند من حتى در بعضى از مسائل هم اين معنا را اگر يك وقتى بشود ما بحث هم بكنيم يقيناً من اين معنا را مى‏بينم كه در آيين نظام مرجعيت اين نخواهد بود كه الان در جامعه ما رواج دارد و از اين به بعد هم اين مسأله بدون ترديد اثرات خودش را نشان خواهد داد نكته ديگرى كه وجود دارد در صحبت آقاى امينى ايشان در صحبت‏هاى حضرت امام ترديد نكردند يقيناً اگر ترتيب در آنجا پيش‏بينى بشود ما احتمال مى‏دهيم كه هم نگرانى جناب آقاى موسوى اردبيلى برطرف مى‏شود و بايد هم همين‏طور باشد ما نمى‏گوييم مرجعيت شرط است ولى اگر به صورت ترتيب بشود واقعاً اگر اذا دار الامر بين مرجع و غير مرجع، مرجع اولويت دارد در صورتى كه نباشد طبيعى است كه همان است كه عبارات فقهى ما داريم در روايات دارد حاج آقا خامنه‏اى مى‏فرمايند كه نگرانى وجود ندارد من يك مثال مى‏زنم در آينده (خدا ان شاء الله چنين روزى براى ما پيش نياورد و واقعاً هم اميدواريم كه ان شاء الله خداوند دعاى مردم را مستجاب بكند و حضرت امام تا انقلاب حضرت مهدى (عج) رهبرى نظام را به عهده بگيرد ان شاء الله) اما فرض بكنيد كه در آينده خداى ناكرده يك مرجع تقليدى بشود اكثريت قاطع مردم مقلد او هستند (فرض كنيد) و يك فردى هم ما داريم كه له صلاحية
                        صورت مشروح مذاكرات شوراى بازنگرى قانون اساسى(جلسه‏14-1)، ص: 196
الافتاء اما يك مقلد ندارد، فقط نظام را دارد نظام به اين معنا، دولت را دارد، پول در دست خودش دارد، اما فرض بفرماييد مردم را ندارد ژاندارمرى را دارد، شهربانى را دارد، ارتش را دارد، نيروهاى نظامى، انتظامى را دارد اما مردم را ندارد آيا واقعاً در چنين موقعيتى شما هيچ احتمال اين معنا را نمى‏دهيد كه خداى نكرده جايى نظام سقوط پيدا بكند؟ ما اين نگرانى را داريم اين واقعيتى است كه اصلًا بحث آقاى كاشانى و آقاى بروجردى و اينها نيست امام كه مى‏بينيد پيروز شده باز به اعتبار مرجعيت او است امام كسى است كه كسانى كه مرجع بالفعل بودند و مقلد داشتند 12 نفرشان نوشتند و نوشتن آنها سياسى هم تنها نبود اين يك واقعيت است ملاك مشروعيت مطرح است اين معيار است اين ملاك است بنابراين بنده معتقدم كه ما بايد كارى بكنيم كه خداى نكرده مخصوصاً روى اين قضيه من وقت هم نمى‏خواستم بگيرم اما واقعاً نمى‏توانم بپذيرم كه بگوييم شيوه افتاء با شيو رهبرى همان‏طور كه تا به حال جدا بوده در آينده هم جدا باشد اين خواهى نخواهى در آينده به تفكيك دين از سياست منجر خواهد شد و اين بسيار خطرناك است و امام با اين مبارزه كرده و با اين مسأله بايد شديداً برخورد بشود و دقيقاً در عبارات هم ما بايد طورى بكنيم كه كسانى بايد باشند مجتهد و آن هم نه مجتهد قانونى كه امروز با كمال تأسف خيلى داريم مجتهدينى كه حوزه‏هاى علميه آنها را مجتهد مسلم مى‏دانند و مى‏شناسند اگر اين نباشد طبيعى است كه ما در اصل مشروعيت ترديد پيدا مى‏كنيم والسلام عليكم و رحمة الله و بركاته.
سيد على خامنه‏اى- آن رهبرى كه مردم را ندارد چطور رهبر شده است؟ ژاندارمرى را دارد، مردم را ندارد؟ پس چرا رهبر شد؟
نايب رئيس (هاشمى رفسنجانى)- بسم الله الرحمن الرحيم. من هم سه چهار كلمه عرض مى‏كنم چون از توى بحث‏ها فكر مى‏كنم بالاخره كميسيون‏ها متأثر خواهد بود اگر در كميسيون اين چيزها مراعات بشود يك چيزى تقريباً به طور مسلم اينجا به ذهن مى‏رسد كه مرجعيت را به عنوان حداقل يك اولويت بپذيريم يعنى اظهارات اكثر آقايان اين بود اين يك مقدار قابل تعمق است يعنى آقايان روى اين يك مقدار كار بكنند حتماً كميسيون اگر لازم ديد با امام هم در اين خصوص يك ارتباطى برقرار بكنند، ضمن اين‏كه از يك بعد مرجعيت بى‏شك جزو اولويت‏ها است و ما نبايد هم منكر بشويم كه مرجعيت امام در توفيقات ايشان مؤثر بوده، اين را حتماً مى‏پذيريم در شرايط فعلى يعنى اين‏جورى كه الان مردم مرجع انتخاب مى‏كنند ممكن است مبعد هم باشد يعنى اين را هم در نظر بگيريم چون معمولًا مراجع در يك سنى به اين موقعيت مى‏رسند كه ديگر آن سن با اداره كشور يك مقدار سازگار نيست ادار كشور يك كار آن به آن، ساعت به ساعت است و مسائل خاصى دارد مرجعيت يك نوع ثبات يك نوع اصول خاصى روى يك وضع خاصى است ممكن است يك نوع تناقض باشد من در اظهارات اخير امام در يك جلسه‏اى كه خدمتشان بودم يك جمله شنيدم آن براى من باعث شد كه الان اين را اينجا بگويم، چون كميسيون قاعدتاً تصميم مى‏گيرد بعد اينجا مى‏آيد همين اواخر كه خدمتشان بودم همين نگرانى كه الان مورد بحث ما است مطرح كردم ايشان فرمودند كه وضع و شرايط و مقتضيات مرجعيت در وضع فعلى با شرايط مديريت كشور با هم فرق دارند و آنهايى كه در مقام رهبرى هستند با آنهايى كه در مقام مرجعيت هستند يك جور نيستند مراجع مرجعيت‏شان را بايد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 197
انجام بدهند، مديران كشور و رهبرى كار ديگرى است اين حرفى بود كه من تا به حال در هيچ شرايطى از امام نشنيده بودم اين حرف را جديداً از ايشان شنيدم يعنى آخرين حرفى كه من شنيدم اين بود، لذا اين را سؤال بكنيم به هر حال در تنظيم متن نهايى روى اين حساب بكنيم اين ديگر كار آينده ما است به هر حال وضع موجود جامعه ما اين است كه عده زيادى از مردم مقلد كسانى هستند كه مدير كشور نيستند و تحقيقاً قوانينى كه در كشور مى‏گذرد و احكامى كه صادر مى‏شود در مقام مديريت كشور (رهبرى) موارد زيادى پيدا مى‏كند كه با فتاواى خيلى از آقايانى كه در مقام مرجعيت هستند ممكن است سازگار نباشد من به عنوان مثال همين مسائل موسيقى، شطرنج، وضع ماليات‏ها و خيلى چيزهايى كه از اين قبيل پيش آمده را مى‏گويم كه در يك موقعى داشته‏ايم اين مسأله را ما نبايد نديده بگيريم به هر حال مى‏خواهيم چكار بكنيم؟ مردم ما بايد اين‏جورى باشند و اين حالت را هميشه داشته باشند كه خوب، حكم خدا را يك جور ديگر ببينند، اين را به عنوان يك حكم موقت ببينند البته اين يك كار عميق‏ترى از اين كار فعلى ما است اما اگراين هم در بحث‏ها بيايد اشاراتى بعضى از آقايان داشتند كه ما فكرى براى مرجعيت بكنيم البته به اين آسانى نمى‏شود فكرى كرد ولى از آن هم نبايد غافل باشيم به هر حال اگر بنا است نظام اسلامى باشد كه چنين چيزى بنا است و خون‏ها روى اين ريخته شده و همه همت ما اين است بايد عمق مسأله را علاج كنيم كه مردم دوگانگى در وجودشان نباشد يگانه فكر بكنند همين كه حاكم است حكم خدا بدانند و ناراحتى وجدانى در دلشان نباشد اين هم قابل علاج است يعنى با مبانى و اصول ما قابل علاج است اين يك مقدار كار لازم دارد و پشتوانه‏هاى وجاهت مذهبى لازم دارد كه روى اين كار بكنيم، از اين هم غافل نباشيم.
منشى- آقاى كروبى مطلبى دارند بفرمايند.
مهدى كروبى- بسم الله الرحمن الرحيم، من تنها اكتفا مى‏كنم به يك قسمتى از نامه حضرت امام كه جوابى بود كه به برادرمان حجت الاسلام انصارى دادند در رابطه به اين نكته‏اى كه بحث شد و آقاى بيات هم اشاره كردند كه مسلم در يك نظام اسلامى بايد مرجعيت برود به آن سمتى كه آن مجتهد واجد شرايط و آن خصوصيات باشد كه شناخت كافى و وافى از جامعه‏اش داشته باشد در رابطه با اين نكته من اين يادآورى را مى‏كنم و مطالب امام را مى‏خوانم.
 «اجتهاد مصطلح در حوزه‏ها كافى نمى‏باشد بلكه يك فرد اگر اعلم در علوم معهود حوزه‏ها هم باشد ولى نتواند مصلحت جامعه را تشخيص دهد و يا نتواند افراد صالح و مفيد را از افراد ناصالح تشخيص دهد و به طور كلى در زمينه اجتماعى و سياسى فاقد بينش صحيح و قدرت تصميم‏گيرى باشد اين فرد در مسائل اجتماعى و حكومتى مجتهد نيست و نمى‏تواند زمام جامعه را به دست گيرد آشنايى با روش برخورد با حيله‏ها و تزويرهاى فرهنگ حاكم بر جهان، داشتن بصيرت و ديد اقتصادى اطلاع از كيفيت برخورد با اقتصاد حاكم بر جهان. شناخت سياست‏ها و حتى سياسيون و فرمول‏هاى ديكته شده آنان و درك موقعيت و نقاط قوت و ضعف دو قطب سرمايه‏دارى و كمونيسم كه در حقيقت استراتژى حكومت بر جهان را ترسيم مى‏كنند از ويژگى‏هاى يك مجتهد جامع است يك مجتهد بايد زيركى و هوش و فراست و هدايت يك‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 198
جامعه بزرگ اسلامى و حتى غير اسلامى را داشته باشد و علاوه بر خلوص و تقوا و زهد كه درخورشان مجتهد است واقعاً مدير و مدبر باشد» باز هم هست كه ديگر ادامه نمى‏دهم والسلام.
منشى (يزدى)- آقاى هاشميان بفرماييد.
حسين هاشميان- بسم الله الرحمن الرحيم، من اينجا چندتا سؤال دارم سؤال اولم اين است كه همان‏طورى كه حضرت آيت الله مشكينى فرمودند و بعضى از آقايان هم اشاره فرمودند آيا رهبرى و مرجعيت تقليد به حسب رواياتى كه براى ولايت فقيه وجود دارد اصلًا اين تجزيه بردار است يا نه؟ آن‏چه كه انسان فكر مى‏كند و اين روايات را به هم عرضه مى‏كند چه مقبوله عمر بن حنظله و ساير رواياتى كه وجود دارد مى‏بينيم كه اينها تجزيه بردار نيستند يعنى آن كسى كه رهبر جامعه است بايستى اجتهاد و فقاهت هم داشته باشد و ما با شبهه اعلميت كه شرط در تقليد باشد ما بياييم اين دو عنوان را ازهم جدا كنيم آيا دلائل با اين عنوان و با اين بحث مى‏سازد؟ علاوه شما در تقليد از اعلم دلايل را نگاه كنيد يكى از دلائلى كه فقهاء مطرح مى‏كنند يكى دليل عقل است كه چون ما اشتغال ذمه به تكاليف داريم فراغت ذمه حاصل نمى‏شود مگر آن‏كه از اعلم تقليد كنيم اين را شما از كجا اثبات مى‏كنيد؟ اگر مبنا سيره عقلا باشد عرض ما اين است كه سيره عقلا را تنها مى‏توانيم در رجوع به خبره مستند بگيريم، يعنى دليل بگيريم اين قطعى است كه سيره عقلا اين است كه بعد اسلام اين را امضاء كرده به اهل خبره مراجعه مى‏كند در مسائلى كه جهل دارد اما به اعلم مراجعه مى‏كند اين را شما از كجا اثبات مى‏كنيد؟ به علاوه كه در عمل هم سيره برخلاف اين بوده در بخش عظيمى از جوامع اسلامى، چه دانشمندان و ملاهايى بودند، فحولى در فقاهت بودند كه ديديم و ديديد كسانى مرجع تقليد شدند و مقلد پيدا كردند كه به هر حال از نظر علمى از آنهايى كه گوشه‏گير بودند پايين‏تر بودند پس سيره هم عملًا دارد خلاف اين را ثابت مى‏كند رواياتى هم كه جناب آقاى امينى خواندند، خوب، روايت مى‏گويد شما به اشجع، به اورع، به اعلم مراجعه كنيد من سؤال مى‏كنم اگر كسى به شجاع، اگر كسى به ورع، اگر كسى به عادل مراجعه بكند براى تكاليفش اين ضال اين روايتى است كه ايشان خواندند؟ شرط مرجعيت اين نيست كه اورع باشد، يا اعدل باشد عدالت باشد كافى است ورع باشد كافى است شجاع باشد كافى است، با ساير قيودش. بنابراين اينجا قيد اعلم هم خدشه‏دار مى‏شود براى اين‏كه ما از وقتى فهميديم كه اورع شرط تقليد نيست، شرط رهبرى نيست ورع شرط رهبرى است اعلم هم همين جا آمده است پس معلوم مى‏شود تقليد عالم هم مجزى و مكفى است بنابراين مجتهد مطلقى كه داراى شرايط باشد كه هم فقاهت بتواند بكند، در تمام ابواب فقه نه تنها ملكه را داشته باشد بلكه ملكه را به فعل برساند حداقل در بخش معتنابهى از فقه و همچنين جامعه را بتواند اداره بكند مصداق و اما الحوادث الواقعه باشد، اين كافى است بنابراين بايد ما روى اين مدار حركت بكنيم كه مجتهد، عادل، عالم به حوداث واقعه، مى‏تواند هم مرجع تقليد باشد كه از او تقليد بكنند، احكام را به عنوان خبره از او بگيرند هم حاكم سياسى جامعه باشد، حاكم اجتماع باشد چون وقت سروران عزيز گرفته مى‏شود من بيشتر از اين اطاله كلام نمى‏كنم ان شاء الله بحث‏هاى بعدى را خدمتتان هستيم.
منشى (محمد يزدى)- طبق ورقه‏اى كه خدمت آقايان هست در اين فرصت پايانى وقت‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 199
و مصوبه آيين‏نامه قبلى از اين وقت استفاده بشود و با همين صورتى كه اينجا نوشته شده است هر كدام در محل كميسيون حاضر بشويم و با همان ترتيب مصوب آيين‏نامه رئيس سنى بالاخره به عهده بگيرد و حداقل رئيس و نايب رئيس و منشى و مخبر و اينها را معين بكنند و وقت را هم خود به خود با توافق يك وقتى را معين كنند كه كار ان شاء الله از فردا شروع بشود.
نايب رئيس (هاشمى)- خيلى خوب حالا ما كميسيون‏ها را مى‏رويم، قبل از اين‏كه كميسيون برويم تكليف جلسات بعد را روشن كنيم آيا مايليد كه فردا هم نظير اين جلسه را براى بقى بحث‏ها داشته باشيم يا ديگر فعلًا برويم سراغ كميسيون‏ها كار بكنيم بعداً بياييم اين بحث‏ها را شروع بكنيم؟
امينى- من معتقدم براى ساير قسمت‏ها همچنين بحث‏هايى بشود، چون براى كميسيون‏ها هم اين بحث‏ها مفيد است.
نايب رئيس (هاشمى)- پس حداكثر يك جلسه اگر آقايان مى‏خواهند بپذيريم چون آن جلسه سه چهارتا موضوعش خيلى اين قدر نيست كه بحث داشته باشد بحث روى كميسيون اجرايى و كميسيون قضائى بشود روى يكى دو موضوع ديگر يكى بازنگرى قانون اساسى و يكى هم مجمع تشخيص اينجا كسى حرف نزد بعضى از آقايان وقت براى خودشان فكر بكنند كه روى اين سه چهار موضوع فردا ما تمام كنيم يعنى ديگر آخرين جلس عمومى‏مان باشد، برويم سراغ كميسيون‏ها. وقتى كه اولين گزارش كميسيون‏ها آماده شد ما جلسات عمومى‏مان را شروع مى‏كنيم پس مثل اين‏كه آقايان مى‏پذيرند كه يك جلسه فردا داشته باشيم تشخيص مصلحت، اجرايى، قضائى و بازنگرى قانون اساسى. اين چهار موضوع مهم است اگر آقايان چيزى يادداشت كرده‏اند سعى هم بكنيم كه كوتاه صحبت كنيم و حرف‏هايى كه بقيه زده‏اند را ما نزنيم كه از وقت خوب استفاده بكنيم.
براى همه آقايان اتاق در نظر گرفته‏اند ولى ما اجباراً هم نمى‏گوييم در اين اتاق بياييد آقايان محل كميسيون‏شان را انتخاب بكنند اعضاء امروز دور هم جمع بشوند يك نيم ساعتى انتخاب‏شان را بكنند برنامه‏هاى وقتى‏شان را تنظيم كنند كه در اين فاصله روشن باشد به هيأت رئيسه گزارش‏شان را بدهند كه ما انتخابات‏مان اين‏جورى شد، اوقات كميسيون‏هايمان اين‏جورى شد كه ما بتوانيم به ديگران هم اطلاع بدهيم كه مراجعه بكنند و جلسه فردا اين را توضيح مى‏دهيم به آقايان.
نايب رئيس (خامنه‏اى)- آقايان مجمع تشخيص مصلحت امشب جلسه است.
نايب رئيس (هاشمى)- آقايان كميسيون‏ها مى‏توانند بروند طبقه دوم. طبقه دوم براى اين كار آماده است ضبط و اين‏جور چيزها هم آماده است تابلو هم زده‏اند.
                        3- پايان جلسه و تاريخ تشكيل جلسه آينده‏

رئيس (على مشكينى)- ان شاء الله جلسه فردا ساعت 4 بعد از ظهر. امروز هم تشريف ببريد كميسيون‏ها را تعيين بفرماييد. ختم جلسه اعلام مى‏شود.
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 201
                        جلسه ششم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده روز چهارشنبه سيزدهم ارديبهشت ماه 1368 هجرى شمسى مطابق با بيست و ششم رمضان المبارك 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- بحث پيرامون مسائل كلى‏
3- پايان جلسه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 202
                        1- اعلام رسميت جلسه و تلاوت آياتى از كلام الله مجيد

رئيس- بسم الله الرحمن الرحيم. با حضور 18 نفر جلسه رسمى است دستور را اعلام كنيد.
منشى (دكتر حبيبى)- بسم الله الرحمن الرحيم. دستور ششمين جلسه عمومى شوراى بازنگرى قانون اساسى بعد از ظهر چهارشنبه سيزدهم ارديبهشت ماه 1368 هجرى شمسى مطابق با بيست و ششم رمضان المبارك 1409 هجرى قمرى.
1- تلاوت كلام الله مجيد.
2- گزارش كميسيون‏ها.
3- طرح مسائل كلى.
رئيس- تلاوت كلام الله مجيد.
                        اللهم صل على محمد و آل محمد

                        اعوذ بالله من الشيطان الرجيم‏

                        بسم الله الرحمن الرحيم‏

ى‏
                        ا أَيهَا النَّاسُ اتَّقُوا رَبَّكُمْ إِنَّ زَلْزَلَةَ السَّاعَةِ شَى‏ءٌ عَظِيمٌ* يوْمَ تَرَوْنَهَا تَذْهَلُ كُلُّ مُرْضِعَةٍ عَمَّا أَرْضَعَتْ وَتَضَعُ كُلُّ ذَاتِ حَمْلٍ حَمْلَهَا وَتَرَى النَّاسَ سُكَارَى وَمَا هُمْ بِسُكَارَى وَلَكِنَّ عَذَابَ اللَّهِ شَدِيدٌ

                         (صدق الله العلى العظيم)

                         «از آى 1 تا 2 سور حج»

                        2- بحث پيرامون مسائل كلى‏

رئيس- دستور را شروع كنيد.
منشى (يزدى)- در آيين‏نامه نداريم كه گزارش كميسيون‏ها بايد رسماً به جلسه علنى داده بشود ولى براى آمدن در مشروح مذاكرات اگر رياست جلسه لازم مى‏دانند بخوانند.
نايب رئيس (خامنه‏اى)- حالا بد نيست كه قرائت بفرماييد.
منشى (دكتر حسن حبيبى)- بسم الله الرحمن الرحيم. گزارش كميسيون اول، كميسيون بررسى مسائل رهبرى و مجمع تشخيص مصلحت به شوراى محترم بازنگرى قانون اساسى جمهورى اسلامى ايران.
اولين جلسه كميسيون بررسى رهبرى و مجمع تشخيص مصلحت رأس ساعت هجده روز سه شنبه مورخ 12/ 2/ 68 با حضور آقايان: امينى، بيات، سيد هادى خامنه‏اى، خزعلى، موسوى اردبيلى، مؤمن و به رياست سنى آقاى امينى تشكيل شد ابتداى جلسه با تلاوت آياتى از كلام الله مجيد رسميت يافت آن گاه در اجراى ماد 7 آيين‏نامه شوراى بازنگرى قانون اساسى جمهورى اسلامى ايران انتخابات هيأت رئيسه انجام يافت و هيأت رئيسه كميسيون به شرح ذيل انتخاب گرديد:
آقاى عبدالكريم موسوى اردبيلى (رئيس).
آقاى ابراهيم امينى (نايب رئيس).
آقاى محمد مؤمن (مخبر).
آقاى اسدالله بيات (منشى).
                        صورت مشروح مذاكرات شوراى بازنگرى قانون اساسى(جلسه‏14-1)، ص: 203
در پايان مقرر شد كه جلسات رأس ساعت شانزده تشكيل شود جلسه بعد نيز ان شاء الله ساعت شانزده روز پنجشنبه 14/ 2/ 68 در محل كميسيون تشكيل خواهد گرديد.
رئيس كميسيون بررسى مسائل رهبرى و مجمع تشخيص مصلحت- موسوى اردبيلى.
گزارش كميسيون دوم. كميسيون بررسى مسائل مربوط به تمركز مديريت قو مجريه به شوراى بازنگرى قانون اساسى.
اولين جلسه كميسيون با حضور كليه اعضاء در ساعت شش و يك دوم بعد از ظهر 12/ 2/ 68 تشكيل گرديد و پس از تلاوت آياتى از كلام الله مجيد با رياست سنى جناب آقاى كروبى انتخاب هيأت رئيسه با رأى مخفى به عمل آمد و جناب آقاى سيد على خامنه‏اى به اتفاق آراء به سمت (رئيس).
جناب آقاى موسوى خوئينى‏ها به اتفاق آراء به سمت (نايب رئيس).
جناب آقاى ميرحسين موسوى به اتفاق آراء به سمت (مخبر).
نجفقلى حبيبى به سمت (منشى) انتخاب شدند. سپس در مورد روزها ساعت تشكيل جلسات بحث شد و مقرر شد فعلًا روزهاى زوج: شنبه، دوشنبه، چهارشنبه از ساعت 4 تا 7 بعد از ظهر جلسات كميسيون تشكيل شود.
گزارش كميسيون سوم، كميسيون بررسى مسائل مربوط به تمركز در مديريت قو قضائيه به هيأت رئيسه محترم شوراى بازنگرى قانون اساسى.
اعضاء كميسيون بررسى مسائل مربوط به تمركز در مديريت قو قضائيه به رياست سنى آيت الله جناب آقاى على مشكينى در تاريخ 12/ 2/ 68 تشكيل جلسه دادند و اعضاء هيأت رئيسه كميسيون را به شرح زير انتخاب نمودند:
 (رئيس) آيت الله جناب آقاى على مشكينى.
 (نايب رئيس) جناب آقاى محمد يزدى.
 (مخبر) جناب آقاى عباسعلى عميد زنجانى.
 (منشى) حبيبى.
ساعات جلسه روزهاى فرد از ساعت 4 تا 7.
مخبر كميسيون بررسى مسائل مربوط به تمركز در مديريت قو قضائيه- عباسعلى عميد زنجانى.
كميسيون چهارم، كميسيون بررسى مسائل مربوط به تمركز در مديريت صدا و سيما- تعداد نمايندگان مجلس شوراى اسلامى- راه بازنگرى به قانون اساسى- تغيير نام مجلس شوراى ملى به مجلس شوراى اسلامى.
گزارش به شوراى بازنگرى قانون اساسى.
كميسيون در ساعت هجده روز سه شنبه 12/ 2/ 68 تشكيل جلسه داد و هيأت رئيسه كميسيون به شرح زير انتخاب شدند:
                        صورت مشروح مذاكرات شوراى بازنگرى قانون اساسى(جلسه‏14-1)، ص: 204
جناب آقاى هاشمى (رئيس).
جناب آقاى جنتى (نايب رئيس).
جناب آقاى امامى كاشانى (مخبر).
جناب آقاى توسلى (منشى).
ساعات جلسه را ذكر نكرده‏اند.
هاشمى رفسنجانى- اولين جلسه كميسيون چهارم فردا ساعت چهار بعد از ظهر مى‏باشد.
منشى (يزدى)- براى بحث بعد جناب آقاى عميد وقت گرفته‏اند قبل از ايشان كسى وقت نگرفته است.
رئيس- جناب آقاى عميد بفرمايند.
ضمناً من به آقايان تذكر مى‏دهم اگر چه براى صحبت وقت تعيين نشده اما خودشان اظهار لطف كنند يك كمى در وقت قناعت بفرمايند.
عباسعلى عميد زنجانى- بسم الله الرحمن الرحيم. من كسب اجازه كردم كه در اين مدت خيلى فشرده و كوتاهى كه در اختيار دارم ان شاء الله وقت كمى را در اختيار خواهم گرفت، ضمن اشاره به موضوع كميسيون دوم در رابطه با مسائل مربوط به رهبرى هم يك تذكر كوتاهى عرض كنم: تكيه تذكر من، برنام اخير حضرت امام مدّ ظله العالى است در اين نامه حضرت امام تكيه كرده‏اند بر اعتبار رأى مردم در نفوذ حكم مجتهد عادلى كه به عنوان رهبرى انتخاب مى‏شود، همان‏طورى كه در جلسه گذشته هم يادآورى شد، من يك بار ديگر متن فرمايش حضرت امام را مى‏خوانم: «اگر مردم به خبرگان رأى دادند تا مجتهد عادلى را براى رهبرى حكومت‏شان تعيين كنند، وقتى آنها هم فردى را تعيين كردند تا رهبرى را به عهده بگيرد قهرى او مورد قبول مردم است و در اين صورت او ولى منتخب مردم مى‏شود و حكمش نافذ است».
در اين صورت، يعنى در صورتى كه خبرگان منتخب مردم باشد و رهبر هم منتخب خبرگان باشد، در اين صورت حكم او نافذ است بنابراين در كليه مسائلى كه مطرح مى‏شود اگر اين استنباط و اين استنتاج صحيح باشد، ما در كليه مسائل بايد رأى مردم را به عنوان يك محور مورد نظر و توجه قرار بدهيم حتى در مسأله رهبرى و به همين صورت مسأله مرجعيت هم به نظر مى‏رسد كه حل مى‏شود و نكته دوم من هم همين است در جلسه گذشته آن مقدارى كه فهميده شد، محور صحبت‏ها اكثراً اين بود كه كلمه «مرجع» برداشته بشود و اين مطلب مفهوم كلام حضرت امام، شايد صريح كلام حضرت امام است در پيام اولى.
اما برداشتى كه حداقل من از اين نامه مى‏كنم اين است كه شرط مرجعيت در ابتداى انتخاب برداشته مى‏شود يعنى ابتداء كه رهبر مى‏خواهد توسط خبرگان انتخاب بشود لازم نيست از ميان مراجع بالفعل باشد، از ميان كسانى كه صلاحيت مرجعيت دارند، كافى است اما مفهوم كلام امام در دو نامه اين نيست كه هيچ وقت لزومى ندارد كه رهبر مرجع باشد بلكه به عكس مفهوم اين است كه بعد از انتخاب خبرگان مجتهد عادلى را به عنوان رهبر انتخاب كردن، بايد به شيوه‏اى انتخاب كنند كه او مرجع بشود من عبارت را مى‏خوانم عنايت بفرماييد:
                        صورت مشروح مذاكرات شوراى بازنگرى قانون اساسى(جلسه‏14-1)، ص: 205
 «وقتى آنها هم فردى را تعيين كردند تا رهبرى را به عهده بگيرد قهرى او مورد قبول مردم است» كانه حضرت امام مرجعيت را همين معنا مى‏كنند او مورد قبول مردم است پس نتيجه مى‏گيريم خبرگان در شيوه انتخاب رهبرى الزاماً بايد ترتيبى اتخاذ كنند كه وقتى رهبر را انتخاب مى‏كنند او مرجع باشد، يعنى اينجا ديگر فاصله برداشته مى‏شود پس بحث مى‏رود روى شيو انتخاب رهبرى توسط خبرگان. بايد اين شيوه دقيقاً به نحوى باشد كه بين مرجعيت و رهبرى فاصله نياندازد و شيوه به نحوى باشد كه هر مجتهد عادلى را كه به عنوان رهبرى انتخاب مى‏كنند الزاماً او رهبر باشد براى اين‏كه از نظر فقهى هم معيار انتخاب مرجع چيزى جز خبرگان نيست عوام مردم مراجعه مى‏كنند به خبره در تقليدشان، حداقل از آن خبره عادل سؤال مى‏كنند وقتى آنها گواهى دادند به صلاحيت مرجعيت فقيه عادلى (حالا با قيد «اعلميت» بى‏قيد «اعلميت» وارد بحث فقهى آن من نمى‏شوم) و در هر حال وقتى آنها به صلاحيت مرجعيت و مقلد بودن يك مجتهدى شهادت دادند براى افراد عادى كفايت مى‏كند در مورد مراجع حداقل در يكصد سال، در يكصد و پنجاه سال اخير هم عملًا همين‏طور بوده. هم در رساله‏هاى علميه ذكر شده و هم عمل و سيره هم بر اين اساس بوده. حالا چه فرقى مى‏كند حداقل دو خبره عادل شهادت به صلاحيت مقلد بودن يك فقيه بدهند يا هفتاد خبره شهادت بدهند يا اكثريت هفتاد نفر شهادت بدهند، خواه ناخواه رهبرى كه انتخاب مى‏شود با شهادت بيش از نصف هفتاد نفر يا كمتر يا بيشتر. اين براى مرجعيت چه از نظر سنتى، سيره سنتى و تاريخ گذشته‏مان، چه از نظر حكمى كه به صورت فتوايى الان مسلم هست، هر لحاظى ملاحضه بشود، اين اقوى است اين منتخب خبرگان كه مرجع بشود.
بنابراين به نظر مى‏رسد هيچ نگرانى وجود ندارد مسأله مرجعيت ابتداء برداشته مى‏شود ولى بعد از انتخاب رهبرى خود به خود رهبر منتخب مرجع مى‏شود، براى اين‏كه شيوه و فتوا همين است.
در مورد تمركز در مديريت قو مجريه من يك نكاتى را فشرده عرض مى‏كنم: اولًا توجه مى‏دهم حضرات سروران اساتيد كاملًا توجه دارند كه قرآن و كلمات اميرالمؤمنين حداقل آن‏چه كه در نهج البلاغه آمده تأكيد بر مطالعه بر كار گذشتگان دارند، تأكيد بر استفاده از تجربيات ديگران دارند، اين يك اصلى است كه ما پذيرفته‏ايم كه در تصميمات بالاخره تجربيات انجام گرفته بايد مورد توجه باشد و نكته دوم اين است كه قرآن صريحاً امر به انتخاب احسن كرده. اگر اين دو اصل را كه دو اصل قرآنى و متكى و مبتنى بر فرمايشات حضرت اميرالمؤمنين على عليه السلام در نهج البلاغه هست ما بپذيريم شكل قو مجريه هيچ توفيقى نيست، تعبدى نيست و ما در متون چه آيات و چه روايات حتى با توجه به اجماع و مسائل ديگر عقل به معناى خاصش، ما يك شكل خاصى در مورد قو مجريه نداريم بنابراين شكل قو مجريه مانند شكل حكومت، انتخابى است و براساس اين دو اصل بايد انجام بگيرد يعنى به صورت تطبيقى با توجه به تجربيات گذشتگان و ديگران. و دوم انتخاب احسن.
روى اين اساس من مى‏خواهم اين نكته را عرض كنم كه ما بايد تجربيات پيشرفته بشرى را (همان‏طور كه در قانون اساسى هم آمده) در مورد شكل نظام سياسى و بالاخص در مورد مديريت اجرايى به صورت تطبيقى مورد توجه قرار بدهيم به عنوان مثال ما در تاريخ‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 206
مشروطه يك اشتباه بزرگى مرتكب شده‏ايم ما آمده‏ايم قلم به دست گرفته و با استفاده از منابع غنى فقه، مشروطه را مشروعه معرفى كرده‏ايم و دلايل بسيارى اقامه كرده‏ايم كه مشروطيت تنها رژيم و شكل حكومت اسلامى است و اگر ما در مورد اين اصل يعنى استفاده از تجربيات ديگران دقت كرده بوديم، آن قدر قاطعانه برخورد نمى‏كرديم كه بگوييم شكل نظام سياسى مشروع يعنى مبتنى بر فقه عبارت از مشروطه است اين يك اشتباه بزرگى بود اگر ما تجربيات را توجه داشتيم و مسأله نظام‏هاى تطبيقى و تطبيق نظام‏ها را توجه داشتيم مرتكب اين لغزش نمى‏شديم امروز در مورد قو مجريه تجربيات بشرى به يك سلسله نتايجى رسيده كه نصب العين ما هست و بالاخره نوشته شده و تقرير شده و گفته شده. ما اگر اينها را مورد مطالعه قرار بدهيم، خارج از چارچوب اسلام نيست، نه بدعت است و نه غرب‏گرايى و مشرق‏گرايى و نه مفاهيم ديگر است.
ما دو راه بيشتر در پيش نداريم: يا اين‏كه چشم‏مان را روى هم بگذاريم، تجربيات را به كنارى بگذاريم فقط آن‏چه را كه خودمان ابداع مى‏كنيم، بگوييم اسلام همين است و نظام سياسى اسلام همين است و لاغير. با توجه به اين‏كه شكل حكومت توفيقى نيست در هيچ متنى هم نيامده، اين يك راه.
يك راه ديگر هم اين است كه چشم‏مان را باز بكنيم در عين حفظ استقلال‏مان در انتخاب شيوه‏اى كه نه شرقى است و نه غربى است با حفظ اين اصل باچشم باز و مطالعه تجربيات، يك نظامى را انتخاب بكنيم كه مبتنى بر تجربيات باشد، مبتنى بر انتخاب احسن باشد مثلًا در مورد قو مجريه ما امروز دو مدل اصلى در دنيا داريم و مدل‏هاى فرعى منتخب از اين دو مدل.
امروز در جهان يك شيوه در نظام قو مجريه به نام نظام رياستى معروف و متداول است كه كليه اختيارات، اقتدارات و حاكميت در قو مجريه به رئيس جمهور تفويض مى‏شود و رئيس جمهور مسؤول كليه مسائل اجرايى در سراسر كشور است يا نخست وزير وجود ندارد و يا اين‏كه اگر وجود هم داشته باشد يك مسؤوليت‏هاى تشريفاتى محدودى دارد و حتى در بعضى از اين نظام‏ها وزير و وزراء وجود ندارند، اگر هم دارند به عنوان معاونت رئيس جمهور عمل مى‏كنند و اگر هم عنوان وزير را دارند، اين عنوان به صورت خاصى است كه كارگزار مسؤوليت‏هاى رياست جمهورى است البته در اين نظام بيشترين مسؤوليت‏ها و اقتدارات به رئيس جمهور سپرده شده و رئيس جمهور در انتخابش بايد آراء قاطع مردم را در اختيار داشته باشد تا بتواند مجرى اين نوع حاكميت با اين نوع وسعت باشد و اما در عين حال براى مهار كردن قدرت اجرايى رئيس جمهور شيوه‏هايى انتخاب مى‏شود كه رئيس جمهور كنترل بشود و رئيس جمهور مسؤول باشد. كيفيت مسؤول بودن رئيس جمهور هم به شيوه‏هاى مختلف عمل مى‏شود كه من براى اختصار فقط اشاره مى‏كنم و بعضى از نظام‏هاى سياسى امروز در دنيا با دست‏كارى اين مدل، با كم‏رنگ كردن، پر رنگ كردن مسؤوليت‏ها امروز در دنيا متداول است لزومى هم ندارد اسم برده بشود.
مدل دوم نظام كابينه‏اى يا نظام پارلمانى هست كه در اين نظام عمدتاً مسؤوليت‏ها متمركز در قو مقننه است و اين قو مقننه است كه برحسب اكثريت كرسى‏هايش نخست وزير
                        صورت مشروح مذاكرات شوراى بازنگرى قانون اساسى(جلسه‏14-1)، ص: 207
را معين مى‏كند و نخست وزير كليه مسؤوليت‏هاى اجرايى را بر عهده مى‏گيرد و به وسيله مجلس وزراء انتخاب مى‏شوند و كاملًا وزراء و نخست وزير با انتخاب مستقيم مردم به عنوان نماينده و انتخاب مستقيم مجلس به عنوان نمايندگان مردم به اين سمت‏ها برگزيده مى‏شوند و هيأت وزيران در برابر مجلس كاملًا مسؤول هست اما براى اين‏كه توازن و تعادل قوا برقرار بشود و دو قدرت يعنى قو مقننه و مجريه تصادم‏هاى احتمالى آينده‏شان برطرف بشود، در برابر اختيار تامى كه به قو مقننه داده شده است كه در انتخاب اعضاء و مسؤولان قو مجريه مستقيما وارد عمل بشود، به رئيس قو مجريه يعنى نخست وزير اختيار فوق العاده‏اى داده مى‏شود كه حتى در بعضى از نظام‏ها تا انحلال و منحل كردن مجلس هم پيش مى‏رود صرفاً براى تعادل قوا و توازن بين دو قو مجريه و قضائيه.
الان تفاوت‏هاى بسيارى بين رژيم‏ها و نظام‏هايى كه از اين دو نوع و از اين دو مدل انتخاب شده و يا از اينها پيروى كرده‏اند وجود دارد ولى عمدتاً در اين محور است كه يا قو مجريه عبارت از هيأت وزيران باشد، كليه مسؤوليت‏هاى اجرايى را دارد و در برابر مجلس مسؤول و منتخب است، به علاوه اين اختيارات فوق العاده‏اى كه خواه، ناخواه بايد تفويض بشود يا كليه اختيارات و اقتدارات و حاكميت اجرايى به رئيس جمهور اعطا مى‏شود آن هم باز به يك صورت قابل كنترل. با توجه به بافت و ساختار سياسى در نظام جمهورى اسلامى ايران كه اين ساختار كلى هرگز به هم نمى‏خورد، با تجديد نظر در قانون اساسى هم اين اسكلت كلى باقى مى‏ماند، با توجه به اين بافت و ماهيت حكومت اسلامى كه يك حكومت صد درصد منطبق با موازين اسلامى است و مسأله رهبرى در رأس نظام و در قله نظام و قله حاكميت نظام قرار مى‏گيرد هم با مشروعيت مردمى كه با انتخاب مردم هست و هم با مشروعيت الهى كه چون ولى فقيه هست و مجتهد جامع الشرايط هست، بالاخره بايد قو مجريه كه بيشترين قدرت و حجم حاكميت را در اختيار دارد بايد به نحوى باشد كه در تصادم با رهبرى نباشد نظام رياستى يعنى سپردن مسؤوليت‏هاى اجرايى به رئيس جمهور همواره اين خطر را در پيش دارد حداقل در بعضى از موارد با اختيارات رهبرى در تصادم باشد و يك تجربه تلخى هم ما در گذشته در ده سال گذشته داريم و آن به معناى اين است كه اگر فرد نالايقى باشد و بخواهد سوء استفاده از قانون بكند، سوء استفاده از اختيارات بكند، مخصوصاً اگر توأم با جوسازى باشد، مى‏تواند در قوه مجريه رشد پيدا بكند و استبداد به نوعى در قو مجريه زمينه رشد پيدا بكند و بالاخص اگر اين مسؤوليت‏ها، مسؤوليت‏هاى چشمگير هم باشد و در قانون اساسى به صورت صريح هم ذكر شده باشد اتكاء به آراء عمومى مردم را هم كه در اختيار دارد، همواره اين خطر هست، نمى‏شود روى شخصيت‏ها و افراد حساب كرد كه افراد، افراد برجسته، افرادى هستند كه پا روى نفس و نفسانيات‏شان گذاشتند، علايق نفسانى و وابستگى‏هاى شيطانى و درونى ندارند، روى افراد نمى‏شود حساب كرد و قانون را روى افراد تنظيم كرد بنابراين به نظر مى‏رسد كه اگر شيوه‏اى انتخاب بشود كه در آن تمركز قدرت به معنايى كه در برابر رهبرى به نحوى موجب اشكالاتى بشود، نباشد به نظر بهتر مى‏رسد.
من يك نكته هم خيلى صريح در مورد كيفيت بازنگرى در قانون اساسى عرض مى‏كنم كه معمولًا شش شيوه الان در دنيا متداول است، يكى شيو مؤسسان است يكى هم شيو
                        صورت مشروح مذاكرات شوراى بازنگرى قانون اساسى(جلسه‏14-1)، ص: 208
خبرگان است و شيو ديگرى هست كه به صورت رفراندوم هست و اين سه شيوه به صورت خالص است يعنى تنهايى و سه شيوه ديگر تركيبى است از مؤسسان و رفراندوم، خبرگان و رفراندوم و مسأله ديگر هم عبارت است از خبرگان منتخب مردم با رفراندوم كه شيو ابتكارى جمهورى اسلامى ايران است در تدوين و تصويب قانون اساسى و شايد اين شيوه بهترين شيوه باشد براى بازنگرى در قانون اساسى كه خبرگان منتخب مردم متن را آماده مى‏كنند و به وسيله رفراندوم به تصويب مى‏رسد، با عرض معذرت از سروران و اساتيد محترم.
نايب رئيس (خامنه‏اى)- آقايان اگر مى‏خواهند صحبت بفرمايند، نوبت بگيرند.
امامى كاشانى- من ديروز نامه‏اى به هيأت رئيسه نوشتم و تقاضاى وقت كردم.
منشى (يزدى)- بله نامه نوشته بوديد بعد هم از همان وقت استفاده فرموديد ديگر بعد از آن ديگر نامه‏اى نبود همان نامه را مرقوم فرموده بوديد بعد هم خواستيد آنجا توضيح بدهيد (امامى كاشانى- دوتا نامه بود) به هر حال فرمايشى داريد بفرماييد.
محمد امامى كاشانى- بسم الله الرحمن الرحيم. مطلبى را كه امروز مى‏خواهم خدمت آقايان معظم عرض كنم، مسأله‏اى است كه در شوراى نگهبان ما در تجربه به آن رسيده‏ايم در رابطه با مجمع تشخيص مصلحت كه بنده ميل داشتم در كميسيون اول شركت كنم به خاطر مجمع تشخيص مصلحت ولى حالا، خوب ديگر اين قرعه ما را به كميسيون چهارم برد! حضورتان عرض كنم مشكلى در مجمع وجود دارد كه لابد كميسيون اول آقايان بيشتر به آن عنايت مى‏فرمايند و آن اين است كه در اصل 91 قانون اساسى آمده است: فقهاى عادل كه آگاه به مقتضيات زمان و مسائل روز باشند، توسط رهبر تعيين مى‏شوند.
خوب، مجمع تشخيص مصلحت كه صلاح انديشى مى‏كند و ضرورت‏ها را براساس مصالح تشخيص مى‏دهد الان حرف شوراى نگهبان اين است كه، يعنى غالب دوستان فقها نظرشان اين است، نه همه. بعضى اين‏طور نيست ولى غالباً نظرشان اين است كه ما نمى‏توانيم مصلحت انديشى كنيم و چون نمى‏توانيم مصلحت انديشى كنيم، بنابراين صبح در شورا يك نظر مى‏دهيم، شب در مجمع تشخيص نظر مقابلش را مى‏دهيم يعنى صبح در شورا مى‏گوييم اگر دولت خواست اراضى را بگيرد (مثلا آن اراضى كه قبلا دولت در اختيار گرفته است) و مردمى رفتند خانه ساختند ما در شوراى نگهبان مى‏گوييم اين مخالف با شرع مقدس اسلام است بايد بروند با صاحبش كنار بيايند ولى شب وقتى آمديم در مجمع تشخيص، به عنوان موافق رأى مى‏دهيم مى‏گوييم كه مصلحت اين است كه ما ديگر الان نرويم سراغ اينها بگوييم شما برويد سراغ مالكين و با مالكين به هر حال كنار بياييد اين مصلحت نيست و لذا مى‏بينيم دوستان‏مان صبح يك رأى مى‏دهند، درست شب مقابلش رأى مغايرش را مى‏دهند! اين الان وجود دارد بعضى البته از افراد كه در شورا هستند آنها معتقدند كه خير اين آگاهى به مقتضيات زمان و مسائل روز همين مصلحت انديشى‏ها را هم مى‏گيرد ولى اكثراً معتقدند نه، حتى آن بيانى كه تقريباً اخيراً بود چند وقت قبل بود حضرت امام داشتند كه در رابطه با روحانيت و حوزه‏ها بود كه ظاهراً در اين رابطه بود كه زمان و مكان را در اجتهاد شرط بدانند در عين حال نمى‏رساند كه مصلحت انديشى مى‏توانند بكنند. بنده حالا چند نمونه به عنوان مثال عرض مى‏كنم تا معلوم بشود مشكل چيست و كار مجمع تشخيص مصلحت به نظر مى‏رسد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 209
چطورى بايد باشد و كار شوراى نگهبان چطور باشد گرچه مسأله شوراى نگهبان در آن خط سيرى كه حضرت امام دادند وجود ندارد اما در مجمع تشخيص مصلحت مى‏تواند اصلى پيدا بشود بيايد يعنى اصلى بيان بشود و نوشته بشود كه آن اصل ناظر به اصل 91 بشود اين مى‏تواند در اين باشد حالا نمونه‏هايى كه عرض مى‏كنم ما يك سلسله از چيزهايى داريم كه اينها به عنوان محدوديت‏هاى متعارف در جامعه است مثل پروانه كسب، مثل قوانين راهنمايى و امثال اينها. اينها يك سرى چيزهاى متعارفى است، اين امور متعارف معلوم است اگر در قانون هم بيايد، بيايد در شوراى نگهبان قبول مى‏شود، مجمع تشخيص مصلحت هم خوب قبول مى‏كند آن حرفى نيست.
اين يك سرى اين‏طور چيزها است كه خيلى بديهى است كه متعارف است و ضرورت زندگى در جامعه اين را اقتضا مى‏كند كه دوتا دكان نانوايى در 50 متر فاصله با هم مثلًا نباشد اين يك سنخ كار، يك سنخ از محدوديت‏ها و قيودى است كه در قانون پيش مى‏آيد كه آنها هم مصلحت است ولى به اين صورت نيست يعنى مى‏توانيم بگوييم همان‏طورى كه امام فرمودند كه زمان و مكان را دخالت بدهند اين از آن قبيل است حالا دو نمونه مثال بياورم:
يكى «طلاق» مثلًا در طلاق درست است كه «بيد من اخذ بالساق» است ليكن اين مسأله مطرح است كه از وقتى كه گفتند اگر طرفين به طلاق راضى بودند ديگر لازم نيست به دادگاه بروند بلكه خودشان مستقيماً به محاضر بروند، طلاق آمارش خيلى بالا رفته، يك بار كسانى كه مربوط به اين كار بودند آمدند به شوراى نگهبان و يك آمارى را آورده بودند كه نشان مى‏داد آمار «طلاق» قبل از پيروزى انقلاب خيلى بالا بوده است بعد از اين‏كه انقلاب پيروز شد خيلى پايين آمده بود باز متأسفانه دوباره بالا رفته و تقريباً فكر آنها اين‏طور بود كه مى‏گفتند چون مستقيماً بدون دادگاه مى‏روند به دفترخانه، صاحب محضر هم به خاطر درآمد و سود خودش تا مى‏بيند اينها راضى هستند فوراً طلاق مى‏دهد.
خوب، حالا اينجا دوتا راه داريم يك بحث اين است كه بگوييم طلاق دست شوهر است خوب شوهر راضى است خوب با زنش مى‏روند طلاق مى‏دهد! آن هم مى‏خواهد طلاق بگيرد او هم طلاق مى‏دهد يك بحث اين است كه ما بگوييم نه، چون طلاق زياد مى‏شود اين بايد برود در دادگاه ولو اين‏كه اين شوهر مى‏خواهد طلاق بدهد اين زن هم مى‏خواهد طلاق بگيرد ولى يك ماه اينها معطل بشوند اگر يك ماه معطل بشوند «لعل الله يحدث بعد ذلك امرا» و لذا طلاق آمارش مى‏آيد پايين اين در زمان طاغوت هم كه بوده تجربه داشتند كه وقتى به دادگاه رفته شمار طلاق آمده پايين آنجايى كه امام مى‏فرمايند كه زمان و مكان را در نظر بگيرند برداشت ما اين نيست كه اگر اين قانون را مجلس تصويب كند بيايد در شوراى نگهبان، شوراى نگهبان هم تأييد مى‏كند مى‏گويد بلى محضر طلاق ندهد، برود در دادگاه و دادگاه نظر بدهد البته شايد يا همه دوستان شوراى نگهبان نظرشان باشد يا اكثراً نظرشان باشد كه زمان و مكانى را كه امام فرمودند در نظر بگيريد معنى زمان و مكان اين است و آنجايى كه در قانون اساسى مى‏گويد آگاه به مقتضيات زمان و مسائل روز مقصود اين چيزها است يا مثلًا قانون كار. قانون كار خوب اين قيد و قيودى كه برايشان وسايل درست‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 210
بكنند، چنين بكنند، تعطيلى‏ها چنين باشد، در بيمارى‏ها چنان باشد، اين تمام قيودى كه الان در قانون كار وجود دارد خوب اين در نظر گرفتن زمان و مكان به اين معنا الان در كشورهاى غربى هم وقتى نگاه مى‏كنيد مى‏بينيد قانون كار اين نيست كه بگويند مؤجر مالك است و مؤجر است و هرچه دلش مى‏خواهد، مى‏خواهد مستأجر هم بايد حتماً ملزم است دنده‏اش نرم شود، غرب هم اين‏جور عمل نمى‏كند پس بنابراين حالا كه در دنيا براى كارگر خيلى حساب قائل هستند ما بايد اين را در نظر بگيريم و در قانون‏گذارى‏مان و در كارهاى‏مان توجه بكنيم به مسأله كارگرها و مصلحت نظام را در اين جهت به آن توجه كنيم اين هم هست كه اين هم باز مى‏تواند يك بخش زيادى از آن در رابطه با مسأله زمان و مكان حل بشود ولى يك بخشى از اين مسائل گاهى ممكن است پيش مى‏آيد كه نه آن زمان و مكان كاملًا به آن منطبق است در اجتهاد نه از قيود متعارفه در زمان است يعنى مثل پروان كسب يا قوانين رانندگى و امثال اينها مثل چه؟ مثل آنجايى كه مسلم ملك اين شخص را گرفته‏اند و اين ملكى را كه گرفته‏اند هيچ نمى‏توانيم بگوييم حالا كه زمان هست، حالا كه مكان اين‏طورى است پس بگوييم تو برو پى كارت. نه، اين مالك است، بايد بيايد مالك را راضى بكند اين‏طور چيزها هست كه گاهى به عنوان مصالح انسان مى‏بيند كه اين را بايستى در نظر بگيرد و اين مصلحت انديشى را بكند خوب، حالا كه: يك سلسله قيود و مطالبى است كه متعارف است.
2- حالا كه چيزهايى است كه زمان و مكان در اجتهاد مجتهد و نظرش دخالت مى‏كند.
3- يك مسائلى است كه با توجه به زمان و مكان هم نمى‏شود گفت مگر اين‏كه الان مصلحت نظام اقتضاء مى‏كند كه اين حرفى كه مثلًا با عناوين اولى درست نمى‏شود به عنوان اين‏كه اقتضاى حكومت الان اين است اين را انجامش بدهند حالا بعد از اين‏كه من عرض كردم حالا نكته اينجا است كه شوراى نگهبان اگر در قانونى كه براى مجمع تشخيص مصلحت تقنين مى‏شود و آن از اصولى كه مى‏خواهد در اينجا به وجود بيايد اولًا اين اصل بدون ترديد بايد در رابطه با رهبر باشد يعنى بنده تشخيص خودم را عرض مى‏كنم دليلش هم اين است كه ما شرايط موجودمان را مى‏بينيم، و الا در دنيا مصلحت انديشى را پارلمان‏ها مى‏كنند ولى چرا مصلحت انديشى را پارلمان مى‏كند بعد مى‏آيد شوراى نگهبان بعد با اين جر و بحث‏ها رو به رو مى‏شود بعد حضرت امام وارد مى‏شوند بعد گروهى را تعيين مى‏فرمايند؟
اينها پيدا است براى اين‏كه بايد مصلحت را يك گروهى تشخيص بدهند كه يك حالت امنيتى وجود داشته باشد كه واقعاً مصلحت جامعه است نه اين‏كه بيايند مثلًا فرض بفرماييد تحت جوسازى‏ها قرار بگيرند، بحث‏ها قرار بگيرند روزنامه اين‏طور بنويسد آن، آن‏طور بكند بعد يك مرتبه مصالح جامعه ببيند زير و رو مى‏شود پس بنابراين، اين‏كه بخواهد بيايد دست غير رهبر، نه، اين واقعاً براى نظام خطر است بايد رهبر معين بكند، افرادش را هم بايد او تعيين بكند حالا چه كسانى را بايد تعيين بكند آن دست خود رهبر است حالا بنده الان در اين جهت نمى‏توانم عرض كنم كه از كدام ارگان‏ها باشد، كدام تشكيلات باشد بهتر است، بيشتر است الان در همين شرايط ملاحظه مى‏فرماييد كه حضرت امام از شوراى نگهبان و رؤساى محترم 3 قوه و نخست وزير محترم و بعضى دوستان و آقايان محترم ديگر همين‏طور در
                        صورت مشروح مذاكرات شوراى بازنگرى قانون اساسى(جلسه‏14-1)، ص: 211
نظر گرفتند و تعيين فرمودند ولى مطلب اساسى كه بنده اينجا دارم دو كلمه است كلم اول آنجايى كه اصلى در رابطه با مجمع تشخيص مصلحت مى‏خواهد تدوين بشود اين اصل بايد براى اين‏كه ولى امر را از خلاف قانون اساسى بياورد بيرون، يعنى باز فردا نگويند مخالف قانون اساسى است، آنجا جوسازى كنند، راديوهاى بيگانه سروصدا كنند، بايد يكى از اين دوتا كار بشود يعنى اولًا اين فقهاى شوراى نگهبان در آن «اصلى» كه به عنوان «مجمع تشخيص» مى‏آيند اينها از طرف ولى امر كه منصوب مى‏شوند حق داشته باشند كه مصلحت انديشى و كارشناسى بكنند.
اگر اين حق داده بشود كه كار كارشناسى بكنند بنده فكر مى‏كنم كه دو سوم بار مجمع تشخيص مصلحت سبك مى‏شود (حداقل دو سوم) اصلًا بنده فكر مى‏كنم ممكن است بيشتر آن چيزى كه در رابطه با مجلس و شوراى نگهبان است حل بشود براى اين‏كه وقتى كارشناسى بكند خوب آن كارشناسى كه مجلس مى‏كند، شوراى نگهبان هم آن كارشناسى را خواهد كرد بعد هم با رفت و آمدها و مرتب تردد بين مجلس و شوراى نگهبان و كميسيون‏هايى كه مربوط به اين است در مجلس بالاخره به يك جايى ممكن است كه در دو سوم اين مسائلى كه به مجمع تشخيص بر مى‏گردد ممكن است در همين رفت و آمدها با آن اختياراتى كه فقهاى شوراى نگهبان دارند اين مسأله حل بشود كه اين را هم از اين جهت كه ديگر حالا صبح مى‏آيد در شورا يك رأى مى‏دهد شب مى‏آيد در مجمع تشخيص درست 180 درجه مقابلش رأى مى‏دهد.
وقتى هم نگاه مى‏كنم مى‏گويم من صبح يك وظيفه دارم شب يك وظيفه. شرعاً و قانوناً صبح‏ها وظيفه‏ام اين است كه بر طبق شرع حرف بزنم، شب وظيفه‏ام اين است كه مصلحت را ببينم! و حرفش هم درست است، حرف كاملًا منطقى است ولى اين حرف منطقى را آن كسى مى‏فهمد كه به اصطلاح در اين فرهنگ بار آمده باشد والا در دنيا اگر اين را بگويد، بگويد شوراى نگهبان صبح يك رأى مى‏دهد شب 180 درجه مقابلش مى‏دهد، حيث صبحش با حيث شبش اين نظرش مى‏دهد، آن نظرش مى‏دهد رأى مخالفش مى‏شود در اين جلسه و آن جلسه اين مى‏گويد چطور اينها اين‏طور رأى دادند ولى واقعش اين است كه حق همين است آنجا مى‏گويد من با اين مبناى فقهى مى‏بينم، اين مغاير است، شب مى‏گويد ولو مغاير است، در جلسه ديگر مى‏گويد ولو مغاير است ولى من اينجا نشسته‏ام مصلحت انديشى كنم ننشسته‏ام با قوانين شرع ببينم موافق است يا مغاير است، من بايد ببينم مصلحت جامعه چيست اين يك مطلب البته يك چيزى بنده در نظرم هست كه آقايانى كه در كميسيون تشريف دارند بايد كمى روى آن فكر بكنند با حقوقدانان شوراى نگهبان و جاهاى ديگر هم مصلحت بكنند كه اگر بشود يك راهى هم براى قانون اساسى باز كنند يعنى اگر بنا بشود چيزى برخلاف قانون اساسى باشد ولى مصلحت جامعه باشد باز اين معنا را نگويند كه برخلاف قانون اساسى رأى بدهيد يعنى راجع به شرع مقدسش مى‏شود حساب كرد اگر شرعش به دست فقهاى شوراى نگهبان كارشناسى و مصلحت انديشى شود اكثر مسائل فقهى آن حل مى‏شود ولى قانون اساسى‏اش حل نمى‏شود براى اين‏كه 6 نفر هستند و اكثريت رأى نمى‏آورد آنها هم مى‏گويند خوب قانون اساسى اين است و براساس قانون اساسى نمى‏شود مگر اين‏كه در آن مجمع تشخيص مصلحت يك اصلى به وجود
                        صورت مشروح مذاكرات شوراى بازنگرى قانون اساسى(جلسه‏14-1)، ص: 212
بيايد كه آن اصل اختياراتى به حقوقدانان و همچنين فقها در زمينه جايى كه مصلحت است ولى خلاف قانون اساسى است يك نظرى بدهند ولى آن هم آن وقت در قانون اساسى يك حالت شناورى پيدا مى‏شود كه آن بنده الان نظر جدى ندارم ولى همين‏طور به صورت يك احتمال اين در نظرم هست ولى حالا قانون اساسى‏اش خيلى مشكل ايجاد نمى‏كند، آن مشكل زيادى كه ايجاد مى‏كند مسائل شرعى آن است.
اين نكته كه اگر مجمع تشخيص مصلحت به همين صورت كه الان وجود دارد هست اگر به همين صورت باشد اين اختيارات حتماً در آن اصل بايد بيايد و شوراى نگهبان را از اين چارچوبى كه در آن قرار گرفته و نمى‏تواند بيايد بيرون اين را بياورد بيرون اين يك مطلب.
مطلب دوم اين است كه اين مجمع تشخيص مصلحت مى‏تواند يك چيزى باشد بين مجلس و بين شوراى نگهبان. الان بين مجلس و شوراى نگهبان نيست الان 6 نفر از شوراى نگهبان در مجمع تشخيص مصلحت هستند ولى اگر اين‏طورى ببينيم كه اگر خوب بشود به اين صورت بشود كه مجمع تشخيص مصلحتى كه باز ولى امر بايد تعيين بكند تمام اينها از اين‏كه ولى امر بايد تعيين كند حرفى ندارند افرادى را تعيين كنند كه آن افراد حالا در شرايط و اوضاع و احوال چه افرادى را در نظر بگيرند آن اختيار با ولى فقيه است. افرادى را در نظر بگيرند بين مجلس و بين شوراى نگهبان به اين معنا كه اگر مجلس آمد كارشناسى كرد و مطلبى را آمد گفت، آمد به شوراى نگهبان، شوراى نگهبان چيزى را كه نظر مى‏دهد و مى‏گويد كه ... حالا مبانى شرعى و قانون اساسى‏اش به جاى خودش درست در رابطه با كارشناسى بعد از اين‏كه اين كارشناسى هم حق شوراى نگهبان شد اگر موافق بود، موافق بود اگر موافق نبود در اينجا بر مى‏گردد به كميسيون با كميسيون يك تبادل نظرى مى‏كنند اگر در اينجا موافقت نشد مى‏رود به مجمع تشخيص مصلحت، رفت به مجمع تشخيص مصلحت، مجمع تشخيص مصلحت نظر كارشناسى‏اش در اينجا قاطع باشد بين شوراى نگهبان و بين مجلس (نظر كارشناسى‏اش) بعد كه نظر كارشناسى‏اش را داد مى‏آيد در شوراى نگهبان، شوراى نگهبان به عنوان اين‏كه با قانون اساسى و قواعد فقهى روى همان موازينى كه تاكنون داشته مغاير هست يا مغاير نيست آن را حساب مى‏كند و بعد نظرش را اعلام مى‏كند به هر حال بنده فكر مى‏كنم كه عرايضم را در همين چند دقيقه كه آقايان را تصديع دادم عرض كرده باشم كه مسأله مجمع تشخيص مصلحت ... البته مجمع تشخيص مصلحت هم منحصر بين مجلس و بين شوراى نگهبان نيست چه بسا ممكن است كه يك سرى مسائل ديگرى هم در مجمع تشخيص مطرح بشود مثل مسائل شوراى انقلاب فرهنگى و امثال اينها.
ممكن است گاهى مطرح بشود كه اگر بخواهد اين‏طور باشد مجمع تشخيص مصلحت مرتب افرادش در تغيير خواهند بود يعنى يك افراد ثابت خواهد داشت، يك افراد متغير خواهد داشت چون بعضى چيزهايى كه هست مثل شوراى انقلاب فرهنگى يك افراد خاصى بايد باشند در بعضى امور باز بايد يك افراد خاصى به عنوان اين‏كه متخصص در آن هستند بايد در آنجا شركت بكنند اين كل مسائلى بود كه مصدع آقايان شدم معذرت مى‏خواهم والسلام عليكم و رحمة الله.
رئيس- آقاى يزدى مطلبى داريد بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 213
محمد يزدى- بسم الله الرحمن الرحيم. من 3 تا مطلب هست كه سعى مى‏كنم خيلى خلاصه عرض كنم: اول در ارتباط با بحثى كه جناب آقاى عميد داشتند، دنباله بحث رهبرى با اين‏كه تقريباً قرار بود اين بحث پايان يافته تلقى بشود ولى چون مطلبى را ايشان داشتند لازم هست عرض كنم تصور مى‏شود كه بين حكم حكومتى با فتواى مرجع كاملًا خلط شده و مى‏بايست اين دو از هم جدا بشود مراجع تقليد مرجعيت‏شان براساس فتاوايى است كه مى‏دهند و از آنها اطاعت مى‏شود در فتاوا و مى‏شود گفت اطاعت الله تعالى هست نه اطاعت مرجع، چون حكمى در كار نيست، بيان حكم الله است طرف هم اطاعت مى‏كند منتها اين مرجع در راه تشخيص خوب داراى شرايط تشخيص هست اين‏كه مرجع از طريق خبرگان معين مى‏شود چه دو نفر خبره بگويد و چه خبرگان رسمى قانونى همان‏طور كه همه ما مى‏دانيم انتخاب مراجع از سه راه مذكور شرعى است كه احياناً از راه مجتهدينى است كه غير خبرگان هم هستند يعنى در خبرگان رسمى قانونى نيستند اشخاصى هستند كه خود قدرت تشخيص دارند و تأييد مى‏كنند كه فلان مرجع اعلم هست يا از او بايد تقليد كرد و تشخيص آنها هم به تدريج موجب مى‏شود كه جامعه از يك مجتهدى تقليد مى‏كند بدون اين‏كه خبرگان قانونى بگويند و يا اين‏كه شهرت مفيد العلم پس از يك درجه‏اى موجب مراجعه بسيارى از مردم مى‏شود و نتيجتاً نمى‏شود گفت آن كسى را كه خبرگان تعيين مى‏كنند براى رهبرى او قهراً مرجع هم خواهد بود و فاصله بين مرجع و رهبر از اين طريق به وجود نمى‏آيد اين استدلال را خواستم عرض كنم كه قابل خدشه است چرا؟ براى اين‏كه خبرگان مجتهد جامع شرايط را تعيين مى‏كنند براى رهبرى، يعنى تعيين مى‏كنند براى اين‏كه او حكمش نافذ است و مى‏تواند تصدى امور امت را در حكومت به عهده بگيرد.
تصدى امور امت در حكومت غير از مسأله فتوا دادن است در مسائل فقهى. اين دوتا اگر از هم جدا بشود در خيلى جاها شبهه كمتر خواهد شد بلى، درست است كه اگر آن كسى كه حاكم است و احكام ولايتى و حكومتى‏اش وجوب اطاعت دارد مرجع تقليد مردم هم باشد نفوذ بيشترى قهراً خواهد داشت اما اين‏طور نيست كه اگر يك كسى در سمت حكومت قرار گرفت او الزاماً هم مرجع تقليد باشد حضرت امام هم در نامه‏شان مرقوم فرموده‏اند كه به طور قهرى حكم او نافذ خواهد بود حكم او يعنى حكم حكومتى و حكم ولايتى‏اش نافذ خواهد بود نه معنايش اين است كه مردم موظف مى‏شوند كه از او تقليد بكنند نه مردم در تقليد از همان طرق شرعيه يك مرجع تقليدى را انتخاب مى‏كنند البته نمى‏خواهم با اين جمله عرض كنم كه آن نگرانى باقى هست در آن عرايضى كه در جلسه قبل داشتم من عرض كردم نگرانى به اين صورت نيست و حتى برداشت قبلى خود من اين بود كه قانون اساسى يك مرجعيت بالفعل را نمى‏گوييم كه حالا بحث گذشته است تكرار نبايد بشود.
مسأله دوم در باب قو مجريه و اتكاء به آراء مردم و گرفتن يك سبكى را از مدل‏هاى متعارف در دنيا حالا يا كپى كردن از روى يكى از اين مدل‏ها و يا مونتاژ كردن بعضى از اين مدل‏ها كه اول مى‏بايست مبناى اسلامى و شرعى خودمان را در نظر بگيريم بعد ببينيم كه چه مدلى از روى اين مبنا بايد بسازيم حالا اين مدل با مدل‏هاى دنيا بخواند يا نخواند، قبول داشته باشند يا نداشته باشند، تركيبى از آن مدل‏ها باشد يا نباشد آن براى ما مهم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 214
نيست. بنابراين اول مى‏بايست به آن مبنا بيشتر توجه كنيم تا به مدل‏هاى متعارف و تصور اين است كه مبنا در قو مجريه همان‏طور كه در طول اين 10 سال بارها تصريح شده كه قدرت اجراء تا وقتى ولى امر و حاكم او در حقيقت كسى را مشخصاً مأمور بكند او نمى‏تواند قدرت اجرا داشته باشد به عبارت ديگر اصلا اجرا حق ولى امراست.
در حقيقت تصرف در اموال و اعراض و نفوس حق ولى امر است، حق خدا است، حق رسول است، حق امام است، حق نايب امام است و نايب امام حق تصرف در اموال و نفوس دارد البته معلوم است كه مباشرتاً نمى‏تواند همه جا اين كار را بكند، طبعاً ايادى خواهد داشت و كسانى را به كارهاى اجرايى مى‏گمارد براى گماردن به اين كارها كه ايادى رهبر باشد از هر سيستمى مى‏شود استفاده كرد حتى مى‏شود گفت اصلًا حق او هست و او مى‏تواند بگويد به اين كيفيت باشد يا به آن كيفيت باشد.
براساس مبنا صحبت مى‏كنم، مبانى شرعى ما حالا كدام كيفيت اسهل هست، راحت‏تر مى‏شود به نتيجه رسيد، مشكلاتش كمتر هست، مردم راحت‏تر به نتايج لازم در قوه مجريه مى‏رسند آن يك بحث جداى كارشناسى است ابتدائاً مسأله اين است كه حق ولايت يعنى تصرف در اموال و نفوس و اعراض از ولى امر است اعم از مباشرتاً يا با واسطه، واسطه‏اش را به اين اشكال مختلف مى‏تواند انجام بدهد و لذا رهبرى در رأس نظام حكومت ما قرار گرفته، همان‏طور كه جناب آقاى عميد هم اشاره فرمودند مى‏بايست در قو مجريه هر نوع تنظيمى مى‏شود به گونه‏اى باشد كه با رهبرى برخوردى نداشته باشد اين نكته درستى است چون در حقيقت حق از اول مال رهبرى است بعد مال ساير قوا است چه اجرايى‏اش و چه تقنينى‏اش و چه قضائى‏اش كه اينها ايادى همان رهبرى خواهند بود.
يعنى با انتساب به رهبرى مشروعيت مى‏گيرند، يعنى همان قاضى و دستگاه قضائى تا وقتى كه منتسب به مقام ولايت نباشد مشروعيت در قضا ندارد، مجريه تا وقتى منتسب نباشد و همچنين مقننه مشروعيت ندارد به اين ترتيب ما از اين طرف نبايد شروع بكنيم كه ببينيم براساس تكيه به آراء عمومى مردم در دنيا كدام يك از اين مدل‏ها موفق‏تر بوده‏اند بعد آن مدل موفق را بگيريم و يك مقدار هم رنگ اسلامى به آن بزنيم و بگوييم اين حكومت اسلامى است يا اين سيستم قوه مجريه اسلامى است.
من تصور مى‏كنم از اين طرف بايد شروع بكنيم اول ببينيم مبانى شرعى مى‏گويد اجراء به وسيله چه كسى بايد باشد بعد آن قسمى كه راحت‏تر هست و تجربه نشان داده و عمل شده ولو آراء همان قسم را خيلى نپسندد، آن قسم را از طريق كارشناسى انتخاب بكنيم و بگوييم او بايد باشد.
فرض كنيد در بيشتر كردن قو قدرت رياست جمهورى يا بيشتر كردن قدرت نخست وزير كه تصور خبرگان اول در اينجا بيشتر به تعبير بعضى از آقايان به خاطر تجربه گذشته و فرار از گرايش به استبداد بيشتر به اين نكته توجه بوده كه اين قوا را تجزيه كنند و تقسيم كنند و هر يك را براى ديگرى يك خاصيت كنترل كننده برايش قرار بدهند كه جلوگيرى از تمركز به وجود بيايد. تجربه 10 ساله نشان داده كه اين جلوگيرى از تمركز در اين سيستمى كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 215
تنظيم شده خيلى زياد است به گونه‏اى كه به خاطر پيشگيرى از بروز استبداد به يك تلاشى منتهى شده ناچار ما داريم بر مى‏گرديم به طرف تمركز.
چه در مرحله اول و چه در اين مرحله كه به طرف تمركز بر مى‏گرديم آن زير بنا و اساس همين هست كه ولايت ولى و رهبر در حقيقت حق اوليه است و تجربه هر كدام را كه بهتر مى‏تواند نشان بدهد بدون اين‏كه ما آراء را مستند اولى قرار بدهيم، البته من منكر تأثير آراء نيستم و حتى همان اصولى هم كه در قانون اساسى به آراء مردم توجه كرده معنايش اين نيست كه آراء مستقلًا ملاك مشروعيت باشد مگر در مواردى كه شرع مستقيماً چيزى ندارد البته آراء مى‏تواند صاحب حق، حقش را با رأى‏اش داده است به كسى يا داده است به سيستم و نظامى خود به خود شارع هم كه رد نكرده اين واگذارى حق را مى‏تواند مشروع باشد به عبارت ديگر تكيه بر آراء ابتدائاً ممكن است ما را به اشتباهاتى منتهى بكند تكيه بر مبانى و بعد در تطبيق مصاديق و كيفيت از آراء البته بايد استفاده كرد چنان‏چه از كارشناسى و تجربه هم بايد استفاده كرد.
مطلب سوم هم دربار تشخيص مصلحت هست كه برداشت ابتدايى من از نام حضرت امام اين هست كه تشخيص مصلحت به گونه‏اى بايد تنظيم بشود كه اولًا موضع قانونى پيدا بكند يعنى در حال حاضر مجمع تشخيص مصلحت براساس دستور ولايتى داراى يك موضع مشروع هست و مصوباتش نفوذ دارد براساس شكل قانونى چنين چيزى را ندارد اين دستور و اين نامه اول مى‏گويد به اين موضع قانونى بدهيد يعنى يك جايى در نظام جايش مشخص بشود آن‏طور كه حضرت امام مرقوم فرمودند در فصل رهبرى بايد بيايد ظاهراً نامه ابتدائاً در برداشت من اين است كه به شكل بازوى مشورتى براى رهبرى بايد باشد يعنى دربار اعضاى آن مجمع تشخيص بعد بايد بحث كرد آن مجمع تشخيص حق تقنين ابتدايى نداشته باشد، حق قضاى ابتدايى نداشته باشد، حق اجراى ابتدايى نداشته باشد بلكه مجمعى باشد كه وقتى كشور به يك مشكلى رسيد كه از سيستم عادى جارى‏اش نمى‏تواند آن مشكل را حل كند اين مطلب همه جا هم هست يعنى در بسيارى از حكومت‏ها اين حالت پيش مى‏آيد كه در بعضى موارد مشكلى پيدا مى‏شود كه اگر بخواهيم منتظر بمانيم كه از مجارى عادى حكومت حاكميت حل بشود آن مشكل، مشكل بزرگ‏ترى به وجود مى‏آورد، يك مقامى در آن نظام بايد اين قدرت را داشته باشد در نظام ما آن مقام، مقام رهبرى است مقام رهبرى براى اين كار عده‏اى را در حقيقت انتخاب فرموده‏اند و به همين دليل هم اين انتخاب به وجود آمد، مشكلى پيش آمد براى حل آن مشكل اين جمع انتخاب شدند به عنوان تشخيص مصلحت يعنى اگر مصلحت دانستند قانون هم كنار گذاشته بشود، مصلحت دانستند به طور موقت شرع هم كنار گذاشته بشود، و مشكل حل بشود طبيعى است كه نمى‏تواند به طور دائم و هميشگى باشد.
حالا بحث اين‏كه از باب ضرورت‏ها است، احكام ثانويه است، احكام اوليه است الان اينجا مورد بحث نيست مى‏خواهم عرض كنم كه مجمع تشخيص مصلحت مطابق ارشاد حضرت امام در اين نامه بايد به شكل بازوى مشورتى براى رهبرى باشد يعنى مستقيماً حق قانون‏گذارى نداشته باشد چنان‏چه الان هم در دستورات اخير حضرت امام اين حق از او گرفته شده اگر در
                        صورت مشروح مذاكرات شوراى بازنگرى قانون اساسى(جلسه‏14-1)، ص: 216
اين دو موردى كه دارد عمل مى‏كند چون در خصوص اين دو مورد شخص حضرت امام ارجاع فرمودند و الا الان صلاحيت ولايتى‏اش هم بيشتر از اين نيست كه در مواردى كه بين مجلس و شوراى نگهبان به بن‏بست مى‏رسد مى‏تواند بررسى كند اما در قانون اساسى آينده يا اصلاح قانون اساسى يك موقعيت قانونى داشته باشد كه بتواند بازوى مشاوره باشد، بازوى مشورتى باشد، كمك باشد براى رهبرى بلى، اگر رهبرى به او ارجاع كرد كه شما اين مسأله را بررسى كنيد و هر چه به نظرتان رسيد تصويب كنيد اين حق تصويب از ناحيه رهبرى به او داده شده يا در اين مسأله بررسى كنيد قضاوت بكنيد و حكم‏تان را بدهيد اجرا كنند باز مى‏تواند اصلًا در مقام قضاوت كار بكند يا همچنين در مقام اجرا يعنى رهبرى كه در رأس قوا قرار دارد يا در حقيقت مشروعيت همه قوا به او مرتبط مى‏شود اگر مجمع تشخيص به شكل يك بازويى براى او در قانون موقعيتى پيدا بكند، هم مى‏شود تقنين را به او ارجاع داد، هم مى‏شود اجرا را به آن ارجاع داد، هم مى‏شود قضا را ارجاع داد. از ناحيه رهبرى نه كل تقنين را نه كل اجرا را و نه كل قضا را.
اجرا و قضا و تقنين در شرايط عادى و معمولى طبق همين قواى متعارف كار خودشان را انجام مى‏دهند مشكلى اگر پيش آمد كه نمى‏شود از اين طريق عادى انجام داد اصلًا يكى از خواص رهبرى و يكى از وظايف رهبرى، در اين‏طور موارد هست، رهبرى به يك مجمعى به عنوان تشخيص مصلحت ارجاع مى‏دهد كه شما بررسى بكنيد اگر صلاح مملكت هست اين كار را بكنيد، چه حالت اجرايى‏اش چه حالت تقنينى‏اش و چه حالت قضائى‏اش اين هم تصورى كه دربار مجمع تشخيص هست.
اما راجع به اعضايش قطعاً مى‏بايست در اصل پيشنهادى آينده مشخص بشود يعنى نمى‏شود گفت اين مجمع تشخيصى كه الان مركب است از اعضاى فقهاى شوراى نگهبان و رؤساى سه قوه و يك نفر از دفتر حضرت امام و آيت الله‏زاده كه شركت مى‏فرمايند بگوييم اين اعضاء هست، اگر مى‏خواهد اين اعضاء باشد يا مى‏خواهد غير اين اعضاء باشد وضعيتش بايد در قانون مشخص بشود چون آن مجمع تشخيص آينده يك مجمع تشخيصى است كه موضع قانونى دارد غير از اين مجمع تشخيص فعلى هست اما آن بحثى كه آقاى امامى فرمودند آن بحث ديگر اينجا تكرار شود كه طبعاً در قانون بايد ببينيم چه كارى برعهد چه كسى گذاشته‏اند در قانون به شوراى نگهبان گفته‏اند شما ببينيد اين خلاف قانون هست يا نيست، خلاف شرع هست يا نيست همين! و اما مصلحت انديشى بكند و از خلاف شرع بگذرد، بگويد مصلحت است! طبيعى است اگر اين كار را بكند خلاف قانون عمل كرده است يا خلاف قانون اساسى است و تشخيص هم مى‏دهد خلاف قانون است ولى مصلحت كشور ايجاب مى‏كند كه اين خلاف قانون اساسى را مرتكب بشويم، شوراى نگهبان چنين حقى را ندارد، اگر اين كار را بكند خلاف قانون كرده است مگر اين‏كه از راه ديگرى چنين قدرتى به او داده بشود كه خود به خود بايد در اصل آينده مجمع تشخيص بحث بشود.
محمدرضا توسلى- مجمع تشخيص مصلحت براى حل معضلات نظام و مشورت رهبرى ...
محمد يزدى- بله، بله، درست است، يعنى در مواقعى كه معضلاتى پيش مى‏آيد يعنى حالت ابتدايى ... معضل معمولًا در جايى گفته مى‏شود كه از مجارى عادى قابل حل نيست‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 217
يعنى اگر ما مشكلى را داريم كه مى‏توانيم طرح بياوريم در مجلس، مجلس هم بلافاصله تصويب بكند بعد هم بياورد در شوراى نگهبان بعد هم به دولت ابلاغ بشود بعد دولت عمل بكند اين معضل نيست معضل آنجايى است كه يك مشكلى پيش مى‏آيد از طريق عادى نمى‏شود حل كرد به مجمع تشخيص مصلحت مى‏گويند شما اين كار را بكن آن وقت «اين كار را بكن» البته عرض كردم چه تقنينش، چه اجرايش، و چه قضايش از طريق رهبرى هر سه مى‏تواند باشد.
سيد على خامنه‏اى- بسم الله الرحمن الرحيم. بنده يك نكات كوتاهى را در زمينه تمركز مديريت قو اجراييه عرض مى‏كنم:
البته كارهاى عميق‏تر و پخته كردن اين بحث فكر مى‏كنم در كميسيون‏ها بايد انجام بگيرد بعد به اين مجلس عرضه بشود.
عملًا آن‏طور كه انسان مى‏فهمد طبق تجربه، براى مسؤوليت ادار كشور يعنى مديريتى در اين سطح، با توجه به انواع پيچيدگى‏هاى سياسى و عملى كه براى يك چنين مسؤولى وجود دارد يك اقتدار حقيقى لازم است.
نمى‏گويم حكومت مطلقه‏اى كه «لايسئل عما يفعل» و غير مسؤول بلكه عرض مى‏كنم قدرت البته در كنار قدرت، مسؤوليت به شكل قابل تحقق، شكى نيست كه چنين چيزى لازم است ما اين را بايستى مفروض بگيريم البته اين حرف با آن نكته‏اى كه آقاى يزدى فرمودند و درست هم هست منافاتى ندارد، يعنى اساساً مشروعيت دخالت در امور مردم و تحكم بر كسى، حكومت بر كسى منتهى مى‏شود به مسأله حكم خدا كه آن هم مربوط به ولى فقيه (رهبر) مى‏شود، با اين منافاتى ندارد بايد جورى ترتيب كار داده شود كه ارتباط بين اين حاكم مقتدر و رهبرى (كه طبق موازين اسلامى است) يك ارتباط منطقى و درستى باشد به هر حال بايستى اقتدار مدير جامعه اقتدار تام و تمامى باشد روحيه حاكم بر مجلس خبرگان قانون اساسى به هيچ وجه با يك چنين چيزى مساعد نبود حتى در آنجا يكى از آقايان محترم و بزرگوار پيشنهاد كردند رياست جمهورى شورايى (شوراى رياست جمهورى را) كه استناد ايشان هم به آيه «و امرهم شورى بينهم» بود مى‏گفتند براى اين مخصص پيدا كنيد، مخصصى نيامده، كه خوب در اين استدلال و در تبيين مفاد آيه حرف‏هاى زيادى هست، حقاً و انصافاً. خوب آنجا هم البته رأيى نياورد لكن مى‏خواهم عرض بكنم اين روحيه بود و حالا بنده فكر مى‏كنم كه اگر بنا بود اين‏جورى بشود كه سه نفر در رأس جامعه بنشينند و راجع به امور جارى كشور با همديگر مشورت بكنند كه چه كار كنيم، فلان جا اقدام كنيم فلان كار را بكنيم، نكنيم واويلايى بود حاكى از اين بود كه ما هيچ تجربه كارى نداريم، واقعاً هم همين بود ديگر، هيچ كس در آن مجلس، كسى كه حتى يك روز يك مديريت درست و حسابى در يك گوشه‏اى از مملكت كرده باشد نبود.
همين روحيه اگر چه در باب رياست جمهورى بحمدالله منتهى نشد به شوراى رياست جمهورى، اما در عمل منتهى شد به يك چيزى كه خيلى تفاوتى با آن شوراى رياست جمهورى ندارد! اگرچه كه يك فرق‏هايى دارد لكن بعضى از اشكالات آن را هم حقاً و انصافاً دارد.
وضع موجود دو اشكال اصلى دارد: يكى اين‏كه اقتدارات رياست قو مجريه و مديريت كشور اقتدارات بسيار محدود و كمى است منظورم اقتدارات رئيس جمهور و نخست وزير با هم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 218
است يعنى اين دوتا كه حق يك نفر بوده و حالا تقسيم شده همين مجموعاً براى اداره يك كشور كم است يعنى اگر اين را مقايسه كنيد با سيستم‏هاى رياستى كه آقاى عميد به آن اشاره كردند، اصلًا قابل مقايسه نيست واقعاً.
در سيستم ايالات متحده آمريكا رئيس قو قضائيه يا دادستان كل را هم فرضاً رئيس جمهور معين مى‏كند و برخلاف نظر كنگره در موارد متعددى در قانون تصريح شده كه او حق دارد عمل كند يعنى يك چيز مطلق. در حاشيه عرض بكنم در عين حال آنجا هم همواره در طول اين تاريخ گله از محدوديت اختيارات رئيس جمهور در آمريكا حتى وجود داشته است! و نامه‏هاى متعددى بين بعضى از رؤساى جمهور آمريكا با كنگره در جريان بوده است.
گمان مى‏كنم من، آن گزارش كه دو سه سال قبل از اين برايم آوردند، مربوط مى‏شد به «روزولت» كه يكى از رؤساى جمهور آمريكا بود، مكاتبات متعددى دارد با كنگره آمريكا بر سر محدود اختيارات رئيس جمهور او بعد از 170- 180 سال هنوز جا نيفتاده بود، نتوانسته بودند اين مسأله را حل بكنند كه چكار كنند و مشكلاتى داشتند.
مى خواهم عرض بكنم آن چيزى كه در مديريت قو مجريه امروز در قانون اساسى ما وجود دارد انصافاً اين چيز خيلى كمى است با اين اقتدارى كه براى ادار كشور لازم است قابل مقايسه نيست اين يك اشكال.
اشكال بعدى اين است كه همين هم تجزيه شده، يعنى بخشى از اقتدارات و اختيارات در اختيار رئيس جمهور است، بخشى در اختيار نخست وزير است و اينها از جمله چيزهايى كه در عمل قابل تقسيم هم باشد نيست كه حالا تفصيلات اين را عرض كردم در بحث‏هاى مفصل‏تر بايد عرض كرد.
اجمالًا اين تقسيم شد، اشكال سوم هم اين است كه اين تقسيم خيلى هم مشخص نيست در باب مسؤوليت‏ها و اختيارات رئيس جمهور يك طرحى در مجلس تهيه شد كه از دفتر ما هم همكارى و كمك كردند، به مشكلات زيادى برخورد كرد (هم در خود مجلس، هم در شوراى نگهبان) يعنى حقيقتاً نمى‏شود از قانون اساسى به وضوح و صراحت آن مرزى را كه ميان مسؤوليت‏ها و اختيارات رئيس جمهور و نخست وزير وجود دارد پيدا كرد.
حقاً و انصافاً يك جاهايى شبهات و اشتباهات بزرگ وجود دارد، شبهه هست و بنده اقلًا پنج، شش سال است نسبت به اين قضيه در مراجعه به قانون اساسى هستم و براى من خيلى از مسائل واقعاً بلاجواب است و مشخص نيست تفسيرى كه بنده دارم شايد تفسيرى باشد كه مورد اتفاق هم نباشد پس نشان دهند همين است كه روشن نيست اين‏هم اشكال ديگر. آن وقت اشكالى كه بر هم اينها ناشى مى‏شود كه آن بدتر از همه است لوث مسؤوليت‏ها است يعنى واقعاً امروز طبق قانون اساسى ما، حقيقتاً براى مشكلات مملكت نمى‏شود گريبان يك نفر را گرفت هر كس را شما مخاطب قرار دهيد يك جوابى خواهد داشت، چيز بزرگى است و مشكل اساسى است على ايحال اين وضع موجود است لذا است كه امام در نامه‏اى كه مرقوم فرموده‏اند تمركز را تصريح كرده‏اند يعنى آن چيزى كه ما بايد حتماً براساس او مشى كنيم اين هست كه بايد كارى كنيم كه قوت متمركز بشود در يك جا و اقتدارات تقسيم نشود.
البته در كنار اين حقيقتاً آقايان بايستى توجه كنند ببينند آيا چيزى بر اين اقتدارات‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 219
اضافه بشود، كم بشود يا نه كه من تصورم اين است كه حتى همين اقتدارات اگر روى هم ريخته بشود باز براى مديريت كشور كم است اين تجربه من است اين را من اصرارى هم رويش نخواهم ورزيد اما عرض مى‏كنم براى اداره كشور اين اقتدارات مجموعاً كافى نيست و كم است و اما اين‏كه حالا چكار كنيم از اين دو پست در نظام ما، كدام را ترجيح بدهيم؟ (پست رياست جمهورى و نخست وزيرى) به نظر بنده مقايسه با كشورهاى ديگر گمراه كننده است اين نظام‏هايى كه الان در دنيا وجود دارد كه در بيانات آقاى عميد اشاره شد، اينها فرق اساسى با نظام ما دارند و آن مسأله رهبرى است در هيچ يك از اين نظام‏ها رهبرى به اين شكل نيست مگر در نظام‏هاى سوسياليستى و تك حزبى كه در آنجا مسأله رهبر و دبير كل و اينها هست آنجاها هم آن‏طور مى‏فهمد مسأله، مسأله اشخاص است يعنى نظام تابع اشخاص است يك وقت يك شخص مقتدر، عاقل زرنگى پيدا مى‏شود امور را قبضه مى‏كند حتى از حيطه آن‏چه كه شبيه او، سلف او يا خلف او در همان پست بوده دايره را وسيع‏تر مى‏كند يك وقت هم هست كه نه، اين‏جور نيست.
مثلًا در شوروى خوب تقريباً يك نظام سه پستى است ديگر. يعنى دبير كلى، رئيس جمهورى و نخست وزيرى. سه‏تا سمت در كنار هم هر كدام با اختياراتى يك وقت اينها از هم جدا هستند زمان برژنف اول كار كه يك نخست وزير داشتند خيلى هم فعال بود كاسيگين كه در آن نظام نخست وزير بود، خيلى فعال بود و آدم در حاشيه‏اى مثل نخست وزير امروز شوروى نبود كه از او خيلى نام و نشان در دنيا نيست، اين‏جور نبود، نخير آدم بسيار فعالى بود يك رئيس جمهور داشتند كه او «نيكلاى پادگورنى» بود، يك دبير كل هم داشتند كه «برژنف» بود بعد هم به تدريج خود برژنف قدرت را قبضه كرد، خودش يك نفره تقريباً صاحب هر سه پست شد، چيزى كه تقريباً شبيه او الان در آن نظام دبير كل هم رئيس جمهور است هم دبير كل و نخست وزير هم در سايه او است.
واقعيت قضيه اين است كه در نظام‏هاى سوسياليستى «اشخاص» تعيين كننده‏اند نه سيستم، انصافاً در آنجا سيستم خيلى حاكم نيست، نظام‏هاى غربى را كه ما مشاهده مى‏كنيم مى‏بينيم با وضع ما اساساً يك تفاوتى دارند و آن تفاوت، وجود «رهبر» است و اختيارات رئيس جمهور محدود مى‏شود، تخصيص مى‏خورد، مقيد مى‏شود به حضور رهبر به هر شكلى كه اين خود تضمين كنند سلامت جهت‏گيرى نظام است ما اين را بايد فراموش كنيم من اين را هم عرض مى‏كنم كه مسأله تحديد اقتدارات رهبر را نبايد مطرح بكنيم اين حرف خوبى نيست، حرف درستى نيست چرا تحديد بشود؟ مگر اين‏كه نظام از پايه خودش از ريش خودش منقطع بشود چون رهبر يك شخص سياسى در كنار ديگر رؤساى كشور نيست كه ما بگوييم اينها مثل رقيب در مقابل همند اين يكى آن را تحديد مى‏كند آن يكى اين را تحديد مى‏كند نه آن كسى كه در مقام نخست وزيرى يا رياست جمهورى يا هر يك از مناصب كشور هست و با رهبرى منطبق و همساز نيست يا مخالفت مى‏كند يا به او تعرض مى‏كند اين در حقيقت «يكى بر سر شاخ بن مى‏بريد» است اين خودش را در حقيقت منقطع مى‏كند است خوب رهبر اشاره خواهد كرد كه آقا من تو را عزلت خواهم كرد همين‏طور كه آقاى يزدى فرمودند اين درست است.
واقعاً رهبر وقتى كه او را عزل بكند، يا تعرض بكند به او مسأله تمام مى‏شود. تنفيذ
                        صورت مشروح مذاكرات شوراى بازنگرى قانون اساسى(جلسه‏14-1)، ص: 220
خودش را اگر چنان‏چه پس بگيرد قضيه تمام مى‏شود اينجا مشكلى ما نداريم اگرچه در قضيه بنى‏صدر بحث عدم كفايت شد و آمد مجلس در حالى كه اين لازم هم نبود، اگر امام مى‏خواستند و اراده مى‏كردند او را عزل كنند مى‏توانستند عزل كنند يعنى شرعاً هيچ شبهه‏اى نيست و از مباحثى است كه واقعاً «لا غبار عليه» ما اين مسأله را اصلًا نبايد مطرح كنيم.
آيا آن كسى كه به عنوان رهبر حضور خواهد داشت، رهبر واقعى است؟ يعنى مجتهدى است عادل كه خبرگان «عن اعتقاد عن بصيرة» او را انتخاب كرده‏اند؟ و مردم او را قبول دارند اين است؟ اگر اين است كه با يك اشاره هر كسى را كه معارض او باشد كنار خواهد گذاشت اگر نه يك رهبر ضعيف مستضعفى است كه مردم قبولش ندارند خبرگان قبولش ندارند در اجتهادش، در عدالتش، ترديدى وجود دارد خوب اين رهبر نيست، بايد به فكر رهبر بهترى بود رهبر واقعى بود.
بنابراين مسأله تعارض رهبر و رئيس جمهور را اصلًا نبايد به عنوان يك مشكل مطرح كرد و نبايستى آن را جزو مفروضات آورد و يك اشكال ديگر هم بر شيو رياستى ذكر شد و آن اين بود كه در روش دوم يعنى روشى كه دولت و نخست وزير در رأس امور و رئيس قو مجريه باشد در مقابل مجلس مسؤول است اين در هر دو صورت مى‏تواند باشد يعنى مسؤوليت در مقابل مجلس در هر دو شكل ممكن است هر وزير و هر مجموعه كابينه و دولتى را مجلس رأى اعتماد داد آن كابينه و آن وزير در مقابل مجلس مسؤول است اين يك چيز قهرى است خوب ترتيب كار را جورى بدهيد كه وزرا از مجلس رأى اعتماد بخواهند بگيرند، اگر لازم مى‏دانيد كه در مقابل مجلس مسؤول باشد البته يك فكر هم اين است كه ما بگوييم نخير. مسؤوليت در مقابل مجلس به اين شكل لازم نباشد كه حالا آن فكر شايد طرفدارى هم ندارد يعنى ما هيچ كدام به آن جهت گرايش پيدا نمى‏كنيم ما مايليم كه نمايندگان مردم و قو مقننه مؤاخذه كند از قو مجريه و نظارت و اشراف داشته باشد.
خوب در هر دو شيوه وزرا مى‏توانند از مجلس رأى اعتماد بگيرند اين هيچ فرقى نمى‏كند منتها يك تفاوتى اينجا وجود دارد كه اگر در نظام رياست جمهورى، در نظام رياستى كه كل كابينه به جز رئيس جمهور منتخب مجلس يا رأى اعتماد گرفته از مجلس هستند كل اينها ساقط بشوند نظام تزلزلى پيدا نمى‏كند يعنى كار اجرايى متوقف نمى‏شود و لنگ نمى‏شود چون رئيس جمهور منتخب مردم است و با استيضاح مجلس رئيس جمهور ساقط نمى‏شود او هست در حالى كه در آن نظام ديگر اين‏جور نيست اگر دولت استيضاح شد نخست وزير هم با دولت ساقط خواهد شد يك خلأ به وجود مى‏آيد الان ما اين را در بعضى از كشورها مشاهده مى‏كنيم يك دولتى استيضاح مى‏شود ساقط مى‏شود در فاصله خيلى كوتاهى آن رئيس جمهور تشريفاتى مجبور است كه يك نفر را بخواهد يا آن حزب، انتخاباتى راه بياندازند مشكلات فراوانى از اين ناحيه پيش مى‏آيد.
در آنجايى كه رئيس جمهور محور هست كه با آراء مردم انتخاب شده اگر فرض را بر اين قرار بدهيم كه رئيس جمهور با آراء مردم انتخاب مى‏شود و نخست وزير با آراء مجلس با آراء حزبى البته اين‏جور هم هست، غالباً سيستم نخست وزيرى در آنجاهايى است كه سيستم حزبى بر قو مقننه‏شان حاكم هست، آن وقت اين خلأ به وجود نمى‏آيد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 221
يك چيزى هميشه به ذهن بنده مى‏آمده از گذشته كه اين نظام‏هايى كه براساس محور شدن نخست وزير هست كه الان در دنيا نظام‏هايى را مثل هند، مثل انگليس، مثل جاهاى ديگر داريم و يك موجود تشريفاتى آن بالا قرار گرفته اين چه معنا دارد، اصلًا اين موجود تشريفاتى براى چه چيزى خوب است؟ يك نفر را پول بدهند، حقوق بدهند، احترام كنند در حالى كه هيچ‏گونه مسؤوليتى متوجه او نيست و هيچ‏گونه خدمت و كارى متوجه او نيست صرفاً لباس رسمى بپوشد، بيايد استقبال يك نفرى كه او هم رئيس جمهور است اگر چه از لحاظ اختيارات با اين خيلى فاصله دارد.
در «زيمبابوه» در «حراره- كنفرانس غير متعهدها» ده‏ها رئيس جمهور و رؤساى كشورها مى‏آمدند آنجا هم يك رئيس جمهورى بود به سبك انگليس يعنى رئيس جمهور هيچ كاره و نخست وزيرى كه رئيس حزب و دبير كل حزب هم بود، همه كاره مملكت و همه كاره انقلاب و سياست و رهبر انقلاب‏شان اصلًا بود آن رئيس جمهور مستضعف هم بند خدا مى‏آيد آنجا مابين پله‏هاى هواپيما و آن سكويى كه مارش نظامى آنجا مى‏زدند مى‏ايستاد و سرود دو ملت را آنجا مى‏نواختند فقط همين. ما آمديم از آنجا تا اينجا آن آقا با ما بود و بعد هم در طول هفت روز هشت روزى كه اين كنفرانس در حراره تشكيل شده بود با آن عظمتى كه همه دنيا را به خودش متوجه كرده بود يك بار هم ظاهر نشد رئيس آن كنفرانس در كشور ميزبان همان نخست وزير بود كه رهبر كشور بود و همه كاره بود.
خوب حالا به اين رئيس جمهور يك قصر عظيمى بدهند، يك حقوق ماهيانه‏اى بدهند، يك مقدار محافظتش بكنند، تشريفات برايش درست كنند خرجش بكنند آخرش چه مى‏شود؟ اين چه مبنايى است؟ اين يك كپى‏بردارى است از رژيم‏هاى سلطنت مشروطه‏اى مثل انگليس كه چون سلطنت را به عنوان رمز مليت مى‏خواستند اين‏جور مى‏گويند ديگر يا مثل ژاپن بعد از جنگ، سلطنت را به عنوان رمز مليت مى‏خواستند نگه دارند كه حالا خود همين نيت يكى از آن حرف‏هاى چرند روزگار است كه: «سلطنت رمز وحدت ملى يك كشور است»! چون مى‏خواستند سلطنت را نگه دارند در عين حال سلطان را غير مسؤول بكنند آمدند سلطان را آنجا گذاشتند و به او شكل تشريفاتى دادند هم باشد هم كاره‏اى نباشد نخست وزير هم رئيس كشور است كارهايى انجام مى‏دهد.
كشورهايى كه اصلًا پادشاه نداشتند مثل هند كه از اول تشكيل حكومت مستقل او شكل جمهورى شد، آمدند يك تقليد باردى در حقيقت از آن شكل انگليسى كردند پادشاه نداشتند آمدند يك پادشاهى تراشيدند، گذاشتند آنجا. پادشاهى كه اصلًا هم رمز وحدت ملى نيست اگر واقعاً پادشاه در كشورهايى مثل انگليس و مثل ژاپن رمز وحدت ملى بود در مثل هند ديگر قطعاً نيست. پادشاهى كه هيأت دولت مى‏نشينند يك نفر را انتخاب مى‏كنند به عنوان رئيس جمهور اين چه تمركزى، چه مركزيتى، چه رياستى دارد؟ اصلًا چرا باشد اين؟
بنابراين به نظر مى‏رسد اين چيز زائدى است كه با نقطه نظر اسلامى اصلًا تطبيق نمى‏كند يك نفرى در رأس باشد آن همه كاره كشور باشد ديگر رئيس جمهور را بياورند آنجا بگذارند چيز غلطى است اگر بگوييم رئيس جمهور تشريفاتى باشد كه اين‏جور خواهد شد اگر هم بگوييم به كلى رئيس جمهور را حذف كنيم خوب يك خلأيى است واقعاً. يعنى در كشور سطح رهبرى را در عرف سياسى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 222
دنيا مى‏آورد پايين در آن وقتى كه نخست وزير رئيس كشور باشد و رئيس جمهورى هم بين اين دو نباشد رهبر در دنيا تلقى مى‏شود به عنوان رئيس جمهور آن هم رئيس جمهور تشريفاتى. براى خاطر اين‏كه همه كاره، مجرى در كشور نخست وزير است و آن رهبر معادل مى‏شود با رؤساى جمهور. رؤساى جمهور از كشورها مى‏خواهند بيايند به اينجا مسافرت كنند انتظار دارند مثلًا رهبر بيايد از ايشان استقبال بكند يا لااقل يك چنين شبهه‏اى در ذهن‏ها باقى مى‏ماند چرا ما اين كار را بكنيم؟ نه رئيس جمهور مى‏تواند باشد همان اختيارات را او داشته باشد و كار اداره كشور را با اقتدار لازم انجام بدهد البته اين‏كه آيا در آن صورت نخست وزير باشد يا نباشد اين هر دو جورش ممكن است هيچ اشكالى ندارد كه باشد و اشكالى هم ندارد كه نباشد منتها اگر هم باشد به صورتى كه يك دستگاه جداگانه‏اى و يك اتكاء به سمت وجود داشته باشد اين اصلًا ديگر معنى ندارد.
مثلًا مى‏توانيم ما اين‏جور فرض كنيم كه رئيس جمهور با آراء مردم بيايد يك معاونى انتخاب كند اسم اين معاون را بگذارند نخست وزير، معاون رئيس جمهور با مشاغلى كه رئيس جمهور به او مفوض خواهد كرد اين اسمش نخست وزير باشد، اشكالى هم ندارد فايد وجودى‏اش هم اين است كه رئيس جمهور ديگر مجبور نخواهد بود همه جلسات كابينه را خودش شركت كند يك عضو ارشدى در كابينه وجود دارد كه او معاون رئيس جمهور است و در كابينه شركت مى‏كند، جلسات را جمع و جور مى‏كند، مرتب مى‏كند و اينها و بعضى از كارهاى رئيس جمهور را او به عهده مى‏گيرد كما اين‏كه الان در بعضى از نظام‏ها همين جور است اصلًا نخست وزيرى نيست و معاون رئيس جمهور وجود دارد ما مى‏توانيم اسمش را بگذاريم نخست وزير. مى‏شود در بين وزرايى كه از مجلس رأى اعتماد مى‏گيرند يكى را به عنوان وزير ارشد رئيس جمهور انتخاب بكند و اختياراتى به او بدهد، امكاناتى به او بدهد پول و بودجه و اختيارات ناشى از رئيس جمهورى را در اختيار او بگذارد اين قهراً يك محورى خواهد شد و بسيارى از كارها را او بر عهده خواهد گرفت هر دو جورش، دو سه جور يعنى قابل عمل هست.
اشاره شد كه در بعضى از نظام‏ها كه بر مبناى نظام رياستى نيست بلكه رئيس دولت نخست وزير است و نخست وزير رئيس كشور هست آنجا براى اين‏كه مجلس اقتدارش دولت را تضعيف نكند متقابلًا براى حفظ توازن اقتداراتى به او مى‏دهند مثلًا حق انحلال مجلس، بله همين جور هم هست علتش هم اين است كه آن رئيس كشورى كه متكى است به مجلس هر جور مجلسى، مجلس ما هم يكى از مجلس‏هاى زند دنيا است همين جور است مجلس‏هايى كه به اين اندازه هم تحرك ندارند همين جور است به خاطر جهات حزبى و كارهاى خط و خطوطى و حزبى كه در آنجاها وجود دارد.
گاهى اوقات مى‏شود كه يك حركت مجلس دولت را متزلزل مى‏كند، اصلًا اركانش را متزلزل مى‏كند لذا است بر اين‏كه اين نخست وزيرى كه حالا قابل متزلزل شدن به وسيل دولت است از آن طرف يك تعادلى وجود داشته باشد امكان متزلزل كردن مجلس را هم باز به او مى‏دهند او مى‏تواند اين را متزلزل بكند، اين مى‏تواند او را متزلزل بكند! اين مى‏تواند استيضاح كند، او را ساقط كند، او مى‏تواند يك دفعه در يك شرايطى منحل كند كل مجلس را از بين ببرد خوب چرا؟ چرا اين كار را بكند؟ دو چيزى را كه هر دو به جاى خود مى‏تواند وجود داشته باشد و مستقر اينها را به همديگر وصل كنيم و اين را به او متصل كنيم او را به اين متصل كنيم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 223
به هر دو هم امكان افناء آن ديگرى را بدهيم وضع جامعه ما به نظر مى‏رسد اين كار به هيچ وجه مصلحت نيست، تشنج آفرين است، مشكل آفرين است.
بهترين راه همين است كه ما قو مجريه را منتهى كنيم به يك مركزى كه آن مركز به مجلس ارتباط اصولى نداشته باشد اگر چه ارتباط عملى و اشرافى و اينها چرا؟ مجلس حق نظارت دارد، حق اشراف دارد همين سه چهارتا مسؤوليت عمده‏اى كه الان مجلس دارد، مثل حق تفحص، مثل قانون‏گذارى اينها چيزهاى بسيار مهمى است مثل سؤال و تذكر، اخطار و استيضاح اينها را مجلس داشته باشد نسبت به دستگاه دولتى. رئيس جمهور هم متكى باشد به آراء مردم. البته در قانون اساسى ما، براى رئيس جمهور هم راه‏هايى پيشنهاد شده، براى اعلام عدم كفايتش و براى احضارش به مجلس و چيزهايى پيش‏بينى شده عين همين‏ها مى‏تواند در آن نظام هم بيايد كارهاى احتياطى انجام بگيرد اما زنهار، من خواهش مى‏كنم توجه باشد ما براى خاطر تشبه به نظام‏هاى ديگر مصلحت اصلى نظام را از بين نبريم.
مصلحت نظام اين است كه ما يك مدير قوى را در رأس كار بگذاريم كه آن هم متكى باشد به آراء مردم، به حزب و جناح‏هاى گوناگون حزبى، فراكسيون‏هاى حزبى در مجلس، به اين چيزها نبايد متكى باشد در جامعه ما چنين چيزى عملى نيست بايد به آراء مردم متكى باشد، مردم وقتى كه كسى را انتخاب مى‏كنند خوب رئيس را انتخاب مى‏كنند ديگر ما «رئيس جمهور» اسمش هم رويش است اگر مردم احساس كنند كه رئيس مملكت را خودشان انتخاب كرده‏اند او هم در مقابل مردم مسؤول است، اختيارات هم به او بدهيد، اقتدارات هم به او بدهيد البته من نسبت به مجلس شوراى اسلامى معتقد به قدرت بى‏دريغ هستم من مى‏گويم مجلس بايد جاى قوى باشد بتواند كار بكند بتواند قانون‏گذارى بكند بتواند اشراف و نظارت داشته باشد اما اين‏جور نباشد كه ما كار اجراى مملكت را با اين‏گونه ملاحظات لنگ كنيم اينها اجمالًا مطالبى در حول‏وحوش فرمايشات آقاى عميد بوده كه به ذهنم رسيده و خواستم كه عرض كنم.
منشى (محمد يزدى)- آقاى بيات فرمايشى داريد بفرماييد.
اسدالله بيات- بسم الله الرحمن الرحيم. مسائل بسيار خوب و مفيد از سروران بزرگوار مطرح شد منتها يك سرى نكاتى هست كه با اجاز سروران عرض مى‏كنم كه ان شاء الله مورد تأييد قرار بگيرد اگر اشتباه و خطايى هم رخ بدهد ان شاء الله راهنمايى بكنند كه ما خالى از اشتباه و خطا نيستيم.
بحث تمركز دستگاه اجرايى يا رهبرى يا مجمع تشخيص مصلحت يا هر كدام از مواردى كه حضرت امام روحى له الفداء مطرح كرده‏اند زواياى مختلفى دارد واقع قضيه اين است كه نه فرصت اجازه مى‏دهد كه ما با توجه به هم آن زوايا بحث بكنيم و طبيعى است كه از فرصت بايد به نحو احسن استفاده بكنيم و كوتاه بحث بكنيم، يقيناً زواياى مختلف را افراد مختلف با ديدگاه‏هاى گوناگون بررسى مى‏كنند يك نكته‏اى را در رابطه با صحبت سرور عزيزم حاج آقا يزدى عرض مى‏كنم، يقيناً مراد ايشان هم شايد اين باشد كه من عرض مى‏كنم كه ايشان فرمودند نظرات مجمع تشخيص مصلحت گاهى منتهى مى‏شود به اين‏كه ما شرع را كنار بگذاريم و عمل به مجمع تشخيص مصلحت بكنيم نظر ايشان يقيناً اين بوده چون با توجه به اين‏كه خود ايشان هم فرمودند نظام ما نظام ولايتى است كه اگر در رأس نظام ولى امر قرار نگيرد حتى نشستن ما هم در اينجا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 224
مشروع نيست. اين رأى دادن‏هاى ما هم مشروع نيست قهراً با نظر ولى امر همين‏ها مشروع مى‏شود پس بنابراين نظر مجمع تشخيص مصلحت هم شرع است نه اين‏كه خلاف شرع است منتها معناى اين حرف قاعدتاً اين است، طبيعى است وقتى كه تزاحم واقع بشود بين اين نوع كار و كار ديگر به عنوان اول ... حالا عنوان اوليه ثانويه به آن معنا نيست يقيناً در اينجا چون باز من در اينجا نمى‏خواهم بحث كنم اما به طور طبيعى مصلحت اقوايى را وقتى كه مجمع تشخيص دادند در مقام تزاحم جلو عمل به مصلحت قوى را مى‏گيرد طبيعى است كه ما بايد طبق مصلحت اقوايى كه اينجا تشخيص دادند عمل بكنيم پس خود اين هم شرع است نه اين كه غير شرع: حتماً نظر حاج آقاى يزدى هم همين است.
در رابطه با مجمع تشخيص مصلحت چون من خودم هم در آن كميسيون هستم كه از سروران استفاده خواهيم كرد بنده معتقدم كه چهار، پنج مسأله را بايد در آنجا روشن كرد يكى تعداد كه ايشان اشاره فرمودند يقيناً بايد روشن بشود، شرايط اعضاء كسانى كه در مجمع شركت مى‏كنند اين واقعاً از آن مسائلى است كه بايد به نظر من روشن بشود مدت، اين هم به نظر من بايد روشن بشود طبيعى است كه الى يوم القيامه كه نيستند مثلًا ما در خبرگان داريم زمان دارد، مجلس شوراى اسلامى زمان دارد يقيناً خود مجمع تشخيص مصلحت آمد و زمانش هم بايد مشخص بشود حدود اختيارات و وظايف‏شان هم بايد مشخص بشود واقعاً يكى از كارهاى اينها به عنوان بازوى شورايى، بازوى رهبرى‏اند اما فلسفه وجودى و فلسف تأسيس و به وجود آمدن اين مجمع را اگر عزيزان عنايت بكنند اين نبود در حقيقت، گير قضيه اين بود كه مجلس شوراى اسلامى، مسائلى را، قوانينى را تصويب مى‏كرد بعد مى‏رفت به شوراى محترم نگهبان و شوراى محترم نگهبان هم نظراتى را ابراز مى‏كردند، دوباره بر مى‏گشت همين‏طور در حال نقل و انتقال بود در حقيقت مجمع تشخيص مصلحت براى اين بود كه بن‏بست بشكند عمدتاً اين بود كه حاج آقا توسلى اشاره كردند مسأله معضلات و لذا در آن نامه‏اى كه حضرت امام دارند خوب است كه من اين جمله را يعنى عين عبارت حضرت امام را من بخوانم كه حضرت امام به شوراى محترم نگهبان اشاره فرموده‏اند، حضرات آقايان توجه دارند (منظور شوراى محترم و بزرگوار نگهبان) كه مصلحت نظام از امور مهمه‏اى است كه گاهى غفلت از آن موجب شكست اسلام عزيز است مى‏باشد در اينجا دقيقاً عنايت شده است كه اگر شوراى محترم نگهبان به اين زوايا عنايت بكند شايد هيچ نيازى بر اين نباشد كه اين مصوبات را ما به مجمع بفرستيم خودشان مى‏توانند اين مسأله را حل بكنند، منتها طبيعى است كه در يك مجمعى كه رئيس جمهور هست رئيس مجلس هست رئيس شوراى‏عالى قضايى هست دادستان هست، ديگران هستند اينها چون در متن جريانات و تنگناها هستند بيشتر مى‏توانند مسائل را در اختيار مجمع قرار بدهند البته من خودم هم در آن حدود اختيارت دولت اسلامى هم كه داشتم مى‏نوشتم آنجا هم اشاره مى‏كردم اگر در اعضاى شوراى نگهبان ما فقط اين دوتا را نداشتيم فقها و حقوقدانان اگر ما در اعضاى شوراى نگهبان يك مكانيزم‏هاى ديگرى هم ما پيش‏بينى مى‏كرديم از افراد ديگرى در آنجا شركت مى‏كردند من اعتقادم بر اين بود كه يقيناً در شوراى نگهبان توجه به مسائل، به مصالح بيشتر مى‏شد غير از بعد فقهى قضيه، غير از بعد حقوقى قضيه و شايد نيازى هم اين مقدار به مجمع تشخيص مصلحت و اينها
                        صورت مشروح مذاكرات شوراى بازنگرى قانون اساسى(جلسه‏14-1)، ص: 225
نبود. اما در عين حال تجربه نشان داد كه نياز به مجمع داريم و طبيعى است كه اين زوايا هم در آنجا بايد روشن بشود.
بنابراين مسأله مجمع تشخيص مصلحت دوتا كار اساسى دارد، حل معضلات در آن ترديدى نيست و اين يقيناً بعد از شوراى نگهبان هم بايد باشد اين است كه جناب آقاى امامى مى‏فرمايند كه بين شوراى نگهبان و اينها ... اين عملًا نمى‏شود و نخواهد هم بود خواهى نخواهى بايد بعد از شوراى نگهبان بشود منتها ان شاءالله شوراى محترم نگهبان با توجه به تجربيات تلاش مى‏كنند و مجلس هم بايد تلاش كند نظرات شوراى نگهبان را تأمين بكند كه ما در حل معضلات كمتر نياز داشته باشيم اما مجمع تشخيص مصلحت طبيعى است كه بعد از شوراى نگهبان است و در مواقعى است كه ما به اين معضلات برخورد مى‏كنيم.
علاوه بر اينها در مجمع تشخيص مصلحت مسائل ديگرى هم مطرح است حتى بعضى از كارشناسان پيشنهادى دارند كه اين مجمع تشخيص مصلحت شبيه مجلس سنا بشود يعنى يك چنين وضعيتى را پيدا بكند حتى بعضى‏ها پيشنهاد مى‏دادند اگر ما مجاز بوديم شوراى نگهبان را هم ما پيشنهاد بدهيم عضو مجمع تشخيص بشود و دقيقاً يك جايى بشود در آنجا، دقيقاً اين مسائلى كه در مجلس شوراى اسلامى هست و به عنوان بازوى رهبر هم هست در آنجا البته عرض كردم خيلى قابل عمل نيست و الان هم اصلًا مطرح نيست براى ما. اما در عين حال اين مسأله بايد براى ما واقعاً جا بيفتد كه مسائلى در كشور به وجود آمده در طول اين ده سال كه مع الاسف اين مسائل در عين اين‏كه جهات مثبت داشت، مشكلات زيادى هم براى جامعه ايجاد كرد شوراى عالى پشتيبانى جنگ (ما از اين قبيل موارد در اين كشور داشته‏ايم) شوراى عالى بازسازى، از اين قبيل موارد در كشور به وجود آمد و ضرورت هم بود در عين حال همين مسائل باعث شد كه مراكز تصميم‏گيرى از يكى به دوتا از دوتا به چهارتا از چهارتا به پنج‏تا در بعضى از مواقع كه اينها نتوانستند تصميم بگيرند اختياراتى هم از امام گرفتند (اختيارات قانون‏گذارى) در واقع مجلس قانون‏گذار بود اما در كنار مجلس شوراى‏عالى پشتيبانى جنگ قانون‏گذار بود، شوراى‏عالى بازسازى قانون‏گذارى داشت مى‏كرد الان شوراى‏عالى انقلاب فرهنگى قانون‏گذارى دارد مى‏كند و از اين قبيل موارد به وجود آمده بود وهمين مسائل باعث بود يك جاى متمركزى به وجود بيايد به نام مجمع تشخيص مصلحت در كيفيت، در اعضاء در مدت در نوع انتخاب و يكى از مسائلى هم كه بايد روشن بشود حاج آقا امامى مى‏فرمايند كه همه را رهبرى معين بكند البته اختيارات رهبرى را طبق مبانى كه ما داريم نمى‏شود محدود كرد اما ما پيشنهادى داريم، ما معتقد نيستيم كه همه را رهبرى معين بكند دو سومش را رهبرى معين بكند اما تعدادى هم باشند كه از جاهاى ديگر بيايند، از نظر مسائل تخصصى اينها بتوانند مسائل را منعكس بكنند و در آنجا مطرح بشود و ما در نوع انتخاباتش هم پيشنهاد داريم كه ان شاء الله در كميسيون مطرح خواهيم كرد يعنى ما اعتقادمان بر اين نيست كه (البته پيشنهاد است) هم اعضاء را رهبرى معين بكند، نه، دو سوم را اعتقاد ما اين است كه رهبرى معين بكند و يك سوم آنها را البته مكانيزم دارد از مجلس باشد يا فرض بفرماييد كه از مراكز علمى باشد كسانى كه كار تخصصى كرده‏اند، كار تجربى كرده‏اند دقيقاً انتقال اينها براى آنجا مسأله ضرورى و حياتى است اين را ان شاء الله در آنجا مطرح كنيم اما در ارتباط با مسأله صحبت‏هاى ديگرى كه در
                        صورت مشروح مذاكرات شوراى بازنگرى قانون اساسى(جلسه‏14-1)، ص: 226
اينجا پيش آمد من با اجازه از همه سروران مخصوصاً از حاج آقا خامنه‏اى رياست محترم جمهورى 2- 3 نكته را عرض مى‏كنم و بعد عرضم را جمع‏بندى مى‏كنم كه خيلى مزاحم نباشم ببينيد شما اگر تمركز قدرت را در رياست جمهورى در دنيا مطرح بكنيد عمدتاً اقتدارات رياست جمهورى اقتدارات رهبرى است، شما الان آمريكا را ملاحظه بكنيد در اصل/ 110 اختياراتى كه شما براى رهبرى قائل شده‏ايد در آن جاهايى كه رئيس جمهور محور است و به عنوان تجلى‏گاه آرمان و مليت مردم است و از توان و قدرت بيشترى برخوردار است عمدتاً اختيارات، اختياراتى است كه ما در اينجا در قانون اساسى به رهبرى داده‏ايم ايشان فرمودند كه شما در محدوديت رهبرى بحث نكنيد ما حق نداريم در محدوديت اختيارات رهبرى اگر همان ولى فقيهى باشد كه بايد باشد ما بحث بكنيم. مگر حق داريم اختيارات او مطلق است اما بحثى كه ما داريم عبارت از اين است كه (خود ايشان هم اشاره فرمودند) فرمودند مجموع اقتدارات رئيس جمهور و نخست وزير باز كفاف نمى‏دهد اين محدوديت از كجا پيدا شده؟ محدوديت مال مجلس كه نيست، مجلس بيچاره، مجلس دوتا اختيارات دارد الان هم شايد اين صحبت‏ها هست كه اين دوتا اختيار هم يك مقدارى كم‏رنگ بشود مجلس دوتا اختيار دارد بيچاره يكى مسأله قانون‏گذارى است و يكى هم نظارت است نظارتش طبق اصل نود كه بى‏رنگ است، بى‏خاصيت است نظارتش طبق اصل 76 شوراى محترم نگهبان تفسير كردند مورد به مورد بايد بياورند مجلس تصويب بكند طبيعى است كه چنين چيزى هم نمى‏شود و اگر هم مى‏شود بى‏رنگ است اين تفسيرى است كه شوراى محترم نگهبان كردند چه مكانيزمى براى اعمال نظارت مجلس وجود دارد؟ كه نداريم كه، اگر بنا باشد ما قدرت را متمركز در رئيس جمهور بدانيم نخست وزير نداشته باشيم يا داشته باشيم، دولت اگر داشته باشيم و اما وضع طورى بشود مخصوصاً اگر با اين مدل كه اينها معاونين اجرايى و دستياران رئيس جمهور بشوند مجلس يعنى هيچ، مجلس يعنى نظارتش صفر، اين يك واقعيت است و برو برگردى ندارد ما يك مقدارى صريح‏تر صحبت بكنيم خاصيت مجلس اين است و اتفاقاً امام هم اجازه نفرموده ما در رابطه با اينها بحث بكنيم يعنى ما حق نداريم كه در رابطه با محدود كردن اختيارات مجلس بحث و بررسى بكنيم مجلس بايد نظارت خودش را اعمال بكند نظارت مجلس يا همان اصل 90 است كه بيكار و بى‏خاصيت است تنها چيزى كه مى‏ماند عبارت از اين است كه بلى، بتواند از وزير سؤال بكند، از نخست وزير هم كه نمى‏تواند سؤال بكند، از وزير دادگسترى هم كه نمى‏تواند سؤال بكند حتى به خاطر اين‏كه نمى‏تواند از وزير دادگسترى سؤال بكند جناب آقاى حبيبى پيشنهاد دادند كه بابا اين وزير دادگسترى را حذف كنيد خوب، پس مجلسى كه از نخست وزير نمى‏تواند سؤال كند، از وزير دادگسترى نمى‏تواند سؤال كند، از رئيس جمهور هم كه نمى‏تواند سؤال كند تنها كارى كه مى‏تواند بكند استيضاح بكند شما مى‏دانيد آقايان هم هميشه مسأله نظام و دفاع از نظام و مصلحت نظام و اينها را بياورند و بيچاره نماينده مى‏ترسد نمى‏تواند حرف بزند عملًا نتيجه اين مى‏شود، مجلس يعنى بى‏خاصيت. جز اين‏كه مجلس بيايد قانون‏گذارى بكند فقط در بودجه دق دل خودش را پياده بكند، در بودجه بيايد و بگويد مثلًا اين تبصره چنين باشد، اين تبصره چنان باشد اگر رياست جمهورى، مثلًا اين‏جورى ما فكر مى‏كرديم، اگر تكيه‏گاه مردم را داشته باشد كه بايد داشته باشد ما
                        صورت مشروح مذاكرات شوراى بازنگرى قانون اساسى(جلسه‏14-1)، ص: 227
قبول داريم، از اختيارات بيشترى هم برخوردار بشود اما بشود در مجلس از او سؤال كرد چرا؟ هر روز، نه نمى‏گويم يك نماينده 50 تا نماينده اگر تقاضا كردند بتوانند سؤال كند اگر چنين كارى بشود هيچ عيبى ندارد و هيچ اشكالى هم ندارد اين يك مسأله است اما برادران بيايند بفرمايند در رابطه با مسأله اين‏كه اگر نخست وزير در رأس كار قرار بگيرد سقوط پيدا بكند چون رئيس جمهور است به نظام هيچ چيزى نمى‏شود ما تجربه در ايران ديديم رئيس جمهور شهيد شد نخست وزير هم شهيد شد و هيچ هم نشد به اين نظام خود هم عزيزان مى‏گويند چون نظام محورش رهبرى است اگر اين مسأله است براى ما چه رئيس جمهور در رأس قدرت قرار بگيرد يا نخست وزير هيچ مشكلى ايجاد نمى‏كند اگر رهبرى اصل است و اصل است و يقيناً هم اصل است هيچ شكى نيست، ما عملًا ديديم شهيد بهشتى همان‏طور خدا رحمتش كند، شهيد شد، شهيد رجائى هم رفت شهيد باهنر هم رفت و ديديم خود حاج آقا هاشمى تشريف داشتند، خدا طول عمر بدهد به آيت الله مهدوى‏كنى در دفتر هيأت رئيسه ما رفتيم بالا كابينه را تشكيل داديم بنده يادم هست، عمامه را هم برداشتيم و يك كلاه گذاشتيم در آنجا، يعنى ببينيد اگر رهبرى باشد مسأله تثبيت است نظام در سر جاى خودش. تنها محظورى كه مى‏ماند عبارت از اين است كه اگر بنا بشود رئيس جمهور از اختيارات كمترى برخوردار بشود نخست وزير اگر بشود رهبرى در دنيا مى‏آيد در سطح پايين، اين‏هم قائم به اشخاص است، اگر رهبرى مثل امام بشود اين را شما بدانيد همه دنيا تلاش مى‏كنند سطح امام را پايين بياورند نمى‏توانند الان هم من در اينجا عرض مى‏كنم و تملق هم نمى‏كنم اگر رئيس جمهور حضرت عالى باشيد، يا رئيس جمهور حاج آقا هاشمى باشند ما هيچ نگرانى نداريم اما ما قانون اساسى را براى شما نمى‏نويسيم قانون اساسى مال انسان‏هايى است كه ... ما مار گزيده‏ايم، ما بنى‏صدر را ديديم، ما نمى‏توانيم از آن نگرانى‏هاى خودمان دست برداريم ديده‏ايم با كمال تأسف. قدرت هم مستى مى‏آورد هر كس باشد الا من عصم الله «وَمَا أُبَرِّئُ نَفْسِى إِنَّ النَّفْسَ لَأَمَّارَةٌ بِالسُّوءِ إِلَّا مَا رَحِمَ» اين يك واقعيتى است كه ما داريم مى‏بينيم روى اين حساب ما اعتقادمان عبارت از اين است كه ما معتقديم هر دو باشند، با حذف هر كدام از اينها ما مخالفيم اما تمركز را هم به معنى حذف يكى نمى‏دانيم، تمركز قدرت مى‏دانيم واقعاً قدرت ولى بايد اين ابهامات برطرف بشود لوث مسؤوليت را ما قبول داريم و يكى، دوتا پيشنهاد هم داريم در رابطه با نيروهاى مسلح، در رابطه با سياست خارجى بنده پيشنهاد دارم مى‏شود 2- 3 تا از اين محورهاى اصلى را در اختيار رئيس جمهور گذاشت از آن طرف معرفى وزراء را از دست رئيس جمهور گرفت و از آن جهت مشكل نخست وزير حل بشود، از اين طرف هم اختيارات نيروهاى مسلح در بعد نظامى در اختيار رياست جمهورى قرار بگيرد عرض كردم مكانيزم مكتوب هم ما داريم كه ان شاء الله به كميسيون تقديم مى‏كنيم ما معتقديم كه اگر به اين شكل در بيايد نگرانى از آن وضعى كه در گذشته داشتيم واقعاً برطرف بشود آخرين نكته‏اى كه من مى‏خواهم عرض بكنم:
بنده اين نابسامانى و لوث مسؤوليت را 20 درصد معلول ابهام در قانون اساسى مى‏دانم 80 درصد اين را معلول شرايط اقتصادى و جنگ و نابسامانى و اضطراب حاكم مى‏دانم اگر وضع مالى كشور، وضع مالى مطلوبى بود من ترديدى ندارم كه اين ذهنيت 20 سال بعد پيدا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 228
مى‏شد نه الان، اما با كمال تأسف وقتى كه وضع مالى كشور بد بشود، وضع درآمد كشور بد بشود خداى نكرده طورى است كه همه خيال مى‏كنند او دخالت مى‏كند ... دخالت چيست؟ كشور وضعش اين است و طبيعى است كه اين هم اعتقاد شخصى خودم است، بيش از اين هم وقت عزيزان را نمى‏گيرم والسلام عليكم و رحمة الله وبركاته.
منشى (يزدى)- آقاى نورى بفرماييد.
عبدالله نورى- بسم الله الرحمن الرحيم. من بنا نداشتم كه در اين جلسه ايجاد مزاحمت كنم، ان شاء الله در كميسيون‏ها مطالبى كه به نظرمى رسد عرض خواهيم كرد.
اصولًا در كشورهاى موجود دنيا تا آنجايى كه ما مطلع هستيم رد رهبرى يا واحد است يا دوتا است و از دوتا تجاوز نمى‏كند در حد اطلاعى كه من دارم اين‏جور است يعنى يا هم اقتدار در شخص رهبر متمركز است كه قوه مجريه را هم رياستش را او به عهده دارد، نصب و عزل در تشكيلات قضائى هم با آن است مسأله كنگر و پارلمان يك مقول ديگرى است و يا حداكثر يك رده اضافه دارد، كه آن رده رياست قو مجريه را به عهده دارد يكى از اشكالات بزرگى كه در قانون اساسى ما وجود داشته و مشكل جدى براى ما پديد آورده سه رده‏اى شدن مقام رهبرى و مسؤوليت اجرايى است كه رهبر بعد رئيس جمهور، بعد نخست وزير، هر كدام هم در يك حيطه‏اى از مسائل اجرايى كشور احساس اقتدار يا وظيفه مى‏كنند اين بايد حل بشود يعنى يا بايد همه‏اش متمركز بشود در يك فرد كه رياست قوه مجريه و مقام رهبرى را هم داشته باشد، قو اجرايى هم كه ما اينجا داريم مى‏گوييم به معناى تام و تمام قو اجرايى مى‏گوييم يعنى براساس اين‏كه ما قانون‏گذارى را جدا مى‏كنيم بحث فضا را هم يك مقوله جدايى مى‏دانيم كه در بعضى از كشورها هم در ارتباط با قو اجراييه هست ولى مقوله ديگرى كه كشورى باشد، لشكرى باشد، انتظامى باشد، نظامى باشد، تمام اينها يك مقوله است كه از نظر قانون اساسى خود ما هم در مقوله قو مجريه آمده منتها به دليل اشكالات يا خطراتى كه احساس مى‏شده مسؤوليت نيروهاى مسلح به رهبرى داده شده والا در فصل قوه مجريه در مبحث قو مجريه نوشته شده است در كنار اين موضوع چيزى كه بايد روشن بشود براى ما وظايف قواى سه گانه است نه اشخاص. يعنى ما در قانون اساسى بايد بگوييم قو مقننه اين مسؤوليت‏هايش است قو مجريه اين مسؤوليت‏هايش است، قو قضائيه هم اين مسؤوليت‏هايش است مسؤوليت هم در قو مجريه با رئيس قو مجريه است، در قو قضائيه با رئيس قو قضائيه مجلس چون عنوان شورايى دارد و شكلش اصلًا چيز ديگرى است بلى با همه نمايندگان است يكى از اشكالات بزرگى كه در قانون اساسى مشكل پديد آورده اين است كه در قو مجريه به شخص آمده مسؤوليت واگذار كرده، به قو بايد مسؤوليت واگذار مى‏شد يعنى قو مجريه و اين مجموعه مسؤوليت‏ها و وظايفى كه دارد، با مسؤوليت تام و تمامى كه رئيس قو مجريه به عهده‏اش است، اين هم به نظر من مى‏رسد بايد اصلاح بشود.
موضوع ديگرى كه در مبحث رهبرى و قو مجريه بايد به آن توجه بشود و به نظر من از نظر قانون اساسى اين اشكال وجود داشته موقعيت رهبرى و جايگاه در قانون اساسى ما درست تبيين نشده. چون درست تبيين نشده بعضى از مسائل مثل مقوله نيروهاى مسلح به عنوان يك مقوله بسيار عظيم و مهم كه هم هست در ارتباط با او قرار داده شده كه به نظر من جزو
                        صورت مشروح مذاكرات شوراى بازنگرى قانون اساسى(جلسه‏14-1)، ص: 229
تشكيلات اجرايى است ولى مقوله‏اى مثل ارتباط ميان قوا در رابطه با رئيس جمهور قرار داده شده. ما اگر رهبر را به عنوان كسى كه اشراف بر همه امور كشور مى‏خواهد داشته باشد ببينيم رهبر عبارت است از كسى كه مجموعه امكانات دفتر و ستاد و دبيرخانه او اشراف كامل بر قو مقننه و قو مجريه و قو قضائيه و مسائل نيروهاى مسلح و امثال اين دارد و حق دخالت و تصرف دارد همان‏طورى كه جناب آقاى يزدى اشاره فرمودند به دليل آن ويژگى و خصوصيت شرعى كه در اختيارش دارد حق دخالت و تصرف دارد يعنى اگر بنا است كه ما اختيار بدهيم به رهبر حتى انحلال مجلس را مى‏توانيم برايش بياوريم ولى براى رهبر نه براى رئيس جمهور در رابطه با قو قضائيه تصميم‏گيرى را مى‏توانيم براى رهبر بياوريم، در رابطه با قو مجريه دخالت در امور را مى‏توانيم براى رهبر بياوريم رهبر در آن مقام قرار گرفته ما چون در مقام بيان موقعيت رهبر كه قرار گرفتيم به نظر من نتوانستيم خوب تبيين بكنيم و همين مشكلى كه برادرانمان اشاره مى‏كنند من باب مثال الان سياست‏گذار كلى امور كشورمان كيست؟ نمى‏دانيم، قو مجريه است مجلس است؟ رهبراست؟ به تعبير امروزى‏ها استراتژى عمومى كشور را كى تعيين مى‏كند؟ استراتژى دفاعى كشور را كى تعيين مى‏كند؟ اينها مقوله‏هايى است كه به اعتقاد من از مقوله‏هاى مشخص رهبرى است كه رهبرى بايد خط مشى كلى و هدايت كلى امور را در سه قوه ترسيم كند و اين سه قوه هستند كه مجرى‏اند، مجريان امورند كه توى همين مقوله مبحث دخالت رهبر در مسائل از طريق مستقيم خود رهبر يا از طريق مجمع تشخيص مصلحت قابل بحث است و مى‏تواند بيايد حتى جايگاهى الان ... يكى از مشكلاتى كه اشاره فرمودند وجود نداشته ولى به دليل ضرورت‏ها انجام شده حتى در قانون اساسى پيش‏بينى اين‏كه اگر يك موردى را امام مصلحت دانستند كه برايش يك كميسيونى تشكيل بدهند مثل شوراى عالى پشتيبانى جنگ، مثل رؤساى سه قوه‏اى كه بعضى از امور در ارتباط با آنها بوده. حتى مثل بعضى از اجازات خاصى كه به اشخاص داده شده به دليل ضرورت‏ها خوب اين پيش‏بينى بشود چون همين‏ها بيان مى‏شد توى محافل كه بلى مثلًا اينها با قانون نمى‏خواند، مى‏خواند، چنين است چنان است و امثال اينها. خوب اين را در خود قانون پيش‏بينى بشود كه مسأله‏اى به وجود نياورد ولى از اين مقوله كه گذشتيم ما اگر دوباره بنشينيم و قانون اساسى را به شكلى تنظيم كنيم كه تعارض در امور به وجود بياورد، من فكر نمى‏كنم مدت طولانى بگذرد كه مشكل جدى براى كشور به وجود بيايد امروز در سازماندهى‏ها و تشكيلات چه در داخل كشورمان و چه در دنيا به طور طبيعى تشكيلاتى مى‏تواند موفق باشد كه شكل هرمى و مخروطى داشته باشد ما نمى‏توانيم بگوييم يك جاى اين را ما مى‏خواهيم براى خودمان يك چيز هم عرضى درست كنيم براى اين‏كه يك مشكلى را حل كند اين وقتى خواست مشكل را حل كند دوتا مشكل ديگر اضافه مى‏كند ما بايد در اينجا بدانيم اگر در رأس رهبر است بلافاصله بعد از آن تقسيماتى كه مى‏شود چيست؟ با مسؤوليت و اختياراتى كه به آن تشكيلات مى‏خواهيم بدهيم با تمام اختيارات در مقابل رهبرى جوابگو است، در مقابل ملت هم جوابگو است با اختياراتى كه سه قوه نسبت به همديگر دارند، چيزى كه الان به نظر من توى اين جلسه بحث شد و من فكر مى‏كنم و احساس كردم كه لازم است راجع به آن صحبت كنم ما هم بايد اينجا تصميم بگيريم مى‏توانيم بگوييم رئيس جمهور نباشد يا اختياراتش كم باشد، البته بايد توجه كنيم كه در آن شرايط پارلمان‏مان مقتدر شده و با يك انتخاب‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 230
مردمى قو مقننه و قو مجريه را درست كرده‏ايم ما كه بيشترين تلاش‏مان اين است كه بگوييم ما مى‏خواهيم حكومت مردمى داشته باشيم اگر مى‏خواهيم حكومت مردمى داشته باشيم قو مقننه ما با حكومت مردمى بيايد سر كار، قو مجريه ما هم با انتخابات مردمى بيايد سر كار، چه اشكالى دارد؟ رئيس جمهور ما منتخب خود مردم باشد چرا با واسطه مجلس رئيس جمهور و نخست وزير انتخاب بشود؟ رئيس جمهور و نخست وزير بلاواسط مجلس توسط خود مردم انتخاب بشوند ما كه اين وسط نمى‏خواهيم يك نوع قيمومتى داشته باشيم اين از اين طرف، از طرف ديگر من اصلًا تعجب مى‏كنم كه استناد به دنياى امروز مى‏شود و موفقيتى كه سيستم‏هاى پارلمانى داشته. برادران ما در دنيا الان وقتى نگاه مى‏كنيم يا كشورهايى را مى‏بينيم كه رئيس جمهور و رئيس قو مجريه منتخب مردم است كه آن مورد بحث الان نيست، مورد بحث برادرهايى كه بحث پارلمان را مطرح كردند نيست سيستم‏هاى پارلمانى در آنجايى كه موفقيت دارد به دليل پارلمان نيست، به دليل اين است كه حزب حاكم شده است حزب حاكم، پارلمان و قو مجريه را در اختيار دارد نه اين‏كه پارلمان آنجا كاره‏اى است حزب حاكم شده، حزبى كه حكومت را گرفته رهبر حزب مى‏شود نخست وزير و تشكيل دهنده كابينه، پارلمان هم اكثريتش در اختيار همين حزب است والا آنجايى كه حزب حاكم ندارد من فكر مى‏كنم اگر ما برويم سراغ آنجايى كه حزب حاكم ندارد من پيشنهادم اين است كه اصلًا قانون اساسى را تغيير ندهيم به اين شكل. شما به ايتاليا نگاه كنيد، شما به اسرائيل نگاه كنيد يعنى بدترين شرايط ممكنى كه براى قو مجريه در يك كشورى قابل تصور است كشورى است كه اختيارات قو مجريه‏اش را گذاشته در ارتباط تنگاتنگ با پارلمانى كه حزب حاكم هم ندارد يعنى ممكن است امروز اين ده‏تا نظرشان اين باشد اين آقا نخست وزير باشد، ممكن است آن ده‏تا فردا نظرشان باشد آن يكى نخست وزير باشد همان چيزى كه امروز شما مى‏بينيد در طول يك سال ممكن است ايتاليا سه‏تا نخست وزيرعوض كند اگر ما مى‏خواهيم به آن سمت حركت كنيم من عرض كردم پيشنهادم اين است كه همين‏طور بماند يعنى ديگر بدتر از اين نشود بنابراين شما اگر موضوع مردمى بودن را مطرح مى‏كنيد كى گفته مردمى بودن اين است كه با يك انتخاب از مردم حالا چه قو مجريه باشد، چه قو مقننه همه اختيارات را بگيريم؟ ما مى‏گوييم انتخاب از مردمى دو بار باشد يكى در قو مجريه، يكى در قوه مقننه مردم هم هستند خودشان مى‏خواهند رأى بدهند انتخاب بكنند اگر بحث قو مقننه را در رابطه با نظارت و دخالت در امورش مطرح مى‏كنيد آن را هم اگر اين اصلاح شد روى اكثر اصولى كه جناب آقاى بيات هم مطرح فرمودند شايد خيلى بحثى نباشد يعنى جناب آقاى خامنه‏اى هم اشاره فرمودند ما نمى‏خواهيم بگوييم آنجايى كه بحث قانون‏گذارى است گرفته بشود، بحث نظارت است گرفته بشود همان اصولى كه اشاره فرمودند حتى انتخاب وزراء قابل بحث است يعنى ممكن است تصميم گرفته بشود كه وزراء به مجلس بيايد رأى‏گيرى بشود اينها همه از مواردى است كه قابل بحث است ولى در اصل قضيه اگر تأمل كنيم و بخواهيم از يك طرف مردمى هم باشيم و بخواهيم دچار تشتت فوق العاده‏اى هم نشويم و اين وضعيتى كه تا امروز ادامه پيدا كرده بدترش حداقل نكنيم حتماً به شكلى تمركز بايد بدهيم كه در طرف مقوله رياست جمهورى است كه انتخاب مردمى به دنبال خودش دارد. نه اين‏كه يك انتخابى كه چه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 231
رئيس جمهورش چه مجلس‏اش از فردا بخواهد بيايد در مجلسى كه حزب حاكم ندارد باز من عرض مى‏كنم يعنى آن مثال‏هايى كه برادرها اشاره مى‏فرمودند هميشه در دنيا در رابطه با احزاب حاكم است كه آن تشكيلات روى كار مى‏آيد و كار هم مى‏كند بلى در ژاپن انتخابات مى‏شود يك حزبى حاكم مى‏شود رهبر حزب هم مى‏شود نخست وزير هم مجلس را در اختيار دارد، هم نخست وزيرى را در اختيار دارد هى مشكلى هم ندارد اما ما كه آن سيستم را نداريم، نمى‏توانيم هم داشته باشيم، نخواسته‏ايم هم آن سيستم را داشته باشيم بنابراين بياييم در مقوله خودمان و ارتباطاتى كه خودمان مى‏توانيم داشته باشيم بحث كنيم و بحث را پيش ببريم البته سخن بسيار است من فقط يكى دو نكته بود به ذهنم رسيد در رابطه با صحبت‏هايى كه مطرح شد اشاره كنم. والسلام.
نايب رئيس (خامنه‏اى)- جناب آقاى عميد يادداشت داده‏اند كه چون گاهى در نقل مطالب سخنران‏ها از طرف سخنران‏هاى بعدى رعايت دقت مثلًا نمى‏شود لذا هر وقت اعتراضى به يك گفته‏اى شد اجازه داده بشود تا آن شخص مورد اعتراض بيايد دفاع بكند از خودش، اين پيشنهاد ايشان است حالا هر جور كه جناب آقاى مشكينى مصلحت مى‏دانند.
هاشمى رفسنجانى- اگر تحريف بشود.
عميد زنجانى- وقتى اسم برده مى‏شود و تحريف مى‏شود.
ى زدى- تحريف اگر باشد ظاهراً اين حق است ولو اين‏كه در آيين‏نامه نيامده است.
رئيس- تحريف باشد، كتباً بنويسند.
هاشمى رفسنجانى- كتباً نكته تحريف را بنويسيد و بدهيد.
مهدى كروبى- در آيين‏نامه مجلس هم هست كه اگر تحريف شد مى‏توانند دفاع كنند.
نايب رئيس (خامنه‏اى)- خوب على ايحال پس حق تذكر هست. جناب آقاى عميد، بنويسيد يادداشتى كه اينجا گفته بشود چون باز اگر بخواهند بيايند بگويند و بروند و اينها ممكن است كه گاهى دور يا تسلسل لازم بيايد.
نايب رئيس (هاشمى رفسنجانى)- در مورد امور قضايى آقاى موسوى يك طرحى داده‏اند، نمى‏خواهيد يك مقدار صحبت كنيد؟ دربار اجرايى صحبت شد، مجمع هم صحبت شد امور قضايى هيچ صحبت نشده است.
موسوى خوئينى‏ها- اگر لازم است درباره قو قضائيه من صحبت كنم.
نايب رئيس (هاشمى رفسنجانى)- وقت داريم اگر شما هم چون طرح داريد يك مقدار صحبت كنيد فكر مى‏كنم مفيد باشد.
موسوى خوئينى‏ها- بسم الله الرحمن الرحيم. در ارتباط با قو قضائيه فكر مى‏كنم كه مسأله از بقى بحث‏هايى كه در كميسيون‏هاى اول و دوم هست بسيار ساده‏تر است يا اگر آنها پيچيده است اين اصلًا پيچيدگى ندارد يعنى مشكل چندانى نيست در اصلاح قضيه. كل مشكلى كه در قو قضائيه وجود دارد كه احتمالًا به جز كسانى كه در خود تشكيلات قضايى هستند از ساير مسؤولين هم اين مشكل را كم و بيش به آن اذعان دارند و آن مشكل مديريت شورايى يك تشكيلات و يك دستگاه است و در قو قضائيه مسؤوليت ادار تشكيلات قضائى به صورت شورايى است كه اين نه تنها در يك قوه از قواى سه گانه كشور بلكه در بخش‏هاى اجرايى شما
                        صورت مشروح مذاكرات شوراى بازنگرى قانون اساسى(جلسه‏14-1)، ص: 232
يك وزارتخانه را هم اگر بخواهيد حتى به صورت شورايى اداره كنيد قطعاً ناموفق خواهد بود و حتى يك دستگاهى محدودتر از يك وزارتخانه. كار اجرايى كه بايد منتهى بشود به تصميم‏گيرى‏هاى مدير و مسؤول آن دستگاه اين كار را اگر به عهد يك شورا بگذارند.
اولًا اتلاف نيروها است يعنى كارى را كه يك نفر در صلاحيت او هست و مى‏تواند تصميم‏گيرى كند شما همين كار را چهار نفر پنج نفر را كنار هم قرار بدهيد بفرماييد با هم مشورت كنيد و آن تصميم را بگيريد.
ثانياً كار با تأخير انجام مى‏پذيرد در حالى كه در كارهاى اجرايى بسيار هست كه كار بايد سريع تصميم‏گيرى بشود در حالى كه شورا هميشه چند نفرى هستند كه هميشه در كنار هم نيستند، هميشه با هم نيستند و نتيجتاً هر كارى كه لازم مى‏شود و دربار يك تصميم‏گيرى سريعى انجام بگيرد بايد تأخير بيفتد تا آن چند نفر كنار هم جمع بشوند و دربار هر مسأله‏اى، كوچك‏ترين مسأله وقتى كه چند نفر دور هم جمع مى‏شوند طبيعى است كه هر كسى يك حرفى مى‏خواهد بزند من گاهى گفته‏ام كه يك كارى را كه در كشور اگر رئيس يك اداره يا مثلًا مدير كل يك ادار كل در ظرف پنج دقيقه مى‏تواند درباره‏اش تأمل كند يا از كسى اگر خواست سؤالى بكند سؤال كند، بعد تصميم بگيرد همان كار وقتى بر عهد پنج نفر گذاشته مى‏شود اهميتش هم همان مقدار است، چيزى تفاوت نكرده حداقل بيست و پنج دقيقه وقت مى‏گيرد چرا كه به هر حال وقتى در يك جمعى يك چيزى مطرح مى‏شود هر يك از اعضاء يك حرفى مى‏زند، آن يك ان قلتى مى‏زند، آن مى‏گويد احتمال دارد چه جورى باشد، آن مى‏گويد ممكن است چنان نباشد، نهايتاً هر كدام اگر پنج دقيقه هم بخواهند حرف بزنند، بيست و پنج دقيقه مى‏شود بى‏جهت وقت تلف مى‏شود، كار به تأخير مى‏افتد چيزى بهتر از آن هم كه آن يك نفر تصميم‏گيرى مى‏كند نخواهد شد حالا اگر ما گفتيم كار به صورت شورايى اگر تصميم‏گيرى بشود يك تصميم پخته‏ترى خواهد شد در كارهاى اجرايى اين‏طور نيست بله در قانون‏گذارى و اين‏طور مسائل شبيه به همان چيزى كه الان ما اينجا داريم كار مى‏كنيم خود ما الان مى‏بينيم همه اين معنا را با هم وجود احساس مى‏كنيم كه اين بحثى كه ما داريم در اصلاح قانون اساسى اين را اگر به عهد يك نفر مى‏گذاشتند كه تو اصلاح كن قطعاً به آن سلامت و پختگى نمى‏شد كه حالا الان ما داريم دربار هر مسأله‏اى صحبت‏هاى مختلف، ديدگاه‏هاى مختلف، نقاط ضعف و قوت يك مسأله گفته مى‏شود، سرانجام يك تصميم‏گيرى مى‏شود خوب مى‏بينيم در يك همچنين كارى اصولًا كار شورايى بهترين و مطلوب‏ترين شيو كار است درست در نقط مقابلش در كار اجرايى شيو مديريت شورايى بدترين شيوه كار است اين معنا را هم در تجربه‏اى كه در اين چهار سالى كه بنده در قو قضائيه بودم بهتر بود امروز جناب آقاى موسوى اردبيلى تشريف مى‏داشتند كه در شورا كه گاهى صحبت مى‏كرديم ايشان مى‏گفتند من در اين تجرب 10 ساله با اين 10 سال تجربه اين را معتقد هستم، يك چيز جديد آنى نيست ساير برادرانى كه در شوراى‏عالى قضايى هستند همه به اين نكته اذعان دارند كه كار شورايى با موفقيت چندانى رو به رو نيست، بلكه موجب كندى كار، موجب پيدايش اشكالات و مهم‏تر لوث مسؤوليت اگر تعبير كنيم به يك معنا صحيح است كه لوث مسؤوليت مى‏شود و گذشته آن دلسوزى كافى و لازمى كه يك مدير در ادار آن بخشى كه به عهد او
                        صورت مشروح مذاكرات شوراى بازنگرى قانون اساسى(جلسه‏14-1)، ص: 233
هست بايد داشته باشد خود به خود كم‏رنگ مى‏شود يك وقتى در سابق توى حوزه يك بحثى بود و صحبت بود كه مثلًا مشتركاً انجام بشود بعضى از آقايان در قم فرموده بودند نه اين نمى‏شود به دلايلى. من خيال مى‏كردم آن موقع كه اين ناشى از بعضى مسائل مثلًا ناخالصى است كه گفتند نمى‏شود بعد مى‏بينم كه در عمل كه خود من با اين قضيه مواجه شدم مى‏بينم نه اين‏طورى نيست وقتى كه پنج نفر مسؤول يك تشكيلات هستند براى ادار آن كار و يك نفر به تنهايى نمى‏تواند تصميم‏گيرى كند قهراً آن اندازه‏اى كه بايد تمام فكر و نيروى خودش را بسيج كند براى حل مشكلات آن دستگاه به تنهايى نمى‏تواند چرا كه وقتى مى‏رود و دنبال مى‏كند، مشكلات را كشف مى‏كند، راه حل‏ها را هم پيدا مى‏كند بعد مى‏رسد نمى‏تواند تصميم بگيرد بايد بيايد با بقيه بنشيند مشورت كند، گفت و گو بشود، آيا بتواند تمام دريافت خودش را از مشكلاتى كه در آن كنكاش آن دستگاه به دست آورده اين را مى‏تواند منتقل كند به آن افراد ديگر، تمام ذهنيت خودش را مى‏تواند به آنها منتقل كند، اين بيان را مى‏تواند داشته باشد، آنها مى‏توانند با يك بيان ولو بيان رسا كاملًا آن‏چه را كه او درك كرده در رابطه تنگاتنگ و مستقيم با مشكلات مى‏توانند آنها درك كنند؟ ما كه در تجربه ديده‏ايم كه اين‏طور نيست نتيجتاً با يك شبهه، با يك احتمال كل زحماتى كه كشيده شده براى اصلاح يك امرى با يك ان قلت مسأله به تأخير مى‏افتد، تصويب نمى‏شود، كار لنگ مى‏ماند قهراً به بنده وقتى مى‏گويند كه چرا اينجا اين‏جور است؟ مى‏گويم درست است، فرمايش شما درست است اما بنده كه تنها تصميم گيرنده نيستم، ديگران هم هستند به آن مراجعه مى‏كنند آنها هم همين پاسخ را مى‏دهند در اين ميان آن دستگاه كارش مى‏خوابد، لنگ است، اصلاح نمى‏شود، سرعت به خودش نمى‏گيرد اما هيچ كس هم مسؤوليت را بر عهده نمى‏گيرد آن كسى هم كه در رأس آنها است و آنها را نصب كرده آن هم نمى‏داند بالاخره بايد يقه چه كسى را بگيرد در اين ميان؟ به هر كدام بگويد پاسخش اين است كه بلى من اگر تنها مى‏توانستم تصميم‏گيرى كنم اين‏طور نمى‏شد بنابراين حالا درست است كه دستگاه قضائى در مقابل مجلس مسؤول نيست يعنى به طور رسمى مسؤول نيست اما به طور غير رسمى هم حالا وقتى مجلس انتقاد به شوراى عالى قضائى مى‏كند پاسخ ما اين است كه بلى كار شورايى است و در كار شورايى بهتر از اين هم نمى‏شود حالا بر فرض هم اگر شما حق سؤال رسمى هم داشتيد ما هم در جلسه رسمى شركت مى‏كرديم و همين پاسخ را مى‏گفتيم كه كار شورايى است و با اين مشكل مواجه است يك وقتى در يك جلسه‏اى همين صحبت كه شد آقاى موسوى اردبيلى از قول حضرت امام نقل كردند ... اولين بار بود كه من اين قضيه را طرح مى‏كردم به نظر من اولين مشكل دستگاه قضائى مشكل شورايى بودن مديريتش است آقاى موسوى اردبيلى نقل كردند كه آن اوايل پيروزى كه حضرت امام به ايران تشريف آوردند با ايشان صحبت شد كه در بعضى از تصميم‏گيرى‏ها اگر شما اجازه بفرماييد با بعضى از آقايان ديگر هم صحبت بشود ايشان فرمودند يعنى برويد مشورت كنيد گفته شد بالاخره نظر آنها را هم بپرسيم اين تعبير را از امام ايشان نقل كردند كه امام فرمودند شورايى كار كردن يعنى كار نكردن و واقعاً در عمل ما هم با اين مسأله مواجه شديم كه شورايى كار كردن يعنى كار نكردن. ما خودمان يعنى بنده به نوبه خودم حداقل از محتواى جلسات شوراى عالى قضائى گاهى خيلى شرمنده هستم از اين‏كه 5 نفر بنشينيم كنار هم،
                        صورت مشروح مذاكرات شوراى بازنگرى قانون اساسى(جلسه‏14-1)، ص: 234
صحبت از اين طرف، از آن طرف، بالا و پايين، جروبحث و كنكاش قضيه اما به هيچ جايى نمى‏رسيم، آن مشكل همچنان به حال خودش هست در بعضى از شهرستان‏هايمان مردم ريخته بودند دادگسترى را بسته بودند شما اصلًا اين وضعيت را ملاحظه كنيد، دادگسترى بسته شده بود متحصن شده بودند و بسته بودند يا در دادگسترى را جوش داده بودند دو هفته‏اى اين وضعيت ادامه داشت و گويا كه دستگاه قضائى صاحب نداشت كه خوب بلند شود برود آنجا يا اين است كه حق با مردم بود، بالاخره آن قضاتى كه در آنجا هستند بايد يك فكرى برايشان كرد يا حق با قضات بود. خوب مردمى را كه تحريك شده بودند لابد آنجا اگر حق با قضات بود معلوم مى‏شود يك چند نفر آدم ناجورى تحريك كرده‏اند يك عده ساده لوح را به راه انداخته‏اند خوب از آن طرف برخورد بشود شما يك دانه فرماندارى را نمى‏بينيد تا به حال چنين برخوردى با يك فرماندار شده باشد و بلافاصله در ظرف 24 ساعت اين مشكل حل نشده باشد و اين‏طور هم نبود كه ما فكر كنيم واقعاً دستگاه قضائى از همه دستگاه‏ها وضعيتش بدتر بوده كه مردم هيچ گاه مثلًا با يك فرماندارى اين برخوردى را نكرده‏اند اما با يك دادگسترى كردند با يك قاضى با يك دادستان با يك رئيس دادگسترى كردند اينجا براى اين بود كه خوب حالا به بنده اطلاع مى‏دادند، چه كار بكنم من؟ اگر يك مسؤول واحد داشت بلافاصله يا كسى را اعزام مى‏كرد يا خودش بلند مى‏شد مى‏رفت در آن شهر قضيه را در ظرف يك روز دو روز سه روز بررسى مى‏كرد، مشكل را تمام مى‏كرد، دادگسترى هم باز مى‏شد مشكلات مردم حل مى‏شد بسته شدن يك دادگسترى مساوى است با صدها مشكلى كه براى مردم آن منطقه پيش مى‏آيد اما بنده، بنده مى‏گويم حالا چون صحبت مى‏كنم والا هر يك از آقايان اعضاى شوراى عالى قضايى همين وضعيت را داشتند خوب مى‏ديدند اگر بلند شدند و رفتند آنجا و بررسى كردند، به نظرشان آمد 5 تا قاضى را بايد اخراج كنند 5 تا قاضى را بايد منتقل كنند، 5 تا قاضى را توبيخ كنند اگر بايد چنين كارى بكنند خوب حق ندارد چنين كارى بكند بايد برود آنجا وضعيت را ببيند گزارش بياورد در شوراى عالى قضايى. خوب آن كسى كه رفته از نزديك مشكلات را ديده نمى‏تواند اعضاى شورا را در جوان شهر قرار بدهد كه در آنجا چه مى‏گذشت گفته مى‏شود كه نه به اين دليل مردم جمع شدند، آن يكى مى‏گويد امام جمعه تحريك كرده، آن يكى مى‏گويد سپاه در قضيه دست داشته. هر كس يك چيزى مى‏گويد نتيجتاً كار به همان حالت مى‏ماند و پاسخ مردم هم داده نمى‏شود و در آنجاهايى كه فساد در درون تشكيلات دادگسترى است آن فساد هم به حال خودش باقى مى‏ماند به هر حال من هر چه توضيح بيشتر بدهم از نقل مواردى است كه در اين مديريت شورايى از ناموفق بودن، از كندى كار، از به تأخير افتادن، از اين‏كه معلوم نيست جهت‏گيرى كار چطورى است؟ اين يك مسأله ديگرى است باز هم كه وقتى كه 5 سليقه در كنار هم هست هيچ مشخص نمى‏شود كه اين دستگاه چه نوع جهت‏گيرى مى‏خواهد در كارهاى خودش داشته باشد؟ هر جايى با يك سليقه‏اى است، به يك شكل خاصى است بالنتيجه هم اعضاى شوراى عالى قضائى، هم تا آنجايى كه من در محافل ديگر مستقيم و غير مستقيم مطلع هستم از ساير مسؤولان كشور آنها هم به همين نتيجه رسيده‏اند، از اين نامه‏هاى اخير حضرت امام هم در اين چند ماه پيش از آنجا هم مشخص مى‏شد كه همين مشكل شورايى در دستگاه قضائى به نظر مبارك ايشان هم هست و لهذا براى اصلاحش ما پيشنهادى داديم، اصلاح هم فقط همين يك نقطه است. يعنى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 235
آن مسأله مهمش تبديل مديريت شورايى است به يك مديريت متمركز و داراى يك رئيس واحد كه البته حالا در ارتباط با وزير جناب آقاى حبيبى درست است كه فرمودند وزير نباشد اما حالا آنجا مى‏رويم در كميسيون من توضيح عرض مى‏كنم كه با همين نداشتن اختياراتى كه الان در قانون اساسى هست معذلك باز بهتر است كه وزير باشد البته حالا آن مشكل قو قضائيه نبود كه حالا وزير با اختيار يا بى‏اختيار. مشكل ما اصلًا آن نبود يك چيز ديگرى هم در اين پيشنهاد بنده هست حذف پست دادستانى كل از قانون اساسى است چرا كه دادستان كل حالا تا زمانى كه شورا بود يكى از اعضاى شوراى عالى قضائى بود مقدارى وظايف در اداره دستگاه قضائى يعنى يك پنجم به حساب رأى كه حساب كنيم بر عهده دادستان كل بود اما اگر اين نباشد و ما نگاه كنيم به مسؤوليت‏هاى دادستان كل در قبل از پيروزى انقلاب. انصافاً آن كارها كارى نيست كه ما يك فردى را آن هم به انتخاب مقام رهبرى به سمت دادستانى كل منصوبش كنيم كه اگر مراجعه كنيم به قوانين قبل از پيروزى انقلاب وظايف و مسؤوليت‏هاى دادستان كل عبارت از اين بود كه در عرض سال مثلًا 20 تا 30 تا 50 تا پرونده وحدت رويه را ببرد در هيأت عمومى ديوان عالى كشور آنجا بايد بنشيند 2- 3 ساعت قضات صحبت مى‏كند بعد هم دادستان كل 10 دقيقه نيم ساعت مثلًا برحسب آن موضوع اظهار نظر مى‏كند، بعد هم رأى مى‏گيرند آن هم در آنجا حق رأى ندارد اين حداكثر و مهم‏ترين كارش بوده. گاهى در پرونده‏هايى كه برخلاف قانون حكمى در آن صادر شده و اجرا شده براى اين‏كه در اين لوح محفوظ يك حكم خلاف قانون نمانده باشد دادستان كل مى‏برده در هيأت عمومى كه آن حكم خلاف قانون را نقضش كنند كه هيچ تأثيرى در آن نداشته. بس كه دستگاه قضائى مى‏بايست مقدس باشد نكند كه يك حكم خلاف قانون در پرونده‏اى باقى مانده باشد مى‏گفتند ببرد دادستان كل آنجا را نقضش كنند چندتا كار از همين مقوله كارها كه انصافاً در حدى نيست كه يك پستى را آن هم با مسؤوليت فردى كه رهبر انتخاب كند اشغال بكنيم لهذا آن پست دادستان كل را هم در اين طرح بنده حذفش كرده‏ام منتها مشكلات اين نبود مشكل همان مسأله شورايى بود كه تبديل بشود به مديريت متمركز.
منشى (محمد يزدى)- در مورد ارتباط قو قضائيه با مجلس و قو مقننه هم اگر توضيح بفرماييد خوب است.
سيد محمد موسوى خوئينى‏ها- در تشكيلات قضائى بنده خودم با همان 4 سالى كه بودم به اين دوتا مطلب سخت معتقد هستم يكى اين‏كه در تعيين مسؤول دستگاه قضائى، اصولًا در كار قو قضائيه انتخابات و انداختن دستگاه قضائى به اين كش و قوس‏هاى انتخاباتى كه به هر حال در سالم‏ترين جوامع، در اسلامى‏ترين محيطها همه هم انسان‏هاى خوب مى‏دانيم كه مسائل انتخابات به دسته بندى‏ها منتهى مى‏شود و كار قضائى در دسته بندى‏هاى انتخاباتى و سياسى بيفتد و اين يك گروه براى خودش درست بكند، آن يك جمعيت درست كند، اين بخواهد رأى براى خودش جمع‏آورى كند، وضع دستگاه قضائى از اين هم كه هست بدتر خواهد شد اين يك مسأله.
مسأله دوم هم اين‏كه باز هم كار قضائى طبيعتش طبيعتى نيست كه در يك محافل و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 236
مجالسى مثل مجلس شوراى اسلامى با همين كيفيتى كه دارد مسائل قضائى را به سؤال و توضيح خواستن و استيضاح كردن و از آن مقوله‏اى كه در كار اجرايى مى‏شود اصولًا انسان مى‏بيند انسان يك پرونده‏اى را ... ماهيت كار قضائى اين‏طورى است يك ماهيتى نيست كه در يك مجمع عمومى 200 نفرى توضيح بدهند و كسانى كه آشنا به مسائل قضائى نيستند اين تعبيرى كه مى‏كنم قهراً مقصودم جسارت به نمايندگان مجلس شوراى اسلامى نيست اما خوب به هر حال اين كار تخصصى است واقعاً كار قضا صرف 4 تا مسائل نمى‏دانم قانون و مصوبات مجلس و اين‏طور چيزها نيست، يك كار فنى است در حقيقت اين را يك نماينده بلند شود بگويد چرا آن حكم را در آنجا آن قاضى داده؟ اگر بخواهد توضيح بدهد دلايل آن حكم را خوب بايد يك مجمع قضائى باشد و اين‏كه دائم دستگاه قضائى ... استيضاح هم واقعاً براى همين است كه در فلان پرونده چرا منع تعقيب؟ همين كارهايى كه الان ما مى‏بينيم اصل نود دارد با دستگاه قضائى، تحقيق و تفحص دارد كه يك بار در يكى از موارد تحقيق و تفحص در كميسيون قضائى من عرض كردم يكى از نمايندگان گفته بود چرا در فلان جا مثلًا قاضى فلان كار را كرده، اين حكم را اين‏طورى داده است؟ كميسيون قضائى هم از بنده خواسته بودند و آن قاضى را بردارم بياورم مجلس توضيح بدهد آن قاضى هم پرونده را برداشت آمد خدمت آقايان در كميسيون بنده خودم هم شركت كردم توضيحاتى داد بعد آخرش كه توضيح داده شد و آن قاضى رفت من گفتم حالا واقعاً اين كار چه ثمره‏اى دارد؟ فرض مى‏كنم كه تمام اعضاى كميسيون قضائى نه تمام نمايندگان مجلس همه معتقد شديد كه بلى اين قاضى حكم غلطى داده حالا مى‏شود آن حكم را عوضش كرد؟ قاضى بايد حكم بدهد مجلس كه قاضى نيست باز آن قاضى مى‏گويد بنده حكم داده‏ام اگر حكم من غلط است ديگر اين همه معركه گرفتن كه نمى‏خواهد مجلس و استيضاح و ... شما يك دستگاه كنترل كننده گذاشته‏ايد آن حكمى را كه من دادم در آن دستگاه مى‏برند بررسى مى‏كنند اگر ديدند حكم غلطى است نقضش مى‏كنند، اگر ديدند حكم درستى نيست ابرامش مى‏كنند اساساً كار قضائى و پرونده و اينها يك مسائلى نيست كه هر روز براى هر حكمى كه صادر مى‏شود هر تبرئه‏اى كه داده مى‏شود هر منع تعقيبى كه زده مى‏شود يك سؤال و توضيح دادن و توضيح گفتن كه خيلى هم قضيه را روشن نمى‏كند لهذا در ارتباط با دستگاه قضائى و قو مقننه بنده به هيچ وجه معتقد نيستم اين را نه از باب اين‏كه خودم كه در دستگاه قضائى هستم كه ظاهراً با اصلاح قانون اساسى بنده ديگر نيستم من واقعا براساس دريافت‏هاى خودم عرض مى‏كنم كه كار قضائى كارى نيست كه بياندازيم توى اين كش و قوس‏ها و دستگاه قضائى را اگر اجازه بدهيد استقلالش حفظ بشود و اين‏كه آن را هر روز به يك جايى نكشانند اين بهتر است واگر شما الان اشكالى در دستگاه قضائى مى‏بينيد اين نه مال اين است كه چون در مقابل مجلس مسؤول نبوده نمى‏توانسته‏اند از او سؤال بكند كه اگر مى‏توانستد مثلًا خيلى اشكالات برطرف مى‏شد نه اين مال اين جهت نيست اين مشكل از ناحيه ديگر است كه يك مقدارى از آن را توضيح عرض كردم بنابراين ارتباطش با مجلس به همين نحوه ارتباطى است كه حالا هست يعنى باشد اينجا چيز ديگرى به نظر بنده اضافه نشود. والسلام عليكم و رحمة الله.
رئيس- ايدكم الله.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 237
احمد جنتى- اطلاعاتى را كه كميسيون‏ها براى كار خودشان بايد داشته باشند اگر بتوانيد در اختيارشان بگذاريد كمك بسيار لازمى است.
نايب رئيس (هاشمى رفسنجانى)- اطلاعات را آن‏كه آقايان احساس مى‏كنند لازم دارند بخواهند از ما. اگر چيزى به دستمان برسد، مذاكرات قانون اساسى را همه را آماده كرده‏ايم، راهنما برايش تهيه كرده‏ايم اينها وجود دارد افرادى را اگر مى‏خواهيد، كارشناس اگر مى‏خواهيد ما دعوت كنيم يا مستقيماً خودتان دعوت كنيد بيايند اگر اطلاعات خاصى هم لازم داريد از ما بخواهيد.
منشى (حبيبى)- بسم الله الرحمن الرحيم. دو تا نكته هست كه خدمت آقايان بايد عرض بشود.
اول كميسيون رهبرى و مسائل مربوط به رهبرى و مجمع تشخيص مصلحت فردا جلسه دارد آقايانى كه مايل هستند بدانند فردا جلسه داريم.
دوم: غايبان روز سه شنبه يعنى ديروز جناب آقاى طاهرى خرم‏آبادى، جناب آقاى مهدوى‏كنى، جناب آقاى آذرى قمى.
غايبان امروز چهارشنبه جناب آقاى مهدوى كنى، جناب آقاى آذرى قمى، جناب آقاى موسوى اردبيلى.
                        3- پايان جلسه‏

رئيس- جناب آقاى آذرى قمى مريض بودند واجازه گرفتند.
ختم جلسه اعلام مى‏شود براى جلسه بعدى هم ان شاء الله بعداً خدمت آقايان اطلاع مى‏دهيم.
 (جلسه ساعت 45/ 18 پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 239
                        جلسه هفتم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و بيست دقيقه روز چهارشنبه بيستم ارديبهشت ماه 1368 هجرى شمسى مطابق با چهارم شوال المكرم 1409 هجرى قمرى به رياست آيت الله على مشكينى تشكيل شد.
فهرست مطالب:
اعلام رسميت جلسه و تلاوت آياتى از كلام الله مجيد
بحث پيرامون مسائل كلى‏
پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 240
                        1- اعلام رسميت جلسه و تلاوت آياتى از كلام الله مجيد

رئيس- بسم الله الرحمن الرحيم. با حضور 18 نفر جلسه رسمى است دستور جلسه را شروع بفرماييد.
منشى (حسن ابراهيم حبيبى)- بسم الله الرحمن الرحيم. دستور هفتمين جلسه عمومى شوراى بازنگرى قانون اساسى جمهورى اسلامى ايران بعد از ظهر روز چهارشنبه بيستم ارديبهشت ماه 1368 هجرى شمسى مطابق با چهارم شوال 1409 هجرى قمرى. طرح مسائل كلى است.
رئيس- تلاوت كلام الله مجيد. آقاى نورى بفرماييد.
اللهم صل على محمد و آل محمد
اعوذ بالله من الشيطان الرجيم‏
بسم الله الرحمن الرحيم‏
قُلْ إِنَّ الْأَوَّلِينَ وَالْآخِرِينَ* لَمَجْمُوعُونَ إِلَى مِيقَاتِ يوْمٍ مَعْلُومٍ* ثُمَّ إِنَّكُمْ أَيهَا الضَّالُّونَ الْمُكَذِّبُونَ* لَآكِلُونَ مِنْ شَجَرٍ مِنْ زَقُّومٍ* فَمَالِئُونَ مِنْهَا الْبُطُونَ* فَشَارِبُونَ عَلَيهِ مِنَ الْحَمِيمِ* فَشَارِبُونَ شُرْبَ الْهِيمِ* هَذَا نُزُلُهُمْ يوْمَ الدِّينِ* نَحْنُ خَلَقْنَاكُمْ فَلَوْلَا تُصَدِّقُونَ* أَفَرَأَيتُمْ مَا تُمْنُونَ* أَأَنْتُمْ تَخْلُقُونَهُ أَمْ نَحْنُ الْخَالِقُونَ* نَحْنُ قَدَّرْنَا بَينَكُمُ الْمَوْتَ وَمَا نَحْنُ بِمَسْبُوقِينَ* عَلَى أَنْ نُبَدِّلَ أَمْثَالَكُمْ وَنُنْشِئَكُمْ فِى مَا لَا تَعْلَمُونَ* وَلَقَدْ عَلِمْتُمُ النَّشْأَةَ الْأُولَى فَلَوْلَا تَذَكَّرُونَ‏
 (صدق الله العلى العظيم)
 «از آيه 50 تا 62 سور واقعه»
منشى (محمد يزدى)- گرچه در آيين‏نامه اين مسأله نيامده ولى من تصور مى‏كنم به آيين‏نام مجلس شوراى اسلامى اكتفا كرده‏ايم و درآيين‏نامه مجلس شوراى اسلامى، تصريح شده است كه تلاوت آياتى از كلام الله مجيد قيد به تناسب مباحث مورد بحث و نظر، و چون به اين اكتفا شده حالا ممكن است كه از جناب آقاى بيات خواهش كنيم كه اين زحمت را به عهده بگيرند و اين كار را بكنند اگر اجازه مى‏فرماييد اين كار بشود.
نايب رئيس- چون اين كار در تخصص آقاى بيات است.
عبدالله نورى- آياتش را آقاى بيات بايد آماده كنند كه به ايها الضالون ...
                        2- بحث پيرامون مسائل كلى‏

منشى (محمد يزدى)- آقايانى كه براى صحبت كردن آمادگى دارند بفرمايند چون بحث‏هاى عمومى مطرح است.
نايب رئيس (هاشمى رفسنجانى)- اگر آقايان تشريف نمى‏آورند صحبت كنند ما بياييم.
ابراهيم امينى- من هم پيشنهادم اين است كه يك مقدارى آقاى هاشمى صحبت كنند.
رئيس- آقاى هاشمى بفرماييد.
اكبر هاشمى رفسنجانى- بسم الله الرحمن الرحيم. با صحبت‏هايى كه من شروع مى‏كنم ان شاءالله بعدش آقايان دنباله حرف‏هاى من را بگيرند يعنى اين بحث‏هايى كه حالا مطرح مى‏شود در جلسه يك مقدار پخته‏تر بشود اگر داوطلبى بود من نيازى نمى‏ديدم حرف بزنم چون از صحبت‏هاى آقايان استفاده مى‏كردم.
اولين نكته‏اى كه به ذهن من مى‏آيد كه به صورت تذكر عرض بكنم اين است كه بايد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 241
بهاى جدى به اين مسؤوليتى كه به ما داده‏اند، بدهيم شايد اين بها را آقايان فعلًا در دلشان مى‏دهند ولى امروز با حضور در جلسه نشان مى‏دهد كه آن مقدار بعضى از آقايان مسأله را جدى نگرفته‏اند مسأله بسيار مهم است ما بعد از 10 سال تجربه، آمده‏ايم كارى را شروع كرده‏ايم كه چيزهايى كه فهميده‏ايم نياز مديريت نظام اسلامى است اينجا به اينها برسيم و تحقيقاً اگر كارمان خوب انجام بشود، براى آيند اين نظام بسيار مؤثر است و اگر خوب انجام ندهيم، مسؤوليم اگر اشكالى در مسائل نظام به خاطر قانون اساسى پيش بيايد ما بايد جوابگو باشيم امام به ما اعتماد كرده‏اند مردم هم الان اعتمادشان به ما است كه ما اينجا نشسته‏ايم اين مسائل را حل بكنيم.
خوب ان شاء الله بهاى لازم را آقايان خواهند داد وقت لازم را بگذارند، مشورت لازم را بكنند و حريت لازم را هم قطعاً اين جمع خواهد داشت يعنى ما از اين جمع كه مى‏شناسيم هيچ توقعى نداريم البته احتمال غير از اين هم بسيار ضعيف است كه چيزى غير از مصلحت نظام را در بحث‏هايشان و در آراءشان در نظر بگيرند.
اين تذكر البته شايد به جا نبود، اما من فكر مى‏كنم كه آدم خودش در خودش هميشه اين تلقين را بكند كه مبادا خداى نكرده كوچك‏ترين تعلقات فكرى و مسائل ديگر ما را سوق بدهد كه ذره‏اى از آن‏چه كه تشخيص مى‏دهيم كه اين به نفع اسلام است به نفع نظام است يك وقت كوتاه بياييم.
احمد آذرى قمى- جناب آقاى هاشمى! سؤالى داشتن خواستم شما جواب بدهيد و آن اين است كه مقدار اهميت اين مسؤوليت محوله يعنى تغييرى كه در اين موارد شده يك دلالتى دارد بر اين‏كه ديگر نواقصى در اين حد در قانون اساسى وجود ندارد دوم اين‏كه اين‏طورى كه جناب‏عالى و آقاى خامنه‏اى در نماز جمعه فرموديد آثار اين تغيير خيلى زياد يك حالت انتظار و توقعى در مردم ايجاد كرده است كه اگر اين تغييرات انجام بشود آن مقدار توقعى كه در مردم ايجاد شده حاصل نمى‏شود اين دو جهت را شما جواب بدهيد كه ما هم به ديگران بگوييم.
اكبر هاشمى رفسنجانى- چشم، آن‏چه كه من بتوانم در بحث‏هايم بگنجانم كه اين مسأله تا آنقدرى كه من مى‏فهمم باز بشود، مى‏گنجانم.
اولًا سابق اين اقدام تا آنجا كه من مى‏دانم، ممكن است من همه چيز را ندانم، آن‏چه كه در ذهن مبارك حضرت امام بوده، من همه آن را كه نمى‏دانم تا آن قدرى كه من مى‏دانم عرض بكنم كه خوب از همان اوائل، وقتى كه ما كار را شروع كرديم احساس يك نواقصى در قانون اساسى مى‏شده و اين هم منحصر به ما نبود، هر كسى در يك جاى حساسى بود اين مشكل را مى‏ديد شوراى قضائى از همان اوائل مسأله مطرح شد كه مشكل داريم و بارها تا به حال به امام نامه نوشته شده، از امام تقاضاى حل مشكل شده كه آخرين كار همين بود كه امام اخيراً دستور دادند كه ماها رسيدگى بكنيم كه كار تقسيم بشود از بس كار شورايى مشكل كرده بود، تقسيم بشود كه تقسيم وظايف شد كه امام هم تأييد فرمودند كه خوب اين يك مسكنى است هيچ كار درست اساسى در كشور نيست اين‏جور حل كردن‏ها. هميشه اين‏جور بود كه ما خودمان در مجلس مشكلاتى داشتيم در رابطه با شوراى نگهبان. ما هميشه مشكلات‏مان را به امام مى‏گفتيم. شوراى نگهبان خودشان مشكلاتى داشتند گاهى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 242
به من مى‏فرمودند و گاهى جاى ديگر گفته مى‏شد دولت مشكلاتى داشت كه آقاى نخست وزير تا آنجا كه من يادم است ايشان تكيه مى‏كردند گاهى اين‏كه قانون اساسى به گونه‏اى است كه ساز متن برنامه و بودجه از اختيار مديريت كشور متمركز بيرون باشد، ايشان اين را يك مشكل جدى براى اداره كشور مى‏دانستند يا بعضى از كارهاى اجرايى را كه با اين قانون اساسى نمى‏شد به نخست وزير واگذار بكنيم و دولت را هماهنگ كننده آقايان تفسير مى‏كردند براى اجراى كار خيلى مشكلات اساسى درست مى‏كرد، در بقيه بخش‏ها هم بوده.
گاهى خدمت امام گفته مى‏شد من بارها خودم خدمت امام گفتم، ايشان مى‏فرمودند الان موقعش نيست معمولًا جوابشان اين بود يك نگرانى وجود داشت كه در جلسات ما در حضور امام هم اين را يك بار بحث كرديم كه وقتى بخواهيم قانون اساسى را مطرح بكنيم و بحث بكنيم، ممكن است اين بحث كشيده بشود به بسيارى از آرمان‏هاى بلندى كه در قانون اساسى در آن جو انقلابى ما داشتيم و وضع امروز باعث بشود كه بعضى از آن دستاوردها از دست برود بنابراين نياز داشت به يك شيوه‏اى كه اين خطر پيش نيايد اين هم جزو چيزهايى بود كه نوعاً بحث را به تعويق مى‏انداخت همين فكر اين‏كه فعلًا محدود عمل بشود، يك راه تلقى شده بود كه خوب در قانون اساسى اين پيش‏بينى هم نشده بود و هم آقايان هم مى‏دانند كه يكى از مشكلات كار هم، همين بود كه قانون اساسى براى كيفيت اصلاح پيشنهاد خاصى نداشت و تنها دريچه ما، امام بودند كه ايشان اين كار را شروع بكنند همين‏طور محدود شروع كردن، از اول در ذهن بود اين اواخر كه حالا جنگ تمام شد و مشكلات دستگاه‏هاى اجرايى و قضائى و گاهى هم مقننه بيشتر خدمت امام مى‏رسيد، ايشان قانع شدند كه مسؤولان در اداره كشور، مشكل دارند ديگر براى ايشان روشن شد كه به طور جدى اين مشكل هست تا اين‏كه بعد از اين حوادث اخير، مربوط به رهبرى، ديگر احتياج جدى‏تر شد يعنى احتمال فوتى بودن مسأله است حالا ما در اجراييات‏مان مشكل داشتيم، اين مسأله ممكن بود اگر ما فكرى براى اين مسأله نكنيم اصلًا مشكل اساسى غير قابل جبران به وجود بياورد، با وضع خاصى كه پيش آمده بود.
قاعدتاً تصميم‏گيرى ايشان كه بالاخره در اين زمان، تصميم گرفتند بحثى كه سال‏ها در جريان بود، آن نقط آخرش اينجا بايد باشد كه ديدند كه اين ديگر نبايد فوت بشود من هميشه يك مسأله‏اى را در ذهن امام مى‏بينم، گاهى مسائلى كه مطرح مى‏شود، من جمله همين مسأله قائم مقام رهبرى كه قبل از اين‏كه اعلام بشود، مطرح بود ايشان مى‏فرمودند كه من عمر خودم را كه نمى‏دانم و فكر مى‏كنم اگر وقتى من نباشم و چيزى به عنوان وظيف من بود و انجام نشده باشد، بعد از من مشكلى براى نظام درست بكند، براى من مشكل است كه اين‏جورى صبر بكنم حتى يك شب، روى اين تكيه داشتند قاعدتاً اين مسأله هم حلش فقط با ايشان بوده و با همين طريق بوده و وقتى بنا شد كه حل بكنند، اين هم ديگر جزوش آمده است.
اما اين موضوعاتى كه در دستور آمده و چرا پيش از اين نيامده؟ سؤال جناب آقاى آذرى اين است كه آيا مشكلات فقط در قانون اساسى همين‏ها است و مهم ديگر ما نداريم؟ البته جواب من اين است كه چرا، ما چيزهاى ديگرى هم در قانون اساسى داريم كه بالاخره براى آنها هم بايد فكرى بشود منتها اكثر آقايانى كه مورد مشورت قرار گرفتند قبل از اين‏كه امام‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 243
اين را بفرمايند، آقايان مى‏گفتند هرچه محدودتر، بهتر يعنى رأيى كه خدمت امام عرضه مى‏شد اين بود كه هرچه محدودتر بهتر. مثلًا حالا من به عنوان نمونه در مضامين قانون اساسى مى‏گويم امام، مدتى پيش صريحاً فرمودند كه: در تجارت خارجى مردم را هم شركت بدهيد خوب اين دستور امام اگر بايد اجرا بشود، گرچه بعضى از آقايان شوراى نگهبان مى‏فرمايند كه با وضع فعلى اين قانون اساسى هم مى‏سازد، اما خيلى‏ها مى‏گويند كه نه، نمى‏سازد بايد در آنجا صريح و روشن بشود و حداقل ابهام برطرف بشود اگر يك چنين مورد ديگرى هم در قانون داشته باشيم كه داريم مثلًا ابهاماتى در قانون اساسى هست، ما ديروز با آقاى امامى صحبت مى‏كردم كه از شوراى نگهبان سؤال شده و تفسير كرده‏اند اين يك.
بعضى چيزها سؤال شده، شوراى نگهبان نتوانسته‏اند تفسير بكنند يعنى رأى لازم را براى تفسير پيدا نكرده‏اند ما الان چندتا سؤال و ابهام در قانون اساسى داريم كه شوراى نگهبان، به رأى نرسيده خوب اينها را بايد چه بكنيم، همين جورى بگذاريم بماند؟ هر دوى اينها بايد اصلاح بشود يعنى آنهايى را كه شوراى نگهبان تفسير كرده اگر تفسير درستى است ما همين جا اين تفسير را در قانون اساسى صريح بكنيم ديگر فردا به صورت تفسير عمل نشود، متن قانون اساسى، صراحت قانون اساسى باشد.
آنهايى را هم كه تا به حال شوراى نگهبان نتوانسته تفسير بكند، ابهام اينجا مطرح بشود و آن ابهام برطرف بشود دو احتمال اينجا وجود دارد:
يك احتمال را كه اصلح مى‏دانيم بگوييم اين صراحت قانون باشد خوب اين تا كى بايد باشد؟ من فكر نمى‏كنم در قوانين اساسى دنيا اين‏گونه ابهامات را مدت طولانى بگذارند بماند و درست هم نيست كه بماند حالا اگر نباشد (استقصاء) بكنيم و موارد را بگوييم، آنها را بايد پيدا بكنيم يعنى آقايان تو كميسيون‏هايشان و خودشان مواردى دارند، آن موارد را بگويند (البته نظر من اين است) كه آن موارد لازمش را تا آنجايى كه به محتواى قانون به آن نگرانى كه داشتيم، برخورد نمى‏كند مخصوصاً كارهاى شكلى را همه اينها را از امام اجازه بگيريم يك باره هم اينها را حل بكنيم ماها به هر حال اينجا نشسته‏ايم كه منفعت امت را تأمين بكنيم اگر اشكالات شكلى در قانون اساسى هست و به آسانى مى‏شود، رفع بشود، چرا ما نكنيم؟ اين چه ملاحظه كارى است كه انجام بشود؟
حالا من اين 7- 8 مورد را عرض مى‏كنم: در مورد اسم مجلس كه خوب روشن بود كه اسم مجلس عوض شده، اوايل انقلاب، يك حركت انقلابى بود، امام هم تأييد كردند اسم مجلس در اين مجلس شوراى اسلامى پيشنهاد شد (البته آن موقع با تمايل امام بود) و رأى آورد شوراى نگهبان هم مخالفت نكرد و ما خوب اين را بايستى در قانون اساسى بياوريم در قانون اساسى نوشته شده «مجلس شوراى ملى» و ما هميشه بگوييم «مجلس شوراى اسلامى» خوب اين بايستى مى‏شد.
آسان‏ترهايش را مى‏گويم كه يك مقدار در كميسيون خودمان هم روى اينها صحبت كرديم دوم مسأله تعداد نماينده‏ها است تعداد نماينده‏ها به نظر مى‏رسد يعنى آن‏چه كه در ذهن ما هست و شايد امام هم همين ذهنيت را داشتند كه ما در اين خصوص مأمور كردند اين باشد كه اين عدد، عدد خوبى است (موجودى مجلس) اين تعداد براى يك مجلس‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 244
جدى كه نمى‏خواهد تشريفاتى باشد و مى‏خواهد پركار باشد، اين عدد، عدد كمى نيست و اين را اگر بخواهيم آن‏جورى كه در قانون اساسى آمده: براى هر 150 هزار نفرى كه در هر حوزه‏اى، اضافه شدند، ما اضافه بكنيم، خيلى طول نمى‏كشد كه يك دفعه بايد ما 500- 600 تا نماينده داشته باشيم البته من حساب نكرده‏ام كه اين دور آينده چقدر خواهد شد و بعد تصاعدش چقدر مى‏شود؟ ولى قاعدتا مجلس خيلى زود به 500- 600 نماينده مى‏رسد.
حسين هاشميان- بيش از 390 نفر.
هاشمى رفسنجانى- در اين دوره شما مى‏فرماييد البته وزارت كشور اين را نمى‏دانست آقاى وزير كشور و كارشناس‏هايشان كه در جلس ما شركت كردند، گفتند ما اين را نمى‏دانيم قرار شده كه امشب براى ما بياورند يعنى بنا شده كه محاسبه بكنند و امشب براى ما بياورند در ذهن ما بود، گفته بودند 390 براى دوره چهارم ولى دقيقاً نمى‏دانم چقدر است چون اين محاسب ارقام به توجه به جمعيت حوزه‏ها بايد انجام بشود، آنها اين كار را مى‏كنند به هر حال ضرورتى براى اين كار به هيچ نحوى ديده نمى‏شود مثلًا اگر ما بخواهيم اين قانون را روى تهران اجرابكنيم، اگر شهر تهران و حوم تهران را در نظر بگيريم، الان بيشتر از 7 ميليون جمعيت دارد، رقم نمايندگان ديگر 30 نفر نيست و يك رقم خيلى بالاتر از اينها مى‏شود يعنى از 50 تا هم بالا مى‏زند.
بنابراين اين كار را مى‏خواستند يك جايى محدود بشود البته سياستى هم كه در كميسيون داريم دنبال مى‏كنيم، همين است كه يك عددى بياوريم كه در اين حد بماند اين پارلمانى كه الان داريم براى 270 نفر هم ساخته نشده اين براى مجلس سنا ساخته شده، هم فضايش و هم تهويه‏هايش و همه شرايطى اگر بخواهيم يك قدرى بيشتر بكنيم بايد يك پارلمان بسازيم كه حداقل الان دو ميليارد تومان خرج دارد كه سالن و اطاق‏ها و چيزهايى كه براى يك مجلس لازم است، اگر بخواهيم درست بكنيم به علاوه 400- 500 نفر در يك مجلس جدى، اداره‏اش كار آسانى نيست و مهم‏تر اين‏كه اين نيروها هم در مجلس زياد كار ندارند در مجلس جدى 270 نفرى، آن عده‏اى كه فعال باشند تازه همه اينها فعال نيستند و جمعيت بيشتر هم، عده غير فعال باز بيشتر مى‏شود لذا اينجا روى اين دليل دارد تعقيب مى‏شود.
در مورد صدا و سيما، اين اشكالى كه الان وجود دارد شايد عمدتاً ناشى از قانون مجلس است و نه قانون اساسى، (احتمالًا يك مقدارش) يعنى چون در قانون مجلس آمده گفته كه سه قوه انتخاب بكنند اولًا اينها دوره‏شان 2 سال است، دو سال براى يك برنامه‏ريزى اساسى فرهنگى در كشور، كافى نيست، اين يك اشكال دارد.
و ثانياً در آن قانون مديريت را حسابى تجزيه كرده، معاونين را اينها بايد تصويب بكنند و مديران نمى‏دانم كجا را بايد اينها تصويب بكند و طرح‏ها را اينها بايد تصويب بكنند سياست‏ها را اينها تصويب بكنند و واقعاً در صدا و سيما اگر الان مشكلى پيش بيايد و مسؤولين بخواهند بازخواست بكنند، يك جاى جواب‏گويى نيست آنجا هم هر روز مسأله هست كارهاى انجام نشده اشكالش خيلى بيشتر از كارهايى است كه انجام شده و اشكال دارد صدا و سيما يك قدرت عظيم فرهنگى است و خيلى كارهاى زيادى مى‏تواند بكند ما الان ممكن است بگوييم شايد فلان برنامه اين عيب را دارد، اما اين‏كه چرا اين‏گونه برنامه نيست.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 245
اين سؤال اصلى است و ممكن است مدير بگويد كه خوب بالاخره ما اينها را محدوديت داريم، شورا بايد چه بكند و كى بگويد چكار بايد بكند بنابراين بايد اين مديريت متمركز بشود حالا نوع تمركزش چيست؟ من خيال مى‏كنم كه هنوز براى ما مسأله روشنى نيست ما هم كه در كميسيون بحث كرديم هنوز چيز روشنى نداريم بعضى‏ها پيشنهادشان اين است كه بايد قانون مجلس اصلاح بشود، اصلًا نيازى به اينجا نيست بعضى‏ها مى‏گويند كه مثلًا به رهبرى تعلق بگيرد و بعضى‏ها مى‏گويند به سه قوه تعلق بگيرد و به عنوان رؤساى سه قوه يك مشكلى كه الان صدا و سيما دارد اين است كه بعضى از سياست‏ها را آنها فوراً نمى‏دانند از كى بپرسند؟ آيا از نخست وزير بپرسند خوب ايشان يك نفر است كه مى‏تواند جواب بدهد، از رئيس مجلس بپرسند؟ از كجا بروند بپرسند؟ خود آن شورا هم نمى‏دانند بنابراين بايد به يك جايى مربوط باشد كه سياست‏ها آن به آن روشن باشد اين اصلًا لحظه‏اى است وسط اخبار يك مسأله مهم كشورى پيش مى‏آيد كه مى‏خواهند سياستش را تصميم بگيرند بايد يك مرجعى داشته باشند كه مرجع اگر همان باشد كه مدير عامل را نصب مى‏كند، خيلى زود مى‏تواند جوابگو باشد و بايد در اين قانون فكرى بشود كه اين مشكل حل بشود ما بايد بهاى زيادى به صدا و سيما بدهيم، اين براى ما ابزار مهمى است.
مسأله بازنگرى قانون اساسى هم خيال مى‏كنم روشن است خوب اين عيب از اول در قانون اساسى مانده آقاى طاهرى مى‏گفتند، خوب ايشان آن موقع تشريف داشتند مى‏گفتند ما يك اصلى هم تهيه كرده بوديم مدتى هم روى آن بحث كرديم، رأى نياورد و ماند. خوب نبايستى اين، آن موقع مى‏ماند.
حالا مثلًا آنها زمان كم داشتند ولى يكى از ادله‏اى هم كه ماند، اين بود كه آن آقايان آن موقع توجهى نداشتند كه اين بن‏بست يعنى چه؟ اين‏كه قانون اساسى اگر به اشكال برخورد بكند، مثل قانون عرفى نيست كه فورى به مجلس بياوريم و با فوريت و يا غير فوريت عوض بكنيم، اصلاح قانون اساسى يك جريان طولانى دارد قطعاً اين نقص جدى در قانون اساسى بايد برطرف بشود كه ما يك مبناى محكمى براى اصلاح قانون اساسى فكر بكنيم كه هر وقتى ممكن است اتفاق بيفتد شرايط فعلى زود مى‏تواند در جامعه عوض بشود كه نياز به اصلاح قانون اساسى دارد، عيوبى در قانون ديده مى‏شود و در شرايط ديگر بايد اصلاح بشود اين كار بايست مى‏شد، خصوصاً در زمان امام بايد انجام مى‏شد، بعد از امام اگر اين بن‏بست را ما نشكسته بوديم، خود همين ممكن بود كه منشاء فتنه بشود كه خوب اين چهارتاى ساده‏تر الان در دستور كار كميسيون ما است ما هم غير از اين آخرى در آن در سه مورد، بحث‏هايمان را كرده‏ايم، اميدواريم بتوانيم زود، شايد براى هفته آينده مصوبه‏مان را به اينجا بدهيم كه در هفته آينده اولين خوراك بحث جلسه عمومى را از كميسيون ما خواهد بود و ان شاء الله آقايان ديگر هم به گونه‏اى گزارش كميسيون‏شان را بدهند.
محمدرضا توسلى- حالا آن اولى را بحث كنيد.
هاشمى رفسنجانى- آخر آن چيزى نيست، قابل بحث نيست اسم مجلس است، آن ديگر بحث ندارد، آبروريزى است اگر بخواهيم به عنوان يك گزارش بياوريم لااقل يك گزارشى ديگر كه كنارش آمد مى‏آوريم آقايان حتماً يك چيزى بدهند كه ما از هفته بعد براى جلسه خوراك داشته باشيم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 246
اما 3- 4 مسأله ديگر:
شوراى عالى قضائى، يكى كميسيونى كه امور قضائى رسيدگى مى‏كند، آقاى آذرى كه سؤال فرمودند، خودشان كه حالا اصلًا تشريف ندارند ما داريم براى ايشان صحبت مى‏كنيم.
امامى كاشانى- از يك ماه پيش به دانشگاه وعده داده‏اند براى سمينار مرحوم آقاى مطهرى.
هاشمى رفسنجانى- حرفى نداريم در مورد دستگاه قضائى انصافاً با مبانى قضائى كه هميشه از اسلام معرفى مى‏كرديم كه سرعت و قاطعيت جزو مهم‏ترين حرف‏هاى ما بود در دستگاه قضائى جزو ايده‏هاى مؤثر ما بود، اين با شوراى‏عالى قضائى كند شده وما آن موقع خيال مى‏كرديم كه مشكل اساسى همين جا است البته خوب مشكلات ديگرى هم آقايان دارند در نداشتن قاضى و قاضى‏هاى گذشته و اين‏كه قاضى‏هاى جديد هم تعليمات لازم را نمى‏توانند ببينند و چيزهاى ديگر ولى اينجا يك گروه مهمى بود و خوب اين را بايستى حل مى‏كردند و راه را باز مى‏كردند آن كارهاى موقتى هم كه شد، بارها آقاى اردبيلى در اين طول 10 سال از امام اختياراتى گرفتند براى اين‏كه مسائلشان را حل بكنند بارها شما ديده‏ايد كه امام اختيارات فوق العاده‏اى به بعضى از آقايان قضات دادند كه اينها بروند حل بكنند اينها مى‏توانست بدون اتكاء به امام انجام بشود، مى‏توانست با قانون اساسى، اگر قانون اساسى اين راه را نبسته بود، ما مى‏توانستيم براى اين مسائل اين‏طورى از امام خرج نكنيم و اين كارها را انجام بدهيم خوب تجرب آقايان به انداز كافى براى ما مى‏تواند مفيد باشد و خوشبختانه آقايان اردبيلى و خوئينى‏ها و حبيبى كه الان با ما هستند خوب آنها به اندازه كافى اين مسأله را مى‏دانند و توضيح هم خواهند داد و از طرح‏شان هم دفاع خواهند كرد آنجا جزو موارد مشخصى بود كه نياز به تعويض است و من باز از كميسيون خواهش مى‏كنم كه با ديد بازى به اين مسأله برخورد بكنند، يك باره همه مشكلات دستگاه قضائى حل بشود يعنى چيزى اين‏جور نماند كه ما در دستگاه قضائى دوباره بعد از اين قانون اساسى هم بگوييم اى كاش، آن كار را هم ما كرده بوديم و حل كرده بوديم و دوباره اين گره بخورد دستگاه قضائى كار بسيار دشوارى دارد من خيال مى‏كنم از دشوارترين كارهاى مملكت است من خودم كه فكر مى‏كنم مى‏بينم اگر جاى آقايان بودم چه كار مى‏كردم؟ گاهى حسابى كشيده مى‏شوم به اين‏كه با اين وضعى كه الان هست كار كردن چقدر مشكل است پنج نفر صاحب نظر و صاحب داعيه در يك شورا نشسته‏اند و مسائل معمولى قضاء را هم، مشكل ادارى را هم اينها بايد رأى بدهند بعضى چيزها اصلًا اين‏طورى است كه تا فهميد مسؤول امور قضائى بايد بتواند همان‏جا با تلفن مسأله را حل بكند اين تا بيايد به شوراى قضائى و بحث بشود و موافق و مخالف بگويند حالا رأى بياورد يا رأى نياورد تفويت مصلحت مى‏شود تحقيقاً براى نظام و بر فرض هم رأى بياورد خوب اين‏كه باز در حوز من زياد نيست خود آقايان حرف‏هايشان را زده‏اند اينجا، باز هم خواهند زد و در كميسيون متأسفانه آقايان نيستند حالا لابد نياز نديده‏اند آنجا، آقاى حبيبى تشريف دارند شايد فكر كرده‏اند كافى است اما خيال مى‏كرديم يكى از دو بزرگوار اگر در كميسيون قضائى بودند براى رفع مشكلات آنجا بهتر اقدام مى‏شد لابد شركت مى‏كنند حتماً آنجا و به هر حال به نحوى از نظرات شما بايستى استفاده بشود در مسأله اجرايى ديگر وضع روشنى كه داريم شما
                        صورت مشروح مذاكرات شوراى بازنگرى قانون اساسى(جلسه‏14-1)، ص: 247
مى‏بينيد هيچ كشورى مثل ما نيست يعنى ما تا اينجايى كه قانون اساسى را خوانده‏ايم هيچ كشورى اين‏جورى نيست كه براى تشكيل كابينه اين گردنه‏اى كه ما مى‏خواهيم عبور بكنيم عبور بخواهد بكند رئيس جمهور نخست وزير را به مجلس معرفى بكند، مجلس تأييد بكند رأى تمايل بدهد، بعد بنشيند سر وزراء رئيس جمهور و رئيس دولت با هم تفاهم بكنند، بعد هم بياورند در مجلس آن هم يك مجلس آزاد و قوى مثل مجلس كه ما داريم اينجا تصويب بكنند تا يك كابينه‏اى بتواند كارش را بكند آن وقت تازه اين كابينه را كه ما تشكيل داديم حالا با اين وضعى كه داريم هميشه هم مى‏تواند اين اتفاق بيفتد با تفسيرى هم كه شوراى نگهبان كرد از قانون اساسى دوباره رئيس جمهور اگر عوض شد، خوب، آن‏كه طبيعى است و طبق قانون اساسى است مجلس دوباره دوره‏اش تمام مى‏شود اينها بايد بيايند يعنى كابينه دو ساله (معدلش) با اين مشكلات واقعاً حالا ما كه انقلاب داريم و پشت سرمان جنگ داريم اين همه دشمن را در دنيا داريم و اينها واقعاً مملكت اداره كردن اين‏جورى مى‏شود؟ اگر مى‏شد دنياى ديگر اين كار را كرده بود آنهايى كه جا افتاده هستند در دنيا، اين كار را نمى‏كنند رئيس دولت يا رئيس جمهور به سرعت مى‏تواند همكارانش را انتخاب بكند، كارش را شروع بكند مجالس يك نوع نظارتى دارند كارشان را انجام مى‏دهند جلو تخلفات و اين‏جور چيزها را مى‏گيرند خوب چرا اين‏جور شد كه ما پارسال به اين نتيجه رسيديم كه امام بيايند و به سه نفر ديگر اجازه بدهند كه آنها بيايند دخالت بكنند وزير تعيين بكنند اين نقص قانون اساسى بود ديگر. چندتا وزير را نخست وزير و رئيس جمهور نتوانستند تفاهم بكنند هيأت منصوب از طرف امام كه ما بوديم، ما رأى داديم آورديم به مجلس، خوب اين‏طور وزيرى كه يا نخست وزير قبول ندارد يا رئيس جمهور قبول ندارد و ما بياوريم جزو كابينه بكنيم، اينها نه آن چسبندگى لازم را در كابينه دارند، نه دلگرمى لازم را دارند، نه نخست وزير اگر موافق نيست با او كار مى‏كند، نه رئيس جمهور اگر موافق نيست با او كار مى‏كند مملكت اداره كردن كه اين‏جورى نمى‏شود يا از يك وزيرى در بين كار رئيس كابينه هر كس هست فهميد نمى‏تواند با اين كار بكند اين را بايد حتماً با رئيس جمهور رأى‏شان يكى باشد تا بتوانند عزل بكنند اصلًا شما يك چنين چيزى در مديريت كار موفقى مى‏دانيد؟ آن وقت آدم از مديرى كه در رأس است مى‏تواند مسؤوليت بخواهد به طور جدى، مى‏شود او را استيضاح كرد اگر اين‏جور باشد؟ و چيزهاى ديگرى كه در اين بود حالا اين يك گردنه كار است، منحصر به اين نيست كه ما در اين مدت داشتيم همان تفسيرى كه شوراى نگهبان دارند از قانون اساسى كه نخست وزير هماهنگ كننده است خوب الان آن تفسير عمل نمى‏شود يعنى بسيارى از كارها را مستقيماً نخست وزير دارد اجرا مى‏كند، كه ما باز همين قدر مشكل داريم اگر بخواهد آن عمل بشود و فقط او هماهنگ كننده باشد اتفاقات بيشترى مى‏افتد يعنى ضعف بيشترى در دستگاه اجرايى پيدا مى‏شود يا نخست وزير مدعى است كه سازمان برنامه و بودجه براى هماهنگ كردن وزراء استفاده مى‏كردند اين از اختيار دولت برود بيرون با تفسير قانون اساسى. البته مجلس قانون‏گذارند ولى اين چيزى بود كه نظر شوراى نگهبان هم همين بود كه نمى‏تواند آنجا ... البته حالا شايد اگر ما اقدام نمى‏كرديم شوراى نگهبان اشكال نمى‏كرد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 248
براى اجراى اين كار، يعنى قبول مى‏كرد كه اين‏جور انجام بشود ولى به هر حال قانون اساسى اين اجازه را داده كه مجلس بيايد اين اهرم‏ها را از نخست وزير بگيرد، يا از رئيس جمهور بگيرد اگر بنا است يك مدير قوى در كشور وجود داشته باشد و كارهاى كشور را انجام بدهد ما بياييم خلع سلاحش بكنيم و به مجلس حتى حق بدهيم كه او را خلع سلاح بكند بعد بگويد يا الله حالا برو كارهاى مملكت را انجام بده. اين به نفع هيچ كس نيست به نفع نظام نيست يك احتياطهايى آدم در ذهنش مى‏آيد ولى خوب به خاطر آن احتياطها منافع فراوانى را از دست مى‏دهد من حالا همين‏جا كه وارد شدم نظرم را هم در اين باره عرض مى‏كنم حالا نمى‏دانم در كميسيون آقايان به كجا مى‏رسند و اينجا چه خواهد آمد؟ يك بحثى اينجا بود آقاى عميد صحبت كردند، آقاى خامنه‏اى صحبت كردند همين بحث در كميسيون هم هست من اوائلى كه جلسه شروع شده بود خيلى هنوز نظر نداشتم روى مسأله منتظر بودم بحث‏ها را ببينم حالا كه بحث‏ها را ديدم الان نظر دارم نظرم را عرض مى‏كنم يك بحث هست كه آيا ما برويم دنبال شيو اين‏كه از طريق پارلمان نخست وزير داشته باشيم حالا يا بدون رئيس جمهور يا رئيس جمهور تشريفاتى، يا از آن طرف وارد بشويم يك رئيس جمهور قوى داشته باشيم حالا يا بدون نخست وزير يا با يك نخست وزيرى كه در حد معاونت رئيس جمهور عمل بكند كه مسؤوليت اصلى در اختيار رئيس جمهور باشد مثل اين‏كه درست نقطه برخورد انديشه‏ها اينجا است من نظرم به نفع قسمت دوم است يعنى رئيس جمهور ما بايد داشته باشيم يك رئيس جمهور قوى داشته باشيم اولًا نظام ما نظام جمهورى است مثلًا اسم جمهورى اسلامى را مى‏خواهيم عوض كنيم يا نه؟ اگر حالا صحيح هم باشد ديگر درست نيست كه ما يك رئيس جمهورى مثل هند داشته باشيم و بعد هم اسمش را بگذاريم نظام جمهورى اسلامى. حتما بايد يك اسم ديگرى روى اين بگذاريم اگر خواستيم حالا اين اسم است، من روى اين خيلى اهميت نمى‏دهم، اين اسم را مى‏شود عوض كرد، محتواى چيزى ندارد مى‏تواند اسم غلط اندازى هم داشته باشد اما اصل مسأله اينجاست كه اگر قو مجريه ما هم متكى مستقيم به آراء مردم باشد يعنى مردم واقعا به رئيس قو مجريه رأى داده باشند خوب او قوى‏تر مى‏تواند عمل بكند يا رئيس قو مجريه‏اى كه به تبع انتخابات مجلس آمده باشد سركار؟ شكى نيست كه اولى قوى‏تر است، پشتوانه مردمى بيشترى دارد و اگر بپذيريد كه مهم‏ترين كار در مملكت ما الان و شايد هميشه مسأله اجرايى است مجلس كار مشكلى ندارد، خوب من ديگر متخصص اين كار هستم آسان‏ترين كارها مال نماينده‏هاست، از همه مى‏توانند سؤال بكنند و هيچكس نمى‏تواند از آنها سؤال بكند حتى به مو كلين شان هم جوابگو نبايد باشند اگربپرسند چرا نيامديد؟ چرا دخالت نكرديد؟ اصلا ما مسؤوليتمان قانون‏گذارى است مادر حوزه انتخابيه هم برويم كار بكنيم اينها يكنوع اضافه كارى است كه شايد هم خيلى مطلوب نباشد واز همه مى‏توانيم سؤال بكنيم وهميشه مى‏توانيم انتقاد بكنيم هرچه بخواهيم بگوييم در انجام وظايفمان نمى‏توانند از ما بازخواست بكنند رأى ما مى‏تواند نخست وزير را، وزير را عوض بكند و خيلى كارها. مجلس قدرت حسابى دارد، مسؤوليت مشخصى هم ندارد، كار راحتى هم هست اعتبار و عزت و احترام خوبى هم نماينده‏ها و مجلس در جامعه دارند همه كارهاى مشكل، دستگاه قضائى البته مشكلات خاص خودش را دارد. اگر آن مشكلاتش‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 249
كه قاضى و مديريت متمركز باشد دستگاه قضايى مثل دستگاه اجرايى نيست دستگاه اجرايى ما براى ده سال آينده لااقل مشكل‏ترين كارهاى دنيارا دارد كه اين مملكت جنگزد دچار هزار تلاطم فكرى و تصميم گيرى و تفرقه نيروها و اينها بتواند اين مملكت را اداره بكند و من خواهش مى‏كنم آقاى نخست وزير هر وقت بنا شد صحبت بكنند واقعا آن‏چه را كه لمس مى‏كنند از مشكلات اجرايى بگويند كه اين جمع بفهمد كه چه مشكلات جدى هست براى اين كه اين مملكت را اداره بكند نانش، آبش، برقش، امنيتش، راهش، بندرش، حمل ونقلش، هم اينها مشكل دارد مشكلات قطعى. اين همين‏طور شوخى نيست يعنى ما الان يك حرفى همين‏طور مى‏گوييم، مى‏گويند در نخست وزيرى براى هر وزارتخانه‏اى جداگانه يك شورايى هست يك چيزى هست براى اين‏كه آنها را تسريع بكنند براى اين‏كه نخست وزير نشسته و مى‏بيند كارش گير است جوابگوى مردم بايد باشد آنجا يك كسى را مى‏گذارد براى اين‏كه اين كار كه اين تعقيب بكند اهرم لازم را براى كارهاى ديگر چون ندارد از اين طريق استفاده مى‏كند بنابراين ما قو مجريه واقعاً قوى مى‏خواهيم حداقل اين ده سال آينده حالا بعداً اگر نظام تثبيت شد و معاون‏ها و مدير كل‏ها مشخص شد و آن كادر قبراق اجرايى خوب واردى را ما پيدا كرديم آن موقع ممكن است مديريتش يك قدرى آسان باشد الان بسيار دشوار است مردم هم چشم‏شان در چشم آن بالاترين مقام مسؤول است، حقشان هم هست الان. خوب ما اين را بايد فكر كنيم كه چگونه قوى مى‏شود و من خواهش مى‏كنم آقايان البته اين‏جور فكر نكنند كه من الان محتمل اين هستم كه احتمالًا مسؤول قو اجرايى به يك نحوى بشوم بخواهم راه خودم را هموار بكنم حتماً چنين فكرى نمى‏كنيد من در مجلس هم كه بودم در تمام اين دوران مجلس هميشه حامى قو مجريه بوده‏ام نماينده‏ها اسم من را گذاشته‏اند «وكيل الدله» و گاهى مى‏گويند «مداح الوزرا» يعنى اين قدر من سعى مى‏كنم كه در مجلس، مى‏دانم مشكلات دولت را و مى‏دانم قدرت مجلس را. سعى مى‏كردم كه بار فشار را از روى دوش دستگاه اجرايى بردارم اين احساس را مى‏كردم به عنوان يك وظيفه هميشه عمل مى‏كردم و هنوز هم تا به حال شايد خود نخست وزير و ديگران خوب شهادت بدهند از موقعيت نمايندگى‏ام يا رياست مجلسم هيچ وقت استفاده نكردم براى اين‏كه بخواهم فشارى يا اعمال نظرى بر دولت بكنم، شايد دوستانه گاهى حرفى زده باشيم با هم. به هر حال ما بايد قو مجريه نيرومندى را الان سامان بدهيم اين مى‏شود كه ما نخست وزير را بگوييم انتخاب، الان نمى‏دانم در دنيا چنين چيزى هست يا نه، بگوييم آن‏كه انتخاب مى‏شود نخست وزير باشد اين اشكالى ندارد اگر عملى باشد به جاى رئيس جمهور بگوييم نخست وزير انتخاب بشود نه از طريق مجلس بيايد بيرون. منتها نيست چنين چيزى در دنيا و لزومى هم ندارد چرا حالا ما اين كار را بكنيم اسم كه مهم نيست اسم ما جمهورى اسلامى است حالا مى‏خواهيم انتخاب بكنيم و آن قدرت را به او بدهيم خوب بگوييم رئيس جمهور كه عنوان بهترى هم در دنيا دارد.
راه معمول اين است كه ما بياييم احزاب داشته باشيم، احزاب اكثريت آراء را داشته باشند و بعد آنها نخست وزير بياورند حالا انصافاً ما خودمان ببينيم چنين چيزى در ايران به اين زودى مى‏شود؟ تاريخ حزب در ايران نشان داد ديگر، اگر بنا بود حزبى موفق بشود حزبى بهتر از حزب جمهورى اسلامى به اين ريشه‏ها نبود بهترين چهره‏هاى كشور در اين حزب بودند، امام بارها تأييد كردند، آيت الله منتظرى اوايل عضو بود و حق عضويت مى‏داد تا اين اواخر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 250
رؤساى سه قوه بودند، نخست وزير بود، مجلسى‏ها عمده‏شان بودند، روحانيت كل كشور بود، شخصيت‏هاى بزرگ روحانى بودند ما ديديم اين حزب به كجا رسيد كه نتوانست وظيفه‏اش را انجام بدهد حالا از نو با آن سابقه كسى به اين زودى ديگر وارد حزب نمى‏شود اين شخصيت‏هاى مؤثر كشور به اين آسانى تن به تحزب نمى‏دهند، حالا اگر هم دادند خوب، قانون اساسى ما تعدد احزاب است، دو حزبى كه نيستيم بايد آزاد بگذاريم خدا مى‏داند چندتا حزب در بيايد يا بايد آن قانون را هم اصلاح بكنيم و چقدر تفرقه به وجود بيايد خيلى خوب اگر اين كار را هم خواستيم بكنيم بايد صبر كنيم اين احزاب به وجود بيايند، اين تشكل سياسى درست بشود، چند سال بگذرد، ما كه راه اصلاح قانون اساسى را باز مى‏گذاريم هر وقت اين حالت مطمئن حزبى در جامعه به وجود آمد و توانستيم تصميم‏گيرى بكنيم آن موقع مى‏گوييم قانون اساسى به اين شكل عوض بشود كه برويم به آن شكل. الان يك ريسكى است كه من نمى‏دانم آقايانى كه طرفدار اين طرز تفكرند عواقب اين را انديشيده‏اند يا نه؟ چه اتفاقى مى‏افتد ما اگر الان بگوييم رئيس قو مجريه از مسير انتخابات پارلمانى كه حالا حزبى هم نيست بخواهد در بيايد انتخاباتى كه اصلًا هدايت نمى‏شود خوب حضرت امام به ما گفتند كه ما حتى از اينجا در حوزه‏هاى ديگر هم دخالت نكنيم اين‏كه از شهرهاى كوچك، حوزه‏هاى كوچك انتخاباتى چه كسانى بيرون مى‏آيند و با يك رأى مى‏تواند اصل مسير همه چيز عوض بشود مى‏شود در شرايطى كه الان ما زندگى مى‏كنيم افسار كشور و مهار كشور را اين‏جورى رها كنيم ببينيم بخت به دست كى مى‏افتد؟ من نمى‏دانم اين قدر آدم مثلًا جرئت داشته باشد يك چنين تصميمى را بگيرد كه نمى‏داند چه خواهد شد؟ در دنيا كه اين تصميم را گرفتند مى‏دانستند چه مى‏خواهد بشود؟ در آمريكا حالا چه حزب جمهورى ببرد و چه حزب دموكرات معلوم است كه چه اتفاق مى‏افتد در فرانسه معلوم است چه اتفاق مى‏افتد، اگر در آمريكا آن‏جورى بود در هندوستان معلوم است حزب كنگره اگر برد چه مى‏شود، همان‏جا خودتان شما ديديد وقتى كه حزب جاناتا يك بار تصادفاً برد هند را حسابى يك دفعه كشاند به تنزل و ديگر پشيمان شدند هندى‏ها از آن راهى كه رفته بودند تحت تأثير ناراحتى كه از آن داشتند به هر حال در كشورى مثل كشور ما يك جايى مى‏خواهد كه يك جريان مطمئن باشد كه آنجا هدايت بكند، انتخابات را هدايت بكند، به آنجا برساند مسأله را و تازه اين فروع ديگرى دارد ما هنوز نمى‏دانيم در اين طرز تفكر بعدش چه مى‏شود؟ خيلى خوب، حالا با مجلس، مجلس چگونه نخست وزيرى را معرفى خواهد كرد؟ يعنى وقتى كه مجلسى‏ها انتخاب شدند چگونه معرفى مى‏كنند؟ لابد جواب دارند آقايان من نمى‏گويم جواب ندارند بعد از اين آن وقت سؤال‏هاى زيادى پيش خواهد آمد كه آيا اين مى‏شود، نمى‏شود؟ در مجلس ممكن است چند جريانى باشد به جاى دو جريانى. و چقدر پشتيبانى خواهد داشت؟ آن وقت آن نخست وزير ديگر پشتيبانى آراء عمومى را ندارد غير مستقيم به آراء عمومى متكى مى‏شود بايد مثلًا اكثريت به علاوه يك مجلس پشتيبانش باشند آن وقت مى‏دانند اين نخست وزير شكننده است با دوتا رأى اين نخست وزير ممكن است سقوط بكند چه فشارى اين اكثريت روى گرد نخست وزير بياورد؟ الان اين‏جورى نيست اكثريت مى‏تواند فشار بياورد اما آن‏طورى نيست بند مى‏شود به يك آرائى در مجلس، متزلزل وضع‏مان از ايتاليا هم بدتر مى‏شود ايتاليا پشت سرش خيلى چيزها را دارد كه ما نداريم من خيال مى‏كنم اين راه خطرناكى است‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 251
كه انتخاب شده يعنى انتخاب نشده، فكر شده، آقايان بحث مى‏كنند نرويم دنبال آن راه. ما الان برويم دنبال اين‏كه رئيس جمهورى انتخاب بكنيم، رئيس جمهور نيرومندى باشد، ابزار كار هم بايد به اين رئيس جمهور بدهيم اگر مى‏خواهيم مشكلات‏مان حل بشود من باز چون ممكن است يك روزى اين حرف‏ها پخش بشود بايد دفاع بكنم، سؤال مقدر را جواب بدهم خدا را گواه مى‏گيرم تا اين لحظه من هنوز منتظرم ببينم يك كسى پيدا بشود غير از من بيايد كانديدا بشود كه من نپذيرم اين مسؤوليت را. چون من در اين سمتى كه الان هستم بيشتر مى‏توانم خدمت بكنم و بهتر مى‏توانم خدمت بكنم من اينجا يار دستگاه‏هاى اجرايى هستم من پشتيبان هر كس هستم كه بيايد مسؤوليت اجرايى را بگيرد و من از آبرويى كه دارم از آشنايى كه با شخصيت‏هاى كشور دارم استفاده مى‏كنم براى حل مشكلات قو اجرايى در همين سمتى كه هستم اما من مى‏دانم هر كس بيايد حالا من باشم يا غير من باشد بخواهد برود به جنگ مشكلات كشور بايد ابزار حسابى دستش بدهيم تا بتواند تصميم‏گيرى بكند، بتواند قاطع برخورد بكند خوب ببينيد مملكت ما، نظام ما كه مثل حتى آمريكا و فرانسه و اينها نيست حالا بر فرض ما همه اين ابزار را داريم رئيس جمهور ما باز قواى مسلحش تحقيقاً دست ديگرى است يعنى دست رهبرى است ما نمى‏خواهيم آن را كه از رهبرى بگيريم درهيچ جاى دنيا ديگر اين‏طورى نيست شما ديگر رئيس جمهور يعنى آن شخصيت اول اجرايى كشورى را پيدا كنيد كه قواى مسلح را نداشته باشد اينجا بايد كل نيروهاى نظامى و انتظامى آن تصميم اساسى‏اش از دست رئيس جمهور خارج باشد اين يكى از حربه‏هاى اساسى است كه هميشه مى‏تواند به كار بيايد و اصولًا در مقابل رهبرى رئيس جمهور هر قدرتى كه باشد رنگ باخته است يعنى يك قدرت اصيلى در مقابل رهبرى حساب نمى‏آيد آن خوفى كه از ديكتاتورى در ذهن بعضى از برادران هست، من بسيار خوف باطلى مى‏دانم ببينيد آنجايى كه ديكتاتورى مى‏شود بايد زمينه آن‏جورى بشود تا جايى كه مثل خانواد پهلوى يا هيلاسلاسى يا امثال اينها بيايند روى كار. چهل، پنجاه سال اينها بمانند، نسل اندر نسل تخم‏گذارى كنند و مهره‏گذارى كنند همه چيز و قانون را تابع خودشان بكنند هزار كار بكنند تا برسند آخر در اين جامعه ما مى‏شود؟ اولًا رهبرى با اين موضعى كه در قانون اساسى ما داريم مى‏گذارد رئيس جمهور بتواند اين كارها را بكند؟ ثانياً رئيس جمهورى كه چهار سال يك بار بايد رأى از مردم بگيرد، اين اصلًا مصلحتش است كه ديكتاتورى بكند؟ مى‏تواند ديكتاتورى بكند، رأى مى‏آورد؟ شما فرض كنيد كه يك كمى هم قدرت پيدا بكند خوب هشت سال است بعد اين مى‏رود اصلًا ديكتاتورى در طول هشت سال جا نمى‏افتد از اين نترسيد به علاوه مجلس را شما در نظر بگيريد، مجلس را كه ما نمى‏خواهيم قوه‏اش را كم بكنيم مجلس ما قدرت بسيار زيادى دارد ما از اهرم مجلس تا به حال استفاده نكرده‏ايم ما در طول اين تاريخ‏مان يكى دو مورد استيضاح كرديم من خودم پشتيبان دستگاه اجرايى بودم مشكلات دستگاه اجرايى را هم مى‏فهميديم.
خوب مجلس است كه بايد وزراء را تأييد بكند مگر ما مى‏خواهيم اين حق را از مجلس بگيريم كه نبايد بگيريم من در آن طرح نظرم اين است كه از قدرت مجلس هيچ كم نشود مجلس اقتداراتى كه دارد يكى قانون‏گذارى است، بماند يكى نظارت است به همين شكل بماند، يكى تصويب وزرا است حالا چه اين كابينه نخست وزير داشته باشد، چه نداشته باشد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 252
فرق هم نمى‏كند چون به هر حال وزرا را وقتى كه مجلس مى‏تواند تصويب نكند، رئيس جمهور ديگر دست ندارد با چه مى‏خواهد كار بكند؟ وزرايش را كه بتواند استيضاح بكند رئيس جمهور چه كار مى‏تواند بكند؟ شما بگوييد رئيس جمهور را نمى‏تواند استيضاح بكند خوب رئيس جمهور را كه مى‏تواند عزل بكند او با دو سوم مجلس همان كارى كه ما كرديم با بنى‏صدر اگر واقعاً رئيس جمهور مناسب نباشد خوب مى‏تواند، البته آن تحققش در وضع فعلى آسان نيست ولى آن‏چه كه هست قدرت مجلس را حفظ كنيم فقط اگر نخست وزير نداشته باشيم كه من مى‏گويم داشته باشيم من رأى خودم اين است كه من اين دوم را مى‏پذيرم يعنى معاونى رئيس جمهور داشته باشد كه آن رئيس كابينه باشد و چيزهاى مهمى در اختيارش ... چون تنهايى رئيس جمهور الان مشكل است كه بتواند اين مملكت را اداره بكند بايد يك نفر نيرومند داشته باشد همراه خودش، منتها حرف آخر را رئيس جمهور بزند در آنجاهايى كه بايد حرف را بزنند بتواند مملكت را اداره بكند بعد مجلس هم همين كارى كه همين حالا دارد انجام بدهد ما مگر احساس ضعف مى‏كنيم در مجلس؟ هيچ كس الان در دنيا نيست كه بگويد مجلس جمهورى اسلامى ضعيف است، يا قدرت ندارد ما هنوز از نصف قدرت‏مان هم استفاده نكرده‏ايم در مجلس براى كارهايمان. بنابراين خوف ديكتاتورى خيلى بى‏جاست يعنى هيچ نگرانى وجود ندارد براى دوره فعلى ما كه چنين حالتى پيش بيايد آن طرف قضيه هم يك راه شناخته نشده‏اى است حداقل كه الان ريسكش براى ما نمى‏ارزد واردش بشويم مگر اين‏كه طرح خيلى روشنى را آقايان بياورند كه ما بتوانيم پيش‏بينى بكنيم آينده را كه به كجا مى‏رساند كار را؟ اين هم در اين مسأله.
در مسأله رهبرى اين مسأله را ما مكرر از حضرت امام شنيده بوديم در گذشته كه ايشان دلشان راضى نيست به اين‏كه مرجعيت شرط باشد در رهبرى. منتها خوب ما هنوز هم فقط به اتكاء ايمانى كه به نظرات حضرت امام داريم اين حرف را مى‏پذيريم يعنى هنوز در محاسبات خودمان فكر مى‏كنيم كه مرجعيت يك نقطه قوى است در رهبرى و خيلى كارگشا مى‏تواند باشد البته استدلال قوى هم اين فكر دارد منتها من از اظهارات حضرت امام به خودم (يك روز اينجا گفتم) اين‏طور فهميدم كه ايشان اين را مزاحم مى‏دانند اصلًا عرفى كه فعلًا در ما هست، وضعى كه مراجع دارند ما مردم و رئيس كشور رهبر كشور دارد ايشان خيلى جمع اين را مشكل مى‏دانند به هر حال حالا استدلال ما هرچه باشد فعلًا نظر حضرت امام اين است اين نظر را ايشان كتباً به ما داده‏اند تحقيقاً جلسه ما نظر امام را نديده نخواهد گرفت يعنى بايد برويم سراغ اين‏كه شرط مرجعيت نباشد يعنى روى اين زياد وقت مصرف نكنيم اگر هم مى‏خواهيم مصرف كنيم لااقل برويم با خود امام صحبت كنيم چون اينجا صحبت كردن و زياد وقت مصرف كردن درست نيست بعد از اين فكر بكنيم اگر نمى‏توانيم روى آن مسأله اول فكر بكنيم كه عملًا هم كارى نمى‏توانيم بكنيم فعلًا، بر فرض هم اين قيد بماند تقريباً لغو است الان براى ما، اين دوره فعلًا لغو است روى آن فكر بكنيم كه چگونه روى رهبرى كار بكنيم كه اين رهبرى امتيازات خودش را داشته باشد و مشكلات هم براى نظام نداشته باشد البته در نامه حضرت امام و در حرف‏هايى كه ما قبلًا از امام شنيده بوديم خط روشن است امام نظرشان فعلًا اين است كه آن كسى كه رهبر مى‏شود يك مجتهد مسلمى باشد كه در اجتهادش لااقل ترديد نكنند و حكمش نافذ باشد يعنى با معيارهاى فقهى وقتى كه حكم كرد اين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 253
حكمش شرعى تلقى بشود كه ديگران نتوانند مقاومت كنند در مقابل اين و اخلال بشود در امور نظام خوب اين ظاهراً مقدور باشد براى ما يعنى رسيدن به اين حد گرچه فعلًا يك مقدارى دشوار است در ميدان اجراء ولى چون نظر امام روى اين مسأله از نامه‏شان بر مى‏آيد از اظهارات‏شان بر مى‏آيد كه اين‏طورى است ما بايد روى اين كار كنيم محور كارمان را اينجا بگذاريم من خودم هم خدمت حضرت امام بودم يك روز حاج احمد آقا هم بودند همين بحث مطرح شد اين خيلى هم مال گذشته دور نيست مال اين اواخر است وقتى كه امام اين‏جور فرمودند آنجا در جلسه گفته شد اين ممكن است منجر بشود به جدايى دين از سياست، چون مراجع به عنوان مرجع امور دينى شناخته مى‏شوند آن وقت رهبر كشور ممكن است متصدى امور سياسى شناخته بشود و آنجايى كه تعارض پيدا مى‏شود دين آن طرف ديده مى‏شود امام فرمودند نه چرا اين‏جورى بشود؟ اگر مجتهد عادل باشد و حكم بكند اين حكم دين است يعنى ايشان همان‏جا در آن جلسه هم تكيه‏شان و راه حلشان اين بود يعنى تكيه‏شان روى حكم مجتهد عادل بود و از اين طريق فكر مى‏كردند كه مسأله حل مى‏شود خوب ما اگر دنبال اين باشيم من خيال مى‏كنم كه ...
سيد هادى خامنه‏اى- اين را هم توضيح بدهيد كه چگونه حكمش نافذ خواهدبود؟
هاشمى رفسنجانى- براى اين‏كه مجتهد عادل است، وقتى كه حكم داد در يك مسأله‏اى حكم مجتهد عادل نافذ است.
محمد يزدى- هيچ حاكم ديگرى حكم حاكم را نمى‏تواند نقض بكند اين اصل مسلم است.
هاشمى رفسنجانى- اشكالى ممكن است داشته باشد كه عمدتاً حكم نيست يعنى اين كارى كه اين رهبر مى‏كند معمولًا متوسل به حكم نمى‏شود، جوابش هم اين است كه ما مگر بنا داريم همه‏اش خلاف شرع رفتار بشود در اين نظام كه هر روز درگيرى باشد؟ خوب اين نظام مى‏خواهد احكام شرعى اجرا بشود يك مورد دو مورد ده مورد ممكن است در سال اتفاق بيفتد كه نياز دارد آنجا حكم بكند همه‏اش لازم نيست حكم باشد عمدتاً حكم شرعى خواهد بود به علاوه ما شوراى نگهبان را بايد تقويت كنيم مگر در اين مجموعه در فكر ما اين است كه شوراى نگهبان ضعيف بشود شوراى نگهبان اينجا حضور دارد تمام مقرارتى كه مى‏خواهد از مجلس عبور بكند اگر خلاف شرع باشد جلويش را مى‏گيرد ما بنا نداريم قانون خلاف شرع در مملكت داشته باشيم حوادثى هم كه اتفاق مى‏افتد كه دورتر از قانون مى‏خواهد انجام بشود آنها ممكن است نياز به حكم داشته باشد آنجا هم وقتى كه مجتهد عادل حكمش را مى‏كند ما ديگر متكاى شرعى داريم اين نظام نمى‏شود غير شرعى و اصولًا بايد روى اين خط حركت كرد كه مراجع آيند ما خودشان را منطبق با نظام اسلامى بكنند و اين مسائل اوليه و ثانويه و اين مسائل را متوجه بشوند اين‏جورى نباشد كه آنها در يك عالم ديگرى زندگى مى‏كنند و ما در عالم ديگرى زندگى بكنيم! اگر اين‏جورى باشد همين حالا هم مشكل مى‏تواند باشد يك انسجام فرهنگى لازم است، يك انسجام عرفى در اين قضيه لازم است كه ما بايد اين را تحصيل بكنيم بايد راه پيدا بكنيم و راه هم دارد اگر آن مجلس خبرگانى كه ما داريم هفتاد، هشتاد نفرآدم متشخص مملكت كه در سراسر كشور اينها نافذند، اينها كار فرهنگى و تبليغاتى بكنند. اين‏جورى هر يك‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 254
سال يك بار ما همديگر را مى‏بينيم و چهار كلمه حرف مى‏زنيم اين‏جورى نباشد اينها در رهبرى حضور جدى داشته باشند، در بيت رهبرى حضور جدى داشته باشند، در مسائل مربوط به رهبرى حضور جدى داشته باشند، پشتوانه داشته باشند كدام مرجعى الان در كشور هست كه بتواند با نظرى هفتاد، هشتاد نفر از اين شخصيت‏هايى كه مردم انتخاب‏شان كرده‏اند و آراء بالا در مجلس آورده‏اند بتواند با اينها مقاومت بكند؟ اصلًا مراجع را همين‏ها مى‏توانند در آينده درست بكنند اين جمع اگر تصميم بگيرد كه مثلًا براى ده سال آينده مرجع چه كسى باشد از بين صلحا براى مرجعيت، اين جمع مى‏تواند اين كار را بكند و ما به اين جهت برويم، يعنى جدى بگيريم كه نظام ما اسلامى است و ما هم مى‏خواهيم كشور را براساس اسلام اداره بكنيم و موانع اين‏طورى هم داريم موانع‏مان را بايد حل بكنيم و مى‏توانيم قدرت بسيار بالاى دينى و فرهنگى در اين خبرگان هست كه همراه رهبرى اگر باشند، چون رهبر را اينها بايد انتخاب بكنند.
بحث بسيار مهمى كه خواهد بود و حتماً در كميسيون آقايان با آن مى‏پردازند اين است كه اين رهبر فرد باشد يا شورا باشد؟ من هنوز خودم اينجا موضعى اتخاذ نكرده‏ام براى اين‏كه در اين بحث هنوز از كسى چيزى نشنيده‏ام البته خودم يك موضع ابتدايى دارم، موضع ابتدايى‏ام اين است كه بايد شبيه همين قانون اساسى باشد كه اولويت را بدهيم اگر بشود فرد، اگر نشد منتقل بشويم به شورا. اين موضع ابتدايى است، آمادگى داريم كه حرف‏هاى آقايان را در بحث‏هايشان شركت بكنيم و بشنويم يا در اين جلسه بشنويم و آن موقع رأى نهايى‏مان را خواهيم داد اما اگر يك چنين چيزى باشد ما مشكلى نداريم خوب اگر واقعاً ما يك فردى داشتيم در اين مقطع كه بتواند اين مسؤوليت رهبرى را به عهده بگيرد كه خبرگان انتخابش مى‏كند اگر نداشتند ما حتماً مى‏توانيم شورا تشكيل بدهيم، تحقيقاً دستمان خالى نيست كه شورايى داشته باشيم بنابراين اگر بگوييم فرد، ممكن است در حال حاضر به مشكل برخورد بكنيم ممكن هم هست برخورد نكنيم البته من الان نمى‏توانم اين را قاطع بگويم، اين را در بحث‏ها خواهيم فهميد كه اين‏جورى مى‏شود يا نمى‏شود؟
و اين‏كه ما شرايطى براى نحو اجراى حقوق رهبرى قرار بدهيم در دراز مدت اين كار بسيار ضرورى است البته در زمان حضرت امام ما نيازى به اين كار نداريم و ضرورتى هم ندارد يعنى اگر شما خواستيد مقرراتى وضع بكنيد خوشبختانه وضع موجود ما با تجربه‏اى كه ما از مديريت حضرت امام در مسأله رهبرى داريم ما را از اين نقطه بى‏نياز مى‏كند در زمان ايشان ما مشكل چندانى نداريم، ولى براى آينده به خاطر اين‏كه قضيه محكم بشود حتماً بايد يك ضوابطى داشته باشد اجراى حقوق رهبرى از يك مجارى خاصى انجام بشود كه آن مجارى را تعيين بكنيد خود امام در نامه‏شان براى مجمع تشخيص مصلحت، به ما يك اشاره‏اى كرده‏اند كه مى‏تواند اينها به هم مربوط بشود و از اين الهامى كه از نام امام مى‏گيريم استفاده بكنيم كه آيند رهبرى را هم همان‏طورى كه مجلس مقررات دارد، دستگاه قضائى مقررات دارد، دستگاه اجرايى مقررات دارد آن هم در يك ضوابط مشخصى انجام بشود كه خيال همه هم راحت باشد، خيال خود رهبر هم راحت باشد البته خوب رهبر معمولًا فوق اين چيزها است، اگر خواست اين چيزها را اصلاح بكند راه اصلاحش را در آينده دارد كه بخواهد اصلاح بكند ما وظيف خودمان را در اين قسمت انجام بدهيم، مجمع تشخيص مصلحت را هم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 255
در حال حاضر كه يك ضرورت جدى است براى آينده هم بايد يك مقدار روى آن كار بكنيم، چون به نظر من اين كار تجربه نشده‏اى است ما تجرب سه، چهار ماهمان كافى نيست، براى اين‏كه قضاوت قاطعى براى حدود اختيارات و وظايف اين مجمع داشته باشيم اين مورد جديدى است كه مى‏خواهد در قانون تعبيه بشود و نياز دارد كه بحث بيشتر بكنيم، بحث‏هاى طلبگى كه داريم، احتمالات و آن چيزهايى كه ممكن است پيش بيايد (صور مختلف) اينها را هم رسيدگى بكنيم كه اين تبديل به يك اهرم مؤثر و مفيدى بشود هم در مسأله رهبرى، هم در مسأله قو مقننه و شوراى نگهبان و مجموع مسائل نظام جاى چنين چيزى ما در اين مقطع احساس مى‏كنيم خالى بود اما در مقطع آينده اگر ما قانون اساسى را خوب اصلاح بكنيم آيا باز هم جايش خالى باشد يا نه؟ حالا من نمى‏دانم شايد اين خودش مكمل آن اصلاح خوب قانون اساسى باشد روى آن حرف اولى هم من تكيه دارم، يعنى اگر آقايان در بحث‏هايشان به يك موارد ضرورى مى‏رسند كه در همين‏جا (حالا) خوب است ما اصلاح بكنيم الان از اين ابا نكنيم ما كه نمى‏توانيم بكنيم، ما بايد به امام پيشنهاد بدهيم بگوييم شما موافقت كنيد كه ما اين كار را هم انجام بدهيم اگر ايشان مصلحت ديدند مسؤوليت ما را توسعه مى‏دهند، اگر نديدند كه نمى‏دهند همان چيزهايى هم كه در گذشته آمده، ابتدايى كه نيامده. اينها هم متكى است به يك مذاكراتى، به يك سؤالاتى، به يك درخواست‏هايى كه تا به اينجا رسيده‏ايم اگر چيز ديگرى هم باشد بايد از همان راه وارد بشويم و زمانش هم همين حالا است.
خوب، آن‏چه كه به ذهن من مى‏رسد كه خدمت آقايان عرض بكنم اينها بود ان شاء الله كه در ادام بحث‏ها ما از حرف‏هاى آقايان استفاده بكنيم ما آمادگى هم داريم كه روى حرف‏هاى ما نقد بشود يعنى هر كدام از آقايان بر اين حرف‏ها نقدى دارند خوب است مطرح بكنند كه پخته بشود حلا كه وقت داريم.
منشى (يزدى)- آقاى محمدى بفرماييد.
محمد محمدى گيلانى- بسم الله الرحمن الرحيم. در ذيل بيان جناب آقاى هاشمى، آن قسمت اخير بيان ايشان راجع به رهبرى، آن‏چه كه از آيات كريم قرآن ما مى‏توانيم استفاده كنيم اين‏كه اقام دين به هم مسلمين و آحاد مسلمين تكليف شده: «أَنْ أَقِيمُوا الدِّينَ وَلَا تَتَفَرَّقُوا فِيهِ» يا آياتى كه براى جهاد، صلات، زكات، مى‏بينى اين آيات مخاطب‏شان را عامه مردم قرار داده و بر عهد هم مسلمين اقام صلات، اقام جهاد، اقام انفاق، زكات مورد خطاب عموم مردم هستند و آن حديث شريف هم كه از نبى اكرم (ص) رسيده «كلكم راع و كلكم مسؤول عن رعيته»، همين عام مردم را مورد عنايت قرار داده و تكليف‏شان را بيان فرموده، اين روايت از همين آيات شريفه متخذ است بنابراين اقام دين، اقام صلات، اقام زكات، تكاليف عامه به عهد عموم مسلمين است و شخص اقدس رسول الله كه متولى امور جامعه و پياده كردن اينها بوده و نص قرآن كريم و مسأله نصب ولى بعد از رسول الله كه او هم از جانب خداوند متعال بوده در ايام غيبت، زمان غيبت آن‏چه كه قرآن تكليف را معين مى‏كند اين است كه خود مردم زمام امور دين در دست آنها است، ولى چون راهى براى پياده كردن اين امور نيست جز با يك ولى امرى، ولى امر را هم خود مردم بايد انتخاب بكنند.
مسأله اين‏كه حضرت امام هم در بحث ولايت فقيه كه بحث فرموده‏اند در طراز اول‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 256
فقهاء امت واقع شده‏اند عقلا و به حسب روايات، اين‏طور نيست كه ما دنبال يك سلسله رواياتى كه در آنها اعلم آمده، يعنى اعلم در ريزه‏كارى‏هاى فقه بگيريم بلكه آن‏كه اعلم در تدبير امور جامعه، «ولى فقيه» باشد و در تدبير امور جامعه هم واقعاً عالم است آن ريزه‏كارى‏هاى فقهى را هم اگر در باب طهارت و نجاست و ساير امور به حد اعلى در آن نباشد كه نباشد، در اين جهت آنجا هم آن روايتى كه مى‏گويد اگر كسى زمام امرى را به دست بگيرد اعلم از او، يعنى در همان امر باشد، اين روشن است، بايد ولى فقيهى كه ولو ريزه‏كارهاى فقهى را بلد نباشد اما مدبر امور است اين با انتخاب جامعه كه حق پياده كردن دين را قرآن به جامع مسلمين داده «أَنْ أَقِيمُوا الدِّينَ وَلَا تَتَفَرَّقُوا فِيهِ» و آيات ديگر و آن آى شريفه‏اى هم كه راجع به طالوت مى‏فرمايد: «إِذْ قَالُوا لِنَبِى لَهُمُ ابْعَثْ لَنَا مَلِكًا نُقَاتِلْ فِى سَبِيلِ اللَّهِ» اين نبى بوده، اعلم به مسائل فقهيه بوده ولى اين انسانى كه «زَادَهُ بَسْطَةً فِى الْعِلْمِ وَالْجِسْمِ» در علم تدبير، در علم زعامت جامعه انسان مدبرى بوده. با بودن پيامبر تدبير جامعه به او سپرده شده ظاهراً حضرت امام در اين نامه‏اى كه براى آقاى مشكينى مرقوم فرموده‏اند، اينجا ايشان مى‏فرمايند كه وقتى كه خبرگان از طرف مردم منصوب هستند، وقتى آنها هم فردى را تعيين كردند تا رهبرى را به عهده بگيرد، قهرى او مورد قبول مردم است، در اين صورت او ولى منتخب مردم مى‏شود و حكمش نافذ است ملاحظه مى‏كنيد كه اين هيأت مردم را و انتخاب مردم را در نفوذ حكم اين فرد منتخب، ايشان مى‏فرمايد انتخاب آنها حكم اين شخص را نافذ مى‏كند زيرا مولى عليهم افرادى بوده‏اند كه از طرف خداى تعالى اقام دين متوج آنها شده. اين مردم بايد اقام دين كنند، مؤمنين، مسلمين بايد اقام دين كنند اين اختيار ترديدى نيست كه در زمان غيبت با آنها است اين اختيارى كه آنها دارند و عرض كردم به حسب اعتبار و عقل و نقل در طراز اول كه فقهاى امت هستند از ميان فقهاى امت فردى ولو اعلم در ريزه‏كارى‏هاى فقه هم نباشد، اما صاحب نظر است، مجتهد است ولى تدبير امور جامعه را براى زعامت دارد، يك شاخص بارزى دارد اين چنين كسى را انتخاب كرده‏اند كه زاده بسطة فى العلم، علم اين‏طورى، اين را اگر انتخاب كنند قرآن كريم هم كه به جامعه پياده شدن دين را به عهد آنها گذاشته آنها اين را انتخاب كرده‏اند از طريق خبرگان همين چيزى كه امام مى‏فرمايد كه اگر فردى را انتخاب كردند، آن منتخب مردم هست و حكم او نافذ است اين حكم او نافذ است، يعنى ولايت او نافذ. نه اين‏كه حكمت بذلك او بخواهد بگويد نه، حكم او نافذ است! حكومت و ولايت او اين گردن‏گير هم مردم است و نافذ است حكمت بگويد يا نگويد، امورى را كه نقاشى مى‏كند، تدبير مى‏كند اين هم به حسب آيات كريم قرآنى و هم روايت آن روايات اعلم، اعلم در ريزه‏كارى‏هاى فقهى نمى‏توانيم ما پياده كنيم كه يك كسى ممكن است خيلى ريزه‏كارى فقهى داشته باشد اما يك حوز پانصد نفرى را علم تدبير و ادار آن را ندارد! اين چنين اعلمى را در مسأله زعامت و ولايت نمى‏توان از آن روايات «اعلم» ما استفاده كنيم بنابراين خلاص عرض من اين شد كه آقاى هاشمى كه فرمودند ما كارى كنيم، ظاهراً از قرآن كريم و از روايات و از اين‏كه حضرت امام فرمود كه منتخب امام اين ولايتش و حكومتش نافذ است، اين مطلبى است مستفاد از قرآن (يعنى بنده استفاده مى‏كنم) و روايات شريفه و عرف اعتقاد هم همين است، ظاهراً اين را مى‏پسندند والسلام عليكم و رحمة الله.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 257
منشى (يزدى)- جناب عميد بفرماييد.
عباسعلى عميد زنجانى- من مطلبم در رابطه با مسائلى كه حضرت‏عالى فرموديد نيست اشكالى ندارد؟
نايب رئيس (هاشمى رفسنجانى)- هرچه مى‏تواند باشد چون ما اينجا بحث را نبسته‏ايم من يك قدرى وسيع گرفتم كه ميدان بحث يك قدرى باز باشد كه مسائل بيشتر پخته بشود بفرماييد.
عباسعلى عميد زنجانى- بسم الله الرحمن الرحيم، مطلبى كه من مى‏خواستم به محضر سروران و اساتيد عرض كنم در رابطه با محورهايى كه حضرت آقاى هاشمى مطرح كردند نيست در حقيقت يك درد دل و يا انتقادى است من شخصاً نمى‏دانم كه چرا رسانه‏هاى گروهى در زمين تحليل مسائل مربوط به قانون اساسى و يا در پيروى از امر حضرت امام سكوت اختيار كرده‏اند؟ من شخصاً دليلش را نمى‏دانم آيا راه‏هاى خبر به روى آنها بسته است، يا اصولًا استقبال شايانى نشده يا چه دليلى دارد هر كسى مى‏تواند براى خودش تحليلى داشته باشد اما آن‏چه كه من مى‏فهمم اين است كه سكوت نامطلوب رسانه‏هاى گروهى در زمين بازنگرى قانون اساسى نشان دهند اين است كه جامع ما استقبال چشمگير از اين مسأله ندارد من خلاف ادب مى‏دانم كه بگويم كه «از مطلبى كه امام فرمودند!» در جامع ما سابقه ندارد حركتى را امام آغاز كند و جامعه در برابر آن بى‏تفاوت باشد اين اولين بار است كه در جامع ما مطلبى با اين عظمت را امام مطرح مى‏كنند و از 20 نفر، با نام از شخصيت‏ها نام مى‏برند و يك مجلس دويست و چند نفره را دعوت به همكارى مى‏كنند و اما در جامعه به اين شكل مسأله دفن مى‏شود و ما در اينجا اولين مسؤول را رسانه‏هاى گروهى مى‏دانيم من با عرض معذرت قادر به تحليل مسائل سياسى به آن شكل كه سرورانى كه در مسائل اجرايى هستند نيستم اما اجازه بفرماييد يك تحليل كوتاهى در زمين استقبال مردم از خبرگان اول به هنگام تدوين قانون اساسى جمهورى اسلامى را به عرض شما برسانم:
من اظهار نظرهاى گروه‏هاى سياسى را (همه را) الان دارم يك پوش كامل از اظهار نظرهاى گروه‏هاى سياسى در مورد پيش‏نويس قانون اساسى و مذاكرات خبرگان و بعد تدوين و تصويب قانون اساسى من دارم اكثر اينها را هم مطالعه كرده‏ام (اسم نمى‏برم) گروه‏هايى كه از چهار، پنچ نفر تجاوز نمى‏كردند تا برسد به گروه‏هايى كه شبكه‏هاى شيطانى آنها سراسر جامعه را گرفته بود (مثل حزب توده) اينها يك ترفندى را به كار بردند بسيار خطرناك وقتى پيش‏نويس قانون اساسى و خبرگان در جامعه مطرح شد يك سكوت مرگبارى را اينها در پيش گرفتند براى همه جاى تعجب بود، اينها كه در مسأله اظهار نظر مى‏كنند چرا در اين مسأله‏اى كه مربوط به سرنوشت اين كشور است اين قدر سكوت اختيار كرده‏اند؟ اما به تدريج روشن شد كه سكوت اينها براى چيست (من گذشته را دارم عرض مى‏كنم) اينها همزمان با عمل خبرگان ... روزنام كيهان و اطلاعات را اگر فرصت داشته باشيم همزمان با آن مدت عمر كوتاه خبرگان ما مطالعه كنيم، هر روز حوادث خارق العاد غير عادى را اينها در جامعه خلق كردند، تيترهاى درشت به روزنامه‏ها دادند فقط براى اين‏كه مسأله بررسى مجلس خبرگان را مغفول عنه جامعه قرار بدهند يعنى مذاكرات خبرگان مسأله اول جامعه نباشد،
                        صورت مشروح مذاكرات شوراى بازنگرى قانون اساسى(جلسه‏14-1)، ص: 258
قانون اساسى مسأله اول جامعه نباشد از قتل‏ها گرفته، كتاب‏سوزى‏ها گرفته، قشقرق‏ها گرفته، صحنه‏سازى‏ها گرفته، هر گروهى براى خودش يك صحنه‏سازى مى‏كرد مى‏شد يك تيتر درشت و جامعه را به كلى از مسال قانون اساسى كه سرنوشت انقلاب و مملكت را تعيين مى‏كرد اينها غافل كردند و آن موقع شايد خيلى‏ها نمى‏توانستند درك كنند كه مسأله براى چيست؟ ولى وقتى خبرگان كارش را پايان داد و تدوين و تصويب قانون اساسى به پايان رسيد و مصوب خبرگان عرضه به رفراندوم شد و پانزده ميليون و خرده‏اى از مردم به اين قانون اساسى جمهورى اسلامى ايران رأى دادند هم آن گروه‏ها از سوراخ‏هايشان بيرون آمدند «آقا بررسى نشد، خام بود. چه كسى متوجه شد؟ چهار ديوارى نشستند، بريدند، دوختند، به تن خودشان كردند و هيچ كسى متوجه نشد آقا شما متوجه شديد چه موقع قانون اساسى تدوين شد؟ شما متوجه شديد؟!» همه گفتند نه، و راست هم مى‏گفتند، بسيارى از قشرهاى ممتاز جامعه را مشغول به مسائل ديگر كردند و براى آنها مذاكرات خبرگان اولين مسأله نبود و درست است كه در گوشه و كنار روزنامه‏ها چاپ مى‏شد، تريبون آزاد هم كه از مجلس با اف- ام پخش مى‏شد اما كارى كردند كه مردم استقبال كافى نداشته باشند تحليل‏هاى بسيارى گفته شده چرا در جمهورى اسلامى رفراندوم اول بيست ميليون و خرده‏اى رأى آرى داشت و در مورد قانون اساسى پانزده ميليون و خرده‏اى؟ چهار ميليون و هشتصد هزار نفر، (يك قدرى كمتر يا بيشتر) ما در رفراندوم دوم نسبت به رفراندوم اول افت داشتيم چرا؟ يك علتش همين بود رسانه‏هاى گروهى كه مى‏بايست مردم را در صحنه حاضر نگه دارند، با مسائل مربوط به قانون اساسى آشنا كنند و احياناً مردم نقطه نظراتى كه دارند ابراز بكنند و با رغبت مسأله را دنبال بكنند تا بعد بيايند پاى صندوق و در رفراندوم شركت كنند اين كار را نكردند، بلكه به عكس نتيجه گرفتند، قانون اساسى مصوب خبرگان را زير سؤال بردند و هم اينها را مشكوك اعلام كردند گفتند كه اينها بررسى نشده، چه كسى بررسى كرده، چطور شده ...؟ و سؤالات متعدد را براى قانون اساسى مطرح كردند و هم قبل از آن و هم بعد از آن مسأله به صورت غير عادى زير سؤال رفت كه خوب، قشر تحصيل كرد ما هم (نمى دانم حالا اين سخن تا چه اندازه قابل گفتن هست) گاه مى‏شود كه نظر مخالف را قشنگ‏تر و راحت‏تر مى‏پذيرد تا حرفى كه احياناً پروپا گاندى و تبليغاتى درباره‏اش نشده و خواه ناخواه در قشر عظيمى از تحصيل كرده‏هاى ما متأسفانه اين اثر نامطلوب گذاشته شد كه در تدوين و تصويب قانون اساسى جمهورى اسلامى ايران توسط خبرگان اول آن‏جورى كه بايد و شايد از كارشناسان و از افراد صاحب نظر استفاده نشد شما الان ببينيد همين الان اين زمزمه‏ها به گوش مى‏رسد من باز عرض مى‏كنم ممكن است الان من در تحليلم اشتباه بكنم، ولى تحليل گذشته‏ام كاملًا دقيق و حساب شده است من فشرده‏اش را عرض مى‏كنم مدارك زيادى دارم بر صحت اين عرضى كه مى‏كنم من خوف آن را دارم مانند بعضى از دوستان ديگر، همين مسأله‏اى كه در مورد اصل قانون اساسى پيش آمد كرد، در مورد اصلاح و تتميم قانون اساسى هم پيش بيايد و با اين سكوتى كه رسانه‏هاى گروهى گرفته‏اند هيچ بحثى، صحبتى به آن شكلى كه استقبال مردم به دنبال داشته باشد، اشكال نشود كه گوش روزنامه نوشته مى‏شود كه «دوتا ماده از مواد آيين‏نامه تصويب شد» اين را مى‏نويسند اما خود اين نوشتن بدتر از هر چيزى است معنايش اين است كه هيچ مطلبى وجود ندارد آن نوشتنى كه افكار عمومى را به دنبال بكشد، آن نوشتنى كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 259
بتواند هيجان در بين مردم ايجاد كند، آن نوشتنى كه بتواند افكار صاحب نظران يا افكار عمومى را به صحنه بكشد من فكر مى‏كنم آقايان اطلاع دارند و الان در ذهنشان هست طومارهايى كه به روابط عمومى خبرگان در آن زمان واصل شد اينها نشان دهند حضور يك قشر خاصى از مردم در جريان امر بود و الان ما چندتا پيشنهاد رسيده به اين شورا داريم؟ يا چه نحو استقبالى داريم؟ من مقصر اول را رسانه‏هاى گروهى مى‏دانم، اگر واقعاً مصلحت اين است كه اينها سكوت كنند ما هم بدانيم بد نيست «ما» نه اين‏كه شخص بنده، بنده ندانم هيچ مسأله‏اى نيست ولى شورا بداند كه مصلحت نيست در رسانه‏هاى گروهى مسأله مطرح بشود اما اگر اين چنين مصلحتى انديشيده نشده يك علاجى براى اين مسأله انديشيده بشود كه در آينده كار اين شورا زير سؤال نرود و من يقين دارم افرادى الان در زواياى خودشان حامل ايستاده‏اند كار تمام بشود از سوراخ‏هايشان بيرون بيايند و هو و جنجال راه بياندازند كه آقا كى شد، چطور شد، اين با چه كسى مشورت شد، با كدام صاحب نظر در ميان گذاشته شد؟ و مسأله زير سؤال برود اين مطلبى بود كه من در مدت كوتاه خواستم به عرض آقايان برسانم كه تا چه اندازه مقبول باشد يا اين‏كه مردود. والسلام عليكم و رحمة الله.
منشى (يزدى)- من مى‏خواستم عرض كنم تصميمى كه در هيأت رئيسه گرفته شده در ارتباط با تبليغات، اگر يك قدرى توضيح بفرماييد خوب است.
نايب رئيس (هاشمى رفسنجانى)- اين صحبت‏هاى جناب آقاى عميد در جاى خودش درست است يعنى الان رسانه‏ها فعال نيستند، شايد يك دليلش اين باشد كه رسانه‏ها منتظرند كه خط حركت و شيو برخورد مشخص بشود، كه ما اين كار را تنظيم كرده‏ايم يعنى بنا است چند كار شروع بشود.
يكى اين‏كه دارد تركيبى درست مى‏شود كه افرادى در ميزگرد شركت كنند، (افرادى كه از هر جهت جامع باشد) اين بحث به طور مداوم خواهد بود، بنا است يك نظرخواهى از عموم مطرح بشود كه فرم آن تهيه شده الان داريم مشورت مى‏كنيم كه مذاكرات اين جلسه را كم كم منتشر بكنيم خود اين بحث‏ها به جامعه كشيده مى‏شود، فيلم‏ها و اينها را به ترتيب پخش بكنند و باز براى رسانه‏ها يك فكر جداگانه‏اى شده كه آقاى سعيد الذاكرين در اين مجلس مسؤول تنظيم اين امورهستند، افرادى را هم دعوت كرده‏اند كه دارند كار مى‏كنند اگر آقايان كمكى داريد جناب‏عالى، (اشاره به آقاى عميد زنجانى) يا بقى كمكى، فكرى، راهى داريد كه اين كار را زنده‏تر انجام بدهيم يا به من بدهيد يا مستقيماً به همان آقاى سعيد الذاكرين بدهيد بنا است با يك شيو درستى بحث‏ها به جامعه كشيده بشود يكى از كارهايى كه ما از شما تقاضا داريم اين است كه بالاخره ما بايد به اينها مطلب بدهيم، اخبار كميسيون‏ها را بدهيد، هر كميسيونى بگويد كه ما در اين جلسه‏مان چه بحث‏هايى كرديم؟ لازم هم نيست بگوييد نتيجه گرفتيم، آمديم دربار اين موضوع بحث كرديم، يك خبرى تنظيم كنيم ما مى‏توانيم روزى چندتا خبر به اينها بدهيم و كم كم اوج مى‏گيرد.
منشى (يزدى)- آقاى موسوى فرمايشى داريد بفرماييد.
ميرحسين موسوى- بسم الله الرحمن الرحيم. البته من در اين جلسه قصد صحبت نداشتم و گذاشته بودم در يك جلسه ديگر كه مطالب را منظم بكنم و خدمت سروران عزيز مطرح‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 260
بكنم منتها با اشاره يكى از برادران بزرگوارمان بالاخره آن چيزى كه به ذهن من مى‏رسد خدمت برادران عرض مى‏كنم. البته بنده مخبر كميسيون تمركز مديريت اجرايى هستم ولى الان به عنوان مخبر صحبت نمى‏كنم و نظريات شخصى خودم را در اينجا مطرح مى‏كنم:
يكى از دشوارى‏هايى كه من فكر مى‏كنم اين مجلس در مقايسه با مجلس خبرگان قبلى دارد اين است كه افرادى كه مى‏خواهند راجع به اين مسائل فكر كنند عملًا در مجلس خبرگان اول هيچ كدام لباس مسؤوليت را نپوشيده بودند و كاملًا از مسؤوليت‏ها جدا بودند و چه بسا ديد روشن و قلبى صاف و خارج از تعصب نسبت به مسائل داشتند وقتى كسى مسؤوليتى را مى‏پذيرد به طور طبيعى كشانده مى‏شود به سمت تعصباتى، چه به دليل مسؤوليت‏هايى كه مى‏پذيرد و چه به دليل شايد وسوسه‏ها و نظاير اينها براى همين خيلى بايد تلاش بشود كه ان شاء الله ما از اين مسأله بيرون بياييم و هميشه اين را به عنوان ضريب بايد در نظر بياوريم وقتى بنده صحبت مى‏كنم طبيعى است كه اين گمان باشد كه ممكن هست تعصباتى سايه بياندازد بر صحبت‏ها، منتها يك اتفاقى هم در نظام ما دارد مى‏افتد كه طبيعتاً يك كمى اين فكر را مى‏تواند تعديل بكند و خوش‏بينى بيشترى ايجاد بكند و آن اين است كه با نزديك به هشت سال كار، هم دور رياست جمهورى برادر بزرگوار و عزيزمان آقاى خامنه‏اى كه هميشه خدمت ايشان ارادت داشته‏ايم تمام مى‏شود و هم دور دولت كنونى تمام مى‏شود و ما وارد يك مرحله جديدى با اين تغييرات مى‏شويم.
براى همين، مى‏شود چنين تصور كرد كه در استدلال‏هاى قانون اساسى هم اين مسأله تعصبات كم‏رنگ‏تر به نظر بيايد به هر حال اين را به عنوان يك مسأله بايد ما در نظر بگيريم.
برادر عزيزمان جناب آقاى هاشمى مسائل و مشكلات را مطرح كردند، بنده هم شهادت مى‏دهم كه هم ايشان، هم مجلس، هم همه برادران بزرگوار ديگر در شرايط دشوارى كه در هشت سال گذشته داشتيم دائم از قو مجريه حمايت كرده‏اند و ايشان فرمودند كه يك مقدار مشكلات دستگاه اجرايى اينجا گفته بشود و باز بنده اين را مطرح مى‏كنم كه بسيارى از دشوارى‏هاى قو اجرايى يقيناً بر مى‏گشته به اشكالاتى كه ما در زمينه قانون اساسى داشتيم يعنى آن نوع اشكالات نه ضعف‏ها و اينها كه طبيعتاً اگر دولت ضعف داشته به خود دولت بر مى‏گردد بلكه گاهى كه دشوارى‏هايى در تصميم‏گيرى‏ها، در سياست‏گذارى‏ها و امثال اينها پيش بيايد كه اين دشوارى‏ها كم نبوده ولى عملًا بر مى‏گشته به ابهامى كه در قانون اساسى بوده و عدم روشن بودن وظايف هر كسى در پستى كه دارد مخصوصاً در رابطه با نهاد محترم رياست جمهورى و نخست وزيرى و اين مسأله هيچ ارتباطى هم با اين دوتا نهاد كه ان شاء الله بدون اين افراد هم همچنان يا در نظام خواهد بود يا به يك شكل ديگرى در خواهند آمد ندارد.
فرضاً در انتخاب وزراء آقاى خامنه‏اى حق خودشان بود و ديد شرعى خودشان را داشتند، ديد قانونى خودشان را داشتند و بنده يا هر فرد ديگرى كه در اين پست قرار مى‏گرفت طبيعى بود كه از همان زاويه اعتقادات خودش و وظايفى كه بر خودش لازم مى‏ديده انجام بدهد به مسائل مى‏نگريسته ولى نتيجه اين كار در بيرون اين مى‏شده كه ما لحظات بحران‏زايى را بگذرانيم.
حقيقتش اين است كه در مواردى اگر حضرت امام دخالت نمى‏فرمودند خوب ما مشكلات اساسى در كشور برايمان پيدا مى‏شد مخصوصاً در رابطه با مسأله انتخابات وزير كه يكى از
                        صورت مشروح مذاكرات شوراى بازنگرى قانون اساسى(جلسه‏14-1)، ص: 261
مهم‏ترين نقاطى است كه حتماً در قانون اساسى بايد براى آن راه حل روشنى يافته بشود گاهى شد كه حضرت امام در رابطه با انتخاب يك وزير هم دخالت فرمودند، راه حل نشان دادند نه اين‏كه بفرمايند كه، نه اين فرد باشد، اين فرد نباشد اصلًا ويژگى رهبر بزرگوار ما اين نبوده كه روى يك فرد خاص تأكيد بكنند بلكه اصولى را مطرح مى‏فرمودند و راه‏هايى را ارائه مى‏دادند كه ما اين مشكلات را از سر رد بكنيم ولى اگر اين دخالت‏ها نمى‏بود طبيعتاً اين كشمكش‏ها در حالتى كه ما در مصاف با يك دشمن خون‏خوارى بوديم، با جهان سر ستيز داشتيم و مشكلات عظيمى داشتيم و مشكلات وسيع در كشور بوده مى‏توانست بسيار ضربه زننده باشد و در نظام خلل وارد بكند، عملًا در تصميم‏گيرى‏ها هم همين مسأله بوده كار اجرايى، كارى نيست كه كليتش تجزيه بشود، دو قسمت بشود، سه قسمت بشود اينها اجزايش به هم پيوسته است اين استدلال درست است كه ما بايد برسيم به اين تمركز و قاعدتاً در اين زمينه نبايد شك و شبهه‏اى وجود داشته باشد.
اين‏كه ما تصور بكنيم كه سياست خارجى‏مان مى‏تواند از سياست داخلى جدا بشود، سياست داخلى از سياست‏هاى فرهنگى اقتصادى و امثال اينها جدا بشود نه اين‏جورى نيست سرنوشت همه وزارتخانه‏ها و بخش‏ها قويا به هم پيوسته و اين‏جور نيست كه ما يك بخشى را جدا بكنيم برايش يك شورايى درست كنيم يك قسمتى درست كنيم جاى سياست‏گذاريش را جاى ديگر قرار بدهيم و عملًا يك نتيجه خوبى را در جامعه بگيريم معمولًا هم اين مسأله فساد ايجاد مى‏كند و بى‏مسؤوليتى ايجاد مى‏كند و سبب از دوش انداختن مسؤوليت‏ها مى‏شود و هم مسؤول در جامعه روشن نيست كه از او بازخواست بشود كه اين كارى كه شد بالاخره اين نتيجه را داد، نشان دهنده غلط بودن سياست اين دولت هست، اين فرد هست، اين گروه است بهتر است اين سياست عوض بشود يا اين فرد عوض بشود و اين همان مشكلى است كه ما در ساليان گذشته بسيار داشتيم و ان شاء الله با تصميماتى كه شوراى بازنگرى قانون اساسى خواهد گرفت ما اين مشكلات را پشت سر بگذاريم.
حقيقتش اين است كه ما در جهان دشمنان زيادى داريم و دهه دوم انقلاب هم تصور اين هست و تحليل اين هست كه مشكلات ما كم نباشد! مگر اين‏كه از شعارهاى خودمان عدول بكنيم، مگر اين‏كه از اين شعارهاى اساسى انقلاب اسلامى دست برداريم! يا از ترويج اسلام دست برداريم! از صدور انقلاب دست برداريم! از تعهدمان در مقابل كشورهاى مسلمان دست برداريم! آن موقع دنيا ما را راحت مى‏گذارد ولى اگر ما بخواهيم اسلام را پياده كنيم و اگر همين داعيه‏اى كه الان داريم در جهان داشته باشيم نبايد خاطرمان جمع باشد كه در اين دهه دوم ما مشكل نداشته باشيم.
در چنين شرايطى طبيعى است كه ذهن به اين سمت برود كه مسؤوليت‏ها روشن بشود و بهتر آن است (مطابق تجربه‏اى كه در جهان هست) كه ما تمركزى در آن نوع اجرايى كه با هم ارتباط منطقى دارند به وجود بياوريم براى اين‏كه راحت‏تر كار بكنيم و با اين مشكلات بتوانيم برخورد بكنيم.
در ساليان گذشته ما اين مشكلات را فراوان داشتيم، در كشور، در سياست‏گذارى‏ها، در شوراها و يقيناً برادران عزيز و سروران گرامى در هشت سال گذشته ديده‏اند كه به دليل ضرورت‏ها،
                        صورت مشروح مذاكرات شوراى بازنگرى قانون اساسى(جلسه‏14-1)، ص: 262
به دليل همين نقص، به دليل همين ابهام شوراهاى گوناگونى گرداگرد دولت تشكيل شده، گاهى براى حمايت و پشتيبانى از جنگ تشكيل شده، گاهى براى انقلاب فرهنگى تشكيل شده، گاهى براى امور ديگرى.
شوراهايى كه عملًا ما اعتقاد داريم نقش قو مجريه را گرفته‏اند و تكه تكه كرده‏اند و اجبارى هم بوده، به اعتقاد من روى ضرورت بوده به خاطر ابهامى كه در قضيه بوده و تفكيكى كه در اين زمينه صورت گرفته و درست نبوده آن كارهايى كه انجام شده و شوراهايى كه به اصطلاح تشكيل شده و اين كارها را انجام داده يقيناً روى ضرورت بوده ولى ما مى‏توانيم طورى عمل بكنيم كه اين ضرورت‏ها را از بين ببريم، آنها را اگر متعلق به يك ظرف هستند به همان ظرف برگردانيم و اگر اين اجزاء مى‏توانند در كنار هم يك واحد قوى و مقتدرى را بسازند ما به آن رجوع بدهيم.
خوب حالا مى‏شود نمونه‏هاى زيادى را نام برد كه بنده خيلى به آن تأكيد نمى‏كنم، اگر لازم شد در جلسات آينده ان شاء الله اين مسائل بحث مى‏شود، البته در آن حدى كه كمك بكند براى راه حل‏ها، چرا كه در نگاه كردن به گذشته چه بسا نقارها و نظاير آن و اين‏جور چيزها هم بشود كه نه گفتنش مفيد است و نه اصلًا ضرورتى دارد و كمكى هم نمى‏كند ولى مى‏شود به آن بخش از تجربياتى كه مى‏تواند ما را كمك بكند كه به يك راه حل جامعى برسيم اشاره كرد.
ما در بحث‏هايى كه با همه برادران داشتيم (خارج از اين شركتى كه در جلسات اين شورا و در كميسيون دارم) طبيعى است كه وزراى محترم و نمايندگان و تمام دوستان و آشنايان كه برخورد مى‏كنيم اين يكى از مسائل حساس روز است و همه صحبت مى‏كنند، گفت و گو مى‏كنند، مخصوصاً كسانى كه اطلاعى در اين زمينه دارند صحبت‏هاى زيادى مى‏كنند و در مجموع يك تبادل نظر نسبتاً وسيعى در اين زمينه هست آن چيزى كه بنده تشخيص دادم و تجربه هشت سال گذشته هم پشتوانه اين ادعايى هست كه در اينجا خدمت شما برادران عزيز مطرح مى‏كنم اين است كه مسأله تمركز در قو مجريه به دوتا مسأله بر مى‏گردد:
اولًا يك بحثى هست كه كلًا قدرت قو مجريه كم است كه اين را رياست محترم جمهورى هم مطرح فرمودند، من با نظر ايشان به اين صورت كامل و قوى كه مطرح مى‏كنند موافق نيستم، من فكر مى‏كنم قو مجريه قوى هست، اقتدار دارد، جاهايى نقص دارد كه رياست محترم مجلس اينجا مطرح كردند.
در رابطه با وظايف نخست وزير يا رئيس دولت هر كه مى‏خواهد باشد (رئيس جمهور باشد يا نخست وزير باشد) ولى اين‏جور نيست كه اختيارات قوه مجريه خيلى كم باشد و ما اين اختيارات را به اندازه كافى داريم منتها عملًا اين اختيارات به اين دليل الان كم به نظر مى‏آيد و مشكل‏زا است كه تجزيه شده و عملًا مرتبط با همديگر نيست.
يكى از اين مشكلات بر مى‏گردد به دوگانگى كه بين وظايف نهاد رياست جمهورى و دولت هست، كابينه هست خوب اين يكى از اصلى‏ترين مشكلاتى است كه طبيعتاً اين شورا بايد حل بكند و در قانون اساسى بايد قطعاً اين مسأله حل بشود و مهم‏ترين دشوارى ما هم همين است.
حالا راه حل اين است كه نخست وزير حذف بشود، رئيس جمهور حذف بشود؟ يا مى‏تواند رئيس جمهور باشد با نقش تضعيف شده‏تر يا برعكس نخست وزير و رئيس جمهور باشند با
                        صورت مشروح مذاكرات شوراى بازنگرى قانون اساسى(جلسه‏14-1)، ص: 263
نقش ضعيف شده نخست وزير. اين چيزى است كه ما بعداً مى‏خواهيم به آن برسيم ولى اين اصل است يعنى واقعيت اين است كه در وضعيت فعلى ما شرايط مطلوبى را در اين رابطه نداريم و در اين رابطه بايد تصميم گرفته بشود.
مسأله دوم بر مى‏گردد به داخل خود آن قوه عمل كننده در قوه مجريه ما فكر مى‏كنيم در آنجا هم يك اصلاحاتى بايد صورت بگيرد من اين اصلاحات را (همان جور كه اول هم اشاره كردم) خيلى گسترده نمى‏يابم و با چند اقدام مى‏شود اين مشكلات را حل كرد كه من اين را اول مى‏گذارم به خاطر اين‏كه خيلى سريع مى‏توانم مسائل را در اين رابطه با توجه به تجربياتى كه دارم و اعتقاداتى كه دارم منتقل بكنم و بعد بر مى‏گردم به مسأله نخست وزيرى و رياست جمهورى.
يكى از اين مواردى را كه رياست محترم مجلس گفتند مسأله برنامه و بودجه بود كه ما در مجلس هم صحبت كرده‏ايم، در نطق‏هاى پيش از دستور و بودجه و نظاير اينها هم اشاره شده ولى بنده نتوانسته‏ام اهميت اين قضيه را منتقل بكنم واقعاً مسأله اين است (حالا رياست جمهورى باشد يا نخست وزير باشد به عنوان مسؤول قوه مجريه) اگر مسأله و دستگاه برنامه‏ريزى در ارتباط با آن نباشد ما يك نوع ضايعه و حتى فاجعه خواهيم داشت و البته در نطق‏هاى مجلس گفتن «ضايعه» به خاطر اين‏كه نمى‏خواستم مردم را نگران بكنم بنده اينجا مى‏توانم بحث بكنم كه واقعاً «فاجعه» بوده! در اين چند سال ما مشكلات اساسى داشتيم، ما به مردم ضربه زده‏ايم! ما به مردم آسيب رسانده‏ايم! ما به انقلاب لطمه زده‏ايم! به خاطر اين جدايى، و خيلى كارها مى‏توانستيم بكنيم، جلوى بسيارى از ضايعات را مى‏توانستيم بگيريم، صرفه‏جويى‏هاى وسيع مى‏توانستيم داشته باشيم، قدم‏هاى قوى‏ترى مى‏توانستيم برداريم به خاطر اين جدايى ما دائم آسيب ديده‏ايم و اين چيز روشنى هست و ما اين را مى‏توانيم بحث بكنيم اين طبيعتاً برگشتش به هر كه (حالا نخست وزير باشد يا رئيس جمهور باشد، مسؤول اجرايى باشد) او يك مقدارى از مشكلات را حل خواهد كرد.
يك نكته ديگرى بوده كه بر مى‏گردد به تفسير اصل 134 قانون اساسى كه مسأله بسيار بااهميتى است در اين رابطه كه اگر مخصوصاً برادران عزيز بزرگوار شوراى نگهبان باشد در تفسيرى كه در رابطه با اصل 134 قانون اساسى شد مخصوصاً قسمت جمله آخر نخست وزير را در مقابل مجلس مسؤول ندانستند و مسؤول كارهاى هيأت دولت دانسته شده ولى عملًا مسؤول در مقابل كارهاى اجرايى قلمداد نشد اهميت اين تفسير اوايل خيلى روشن نبود ولى به تدريج اين نوع تفسير منجر به اين شد كه فرضاً شوراى امنيتى كه هميشه زير نظر رئيس قوه اجراييه هست به خاطر اين‏كه گفتند نخست وزير نمى‏تواند پاسخگوى مجلس باشد و نبايد نقش اجرايى داشته باشد همان سال اين لايحه را نخست وزيرى تهيه كرده بود و اين شوراى امنيت در داخل خود نخست وزيرى هم بود زمان برادر عزيز شهيد رجائى، شهيد باهنر، برادرعزيزمان جناب آقاى آيت الله مهدوى‏كنى و بعد هم مدتى در اين دولت كارهايى هم شد و بعد يك دفعه ديديم كه اين حذف شد رفت داخل وزارت كشور بعد از يك مدتى به خاطر همين تفسير عملًا وزراى مشاور حذف شدند و نقش نخست وزير در شوراهاى مختلف به تدريج حذف شد تا آن اندازه‏اى كه حتى آمديم يك شوراى عالى كشاورزى گذاشتيم براى هماهنگى در امور كشاورزى به خاطر اين‏كه اين مسأله اولويت داشت و تشكيك شد كه اين مسأله اصلًا غير قانونى است و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 264
نخست وزير نمى‏تواند در رأس چنين شورايى قرار بگيرد و ما از ترس اين‏كه شوراى اقتصاد را از دست ندهيم با اين‏كه قانون بودجه يك مشكلاتى داشت اين را به مجلس نياورديم كه ممكن است برود به شوراى نگهبان و براساس اين تفسير نخست وزير از رأس شوراى اقتصاد هم كنار برود عملًا يك پاشيدگى به معناى كامل به وجود بيايد اين‏كه به نظرم اول مى‏آمد كه وقتى كه مجلس در اين زمينه تصميم گرفت و تفسير هم مى‏شد اين به نفع دولت و به نفع كابينه هست كه بگويد نخست وزير، مسؤول در مقابل مجلس نيست ولى وقتى كه اين عواقب را ما براى اين قضيه ديديم عملًا مشخص شد كه اين منجر به تضعيف شديد دولت انجاميد و آن تمركز را به معناى واقعى مورد تهديد قرار داد.
من اعتقاد دارم كه عملًا در رابطه با اقتدارى كه گفته مى‏شود در قو مجريه ضعيف هست ما اين دوتا نكته را اضافه بكنيم بخش عمده (من نمى‏گويم همه) مسائل حل خواهد شد بلكه بخش عمده‏اى از مشكلات حل خواهد شد و ما مشكل زيادى نخواهيم داشت گفتم اين را من به بحث مى‏گذارم يعنى به عنوان فردى كه بالاخره در اين هشت سال در كوران اتفاقات، تجربيات، برخوردهاى گوناگونى كه كم نبوده، ما شرايط گذشته‏مان يك شرايطى عادى نبوده مثل كشورهاى ديگر كه اتفاقى نباشد من يك موقعى فكر مى‏كردم اتفاقاتى كه در عرض يك ماه در كشور ما مى‏افتد گاهى مساوى ده‏ها سال يك كشور ديگر هست براى همين دولت در اين زمينه تجربيات وسيعى دارد و بنده براساس تكيه به چنين تجربه‏اى اين را اينجا مطرح مى‏كنم.
البته گفتم يك جزئيات ديگرى هست كه آن را ما ان شاء الله در موقع ديگرى بحث مى‏كنيم ولى اينها اساسى هست، مهم آن همين چيزها است: يكى مسأله امور برنامه‏ريزى است من اخيراً ديدم كه در مجلس به خاطر همين تفسير، بحث جدا كردن امور استخدامى از نخست وزيرى هم هست كه متأسفانه اين هم يكى از آن موارد خطرناكى است كه در همين مسأله بررسى قانون اساسى بايد اين مشكل «مسؤول بودن نخست وزير» حل بشود به طور طبيعى راه حلى براى آنها پيدا خواهد شد.
مسأله اول كه مهم‏ترين بحث قوه اجرايى است و يكى از مهم‏ترين بحث‏ها بعد از مسأله رهبرى در خود مجلس خواهد بود من فكر مى‏كنم جا دارد كه با توجه بسيار زيادى اينجا مواجه بشود و همه حساسيت نشان بدهند به خاطر اين‏كه ما با اين مسأله در حقيقت سرنوشت آينده قوه مجريه را به عنوان قوى‏ترين بازوى نظام و تعيين كننده‏ترين بازوى نظام رقم مى‏زنيم بنده يك موقعى فكر مى‏كردم اين‏كه در كشور ما امام قوى است و رهبرى قوى است خوب در شرايطى اگر اين قوت رهبرى نباشد، چنين تصورى كه محال نيست؟ ما در قالب حضرت امام با يك فردى كه مربوط به هزاره‏ها است رو به رو هستيم، با يك قدرت استثنايى. طبيعتاً با اين تمركزى كه در قو اجرايى هست اگر خود اين قو اجرايى به خوبى تنظيم نشود در راستاى اهداف انقلاب و دفع كردن خطرهايى كه اين انقلاب را تهديد مى‏كند حتى مى‏تواند اگر ما بى‏مبالاتى بكنيم تهديدى براى نظام اسلامى ما و تهديدى براى رهبرى باشد، به خاطر قدرت عظيمى كه در اين مركز ما داريم، در اين دستگاه اجرايى ما داريم طبيعى است كه براى همين ما به اين مسأله توجه ويژه‏اى را داشته باشيم.
بحث‏هايى كه ما در اين مدت كرده‏ايم، البته در يكى دو سال گذشته به طور مكرر بحث‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 265
مى‏شده كه اين حالت دوگانه به ضرر كشور هست و گاهى در جلسات خصوصى و خدمت رؤساى محترم سه قوه من اين را مطرح مى‏كردم كه اگر وضع به اين ترتيب هست بهتر است برويم با حضرت امام صحبت بكنيم كه رئيس دولت را مشخص بكند و مسأله منتقل بشود به روش رياستى كه ما اين وضعيت و اين تلاطم را نداشته باشيم و مشكلات حل بشود ولى الان كه براى ما فرصت انديشيدن و تصميم روشنى در اينجا فراهم شده و مى‏توانيم به طور وسيع در اين زمينه مطالعه بكنيم و بهترين تصميم را بگيريم.
من به ذهنم مى‏آيد كه با توجه به اين تجربيات عملًا راهى كه بايد انتخاب بشود اين هست كه اگر بخواهيم قدرت را در يك نقطه‏اى متمركز بكنيم اين همان نقطه اى باشد كه مسؤوليت بپذيرد و به طور روشنى اين مسؤوليت هم بتواند تعريف بشود و اگر سوء استفاده از اين اقتدار عظيم شد بتوان با اين پست و با اين مقام برخورد كرد.
طبيعتاً ما قانون را براى افراد كه نمى‏نويسيم ما بعد از اين‏كه رفتيم در ستاد فرماندهى كل و قبلًا هم يك كمى با مسائل نظامى بالا جبار برخورد داشتيم و اين اواخر اين چند ماه ديديم كه آقايان وقتى كه طراحى نظامى در مقابل دشمن مى‏كنند نمى‏آيند بگويند كه اينها دوتا لشكر در خط دارند ما چندتا لشكر در آنجا بچينيم كه مشكل را حل بكنيم، تهديد را حل بكنيم، بلكه تهديدات بالقوه به حساب مى‏آيد عملًا دشمن براى ما چه خطرى مى‏تواند ايجاد بكند؟ آيا عراق مى‏تواند خوزستان را بگيرد يا نمى‏تواند بگيرد؟ اگر مى‏تواند با اين نيروى فعلى بگيرد ما براى حفظ خوزستان بايد طرح داشته باشيم ضمن اين‏كه به اين مسأله نبايد توجه داشته باشيم كه الان اين 24 ساعته نمى‏خواهد خوزستان را بگيرد، به همين حالت كه اگر اين مسأله منتقل بشود كه دشمن مى‏تواند خوزستان را بگيرد، ما احساس مى‏كنيم چنين تهديدى هست و دشمن تشويق مى‏شود كه اين تهديدش را عملى بكند و ما در مقابلش بايد مسائلى را پيش‏بينى بكنيم كه عملًا مقابله با آن تهديد كرده باشيم.
در رابطه با مسائل سياسى و آتيه كشور هم ما به همين روش بايد عمل بكنيم اين‏كه در وضعيت فعلى فرضاً برادر بزرگوارى، برادرى كه همه به او اطمينان دارند و نقش بنيانى و اساسى در انقلاب اسلامى داشته و جزو آزادانديش‏ترين مسؤولان نظام هست بنده خوب يك مدتى در رابطه با همين مسأله ارتش و سپاه به عنوان رئيس ستاد فرماندهى كل قوا كار كرده‏ام و در اين هشت سال همان‏طور كه ايشان فرمودند كاملًا كار شده، ايشان با كرامت و با بذل و بخشش بسيار زياد با قو مجريه برخورد كرده و واقعاً هم بنده ديده‏ام گاهى ايشان مورد اتهام هم قرار گرفته‏اند كه چرا از قو مجريه و از دولت اين قدر دفاع مى‏كنند! ولى ما كه قانون را براى ايشان نمى‏نويسيم، ما قانون را براى رئيس جمهورها مى‏نويسيم، براى افراد گوناگونى مى‏نويسيم.
ما در اين نظام بنى‏صدرى را هم ديديم، در اين كشورها هم آدم‏ها مثل آقاى هاشمى با آن سوابق و با آن خويشتن‏دارى و با آن تقوا كه نمى‏توانند باشند اگر واقعيت دارد كه بعضى از افراد مى‏توانند زير پوشش و در لباس زيبايى جلوه بكنند، اعتماد مردم را جلب بكنند، اعتماد روحانيت را جلب بكنند و به اين قدرت دست پيدا بكنند ما نمى‏گوييم كه اين قدرت به رئيس جمهور داده نشود، اگر مى‏خواهد به رئيس جمهور داده بشود بايد ديده بشود كه چگونه اگر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 266
طغيانى صورت گرفت ما سريعاً بتوانيم آن را مهار بكنيم و يا اگر راه حل‏هايى پيدا شد كه عملًا اين تهديد را كمتر در بر داشت ما اين را بايد برخورد بكنيم.
اين مسأله قطعى است كه بايد در كارها تمركز داشته باشيم ولى ما اعتقاد داريم كه در جايى اين تمركز باشد كه مسؤوليت‏پذيرى در آن بسيار بالا باشد، بشود از او حساب‏كشى كرد، آن قدر قدرت بالا نباشد كه اگر خداى نكرده طغيانى باشد اگر هر اتفاقى در زندگى ما بيفتد، آخر معلوم نيست كه بقيه عمرمان هشت سال است، چهار سال است، سه سال است، دو سال است! اين زندگى دست خداست ولى ما فكر مى‏كنيم نهادى كه اينجا ترسيم مى‏كنيم براى ده سال، بيست سال، سى سال همين تشكيلات خواهد بود و افراد مختلفى اين پست‏ها را در اختيار خواهند گرفت.
آيا اين چيزى كه ما ترسيم مى‏كنيم، چارچوبش را ترسيم مى‏كنيم و فردى كه در آن چارچوب مسؤوليتى را قبول مى‏كند آيا او قابل مهار هست؟ اگر يك فرد ناجورى در آن دخالت بكند آيا از او خطرى متوجه ما هست يا نه؟
در اينجا من يك اشاره‏اى بكنم: در الگويى كه به رياست جمهورى اصالت داده‏اند، رياست جمهورى به معناى خيلى قوى و مقتدر خودش مطرح مى‏شود، در آن چيزى كه در كميسيون ما هم پخش شد همين مسأله مطرح شده و من به آن اشاره مى‏كنم:
در اين طرح عملًا به الگوى آمريكا اشاره مى‏شود، من مى‏گويم خوب است ما يك كمى الگوى آمريكا را بشكافيم و ببينيم آيا نظام ما قابل قياس با آنجا هست يا نه؟
اولًا از دويست سال پيش در نظام آمريكا يك حكومت مردمى، حالا پشت سر آن حاكميت با سرمايه‏دارها بوده ولى بالاخره اين‏جور هم نبوده كه يك فرد بتواند قلدرى بكند و قدرت را قبضه بكند و فراتر از قانون برود در آنجا سابقه دارد ولى اگر به مردم آنجا گفته بشود رئيس جمهور شما مى‏خواهد يك ديكتاتور بشود، مى‏خواهد همه چيز را فراتر از قانون عمل بكند، اصلًا به ذهنشان نمى‏آيد! اصلًا خود افكار عمومى و جو عمومى و اين عادت عمومى خنثى كننده بسيارى از خطرها است.
ما فقط ده سال است انقلاب كرده‏ايم، بعد از دو هزار و پانصد سال حكومت شاهنشاهى يك لايه نازكى از آزادى و حكومت دين و حكومت اسلام و حكومتى كه مبتنى بر آزادى انسان‏ها است ما پشت سر داريم، خيلى راحت اين پوسته مى‏تواند شكافته بشود، خيلى راحت در مصاف با بحران‏ها و دشوارى‏ها و سختى‏ها و توطئه‏هاى گوناگون مى‏تواند اين به فراموشى سپرده بشود ما ديديم كه گفته مى‏شد فرضاً مجلس هفت هشت ميليون رأى دارد، من يازده ميليون رأى دارم! رأى من بالاتر از مجلس است! خوب اين حرف قانونى نبود ولى گفته مى‏شد در اين كشور و آزاد هم گفته مى‏شد و برايش كف هم زده مى‏شد و سوت هم كشيده مى‏شد و يك عده‏اى هم دنبال اين مسأله راه مى‏افتادند.
خوب ما اين را كه امتحان كرده‏ايم، آن هم در سال دوم و سوم انقلاب اين را لمس كرديم خوب اين مسأله در آينده هم مى‏تواند اتفاق بيفتد گاهى بحث شده يقيناً آقايان شنيده‏اند كه بحث اين شده كه اين اواخر فشار روى ما زياده بوده و همه اينها البته به مسأله تشكيلات بر نمى‏گردد واقعاً نظام ما خوب كار كرده، نظام ما آزادى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 267
خودش را حفظ كرده، نظام ما استقلال خودش را حفظ كرده، نظام ما از كس ديگرى كمك نگرفته و عليرغم اينها خوب بالاخره جنگ فشار مى‏آورد، مشكلات دارد، در همين دوران فشار گاهى احساس شده كه چه خوب است كه يك فرد مقتدر، يك فرد ديكتاتور خوبى روى كار بيايد يعنى اين بحث راهمه‏تان شنيديد، اين مى‏تواند زمينه عمومى پيدا بكند، گسترده بشود هيچ دليلى ندارد كه ما به خاطر اين‏كه در رابطه با يك برادرى كه نظر داريم ما از نظر دور نگه داريم بگوييم چنين چيزى امكان‏پذير نيست ولى در مورد فلان فردى كه امتحان خودش را داده اين چنين هست ولى آيا همه افرادى كه ما در قالب اين تشكيلاتى كه طراحى مى‏كنيم روى كار خواهند آمد همين ويژگى را خواهند داشت؟
ما ديديم با آن قدرتى كه حضرت امام داشتند و تكيه‏اى كه مردم به ايشان داشتند و اعتمادى كه مردم از ايشان داشتند مسأله بنى‏صدر حل شد مسأله بنى‏صدر را مجلس حل نكرد، به اعتقاد من مسأله قدرت را امام حل كرد مسأله اين نيست كه ما بگوييم كه فقط حق عدم كفايت را به مجلس مى‏دهيم مگر كنار زدن يك فردى كه 17 ميليون، 18 ميليون، 20 ميليون نفر رأى پشت سرش هست به اين سادگى است كه ما بتوانيم اين كار را بكنيم؟ تا موقعى كه ما بخواهيم اين كار را بكنيم تمام كشور مى‏تواند به آشفتگى برسد.
در رابطه با آمريكا مسأله ديگرى ما داريم الان مهم‏ترين مسأله ما چيست؟ همين مسأله تدوين قانون اساسى است به اعتقاد من برعكس آن چيزى كه برادر عزيزمان جناب آقاى عميد مى‏گويند روزنامه‏ها نه اين‏كه تشنه اين مطلب نباشند كه نمى‏نويسند، حقيقتش اين است كه تا از اينجا خط نگيرند يك كمى ترس در دلشان هست كه مطلب نمى‏نويسند! شما نگاه كنيد سر مسأله «واترگيت» دوتا خبرنگار «واشنگتن پست» چه بر سر «نيكسون» آوردند كه بالاخره او را از آن داير حكومت بيرون كشيدند.
واقعاً در كشور ما رسانه‏ها اين قدرت را دارند كه اگر يك فردى بخواهد تمام قدرت را در خودش جذب و قبضه بكند، حرف بزنند ولى آيا اين كار را مى‏كنند؟ آيا تلويزيون اين كار را مى‏كند؟ روزنامه‏ها اين كار را مى‏كنند؟
ما در جامعه خودمان به اين نهادهايى كه كنترل كننده و مسؤول در حد اسلام هستند آن قدر ريشه داده‏ايم و در كشور ما رشد كرده‏اند كه اگر با چنين خطرى رو به رو بشويم آنها با قدرت جلو اين مسأله بايستند نه، چنين چيزى نيست.
خوب، همين مسأله «مك فارلين» در آمريكا الان سه سال است كه مطرح است و هنوز آن «نورث» را مرتب به دادگاه مى‏كشند اخيراً هم يك محكوميت 10 ساله به او دادند هى رهايش مى‏كنند و دائم دارد تحليل داده مى‏شود، مدرك داده مى‏شود، بحث و گفت و گو مى‏شود خوب جامعه آمريكا يك چنين جامعه‏اى است كه قابل قياس با ما نيست.
بنده يادم هست در رابطه با همين مسال «مك فارلين» كه خوب قوى عمل كردند حضرت امام هم جلوى سوء استفاده‏اى را كه از اين مسأله مى‏شد گرفتند ولى ما نتوانستيم حتى در روزنامه‏هاى به اين قضيه تحليلى با جزئياتش به مردم ارائه بدهيم خودمان نسبت خوب اين نشان دهند اين است كه آن بنيادهايى كه ما اين همه تكيه مى‏كنيم كه آزادانه اين كشور را حفظ بكنند آيا قوت پيدا كرده‏اند يا نه؟ به اعتقاد من هنوز در اين زمينه ما ضعيف هستيم، هنوز خيلى بايد كار بكنيم كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 268
اين نهادها را جا بياندازيم به شكلى كه اگر به يك فردى هم قدرت را هم داديم در نظرمان باشد كه اگر فسادى بود، زياده‏روى بود، فراتر رفتن از حدود قانونى بود در اين كشور رسانه‏هايى باشد، حلقوم‏هايى باشد كه فرياد بكشند و دستشان بلندگو باشد و بتوانند حرف بزنند به اعتقاد من، ما اين چيزها را نداريم و اين هم يكى ديگر از مسائلى است كه در رابطه با ...
در رابطه با نخست وزيرى همان قدر كه استدلال مى‏شود احزاب براى ثبات دولت ضرورت دارد در عين حال در كشورى مثل آمريكا يك جريان‏هاى معينى تعيين كنند سياست‏ها هستند ما مى‏گوييم كه رئيس جمهور آمريكا با آن اختيارات وسيع در رأس به اين معنا نيست كه واقعاً هم اختيارات دست او باشد، يك جريان سازمان يافته‏اى امور را هدايت مى‏كند شما در زمان كارتر حتماً شنيده‏ايد آن مثلث جهانى را كه انديشمندانى از ژاپن و اروپا و آمريكا در رابطه با سياست‏هاى كارتر تصميم گرفتند نه اين‏كه كارتر در اين زمينه به تنهايى تصميم بگيرد و افرادى مثل «برژينسكى» و «كسينجر» و افرادى در ژاپن و افرادى در اروپا خوب ما مشكل‏مان اين هست كه در كشورمان چنين جريان‏هايى نيرومند (چه به صورت حزبى، چه به صورت غير حزبى) نداريم و تصميم‏گيرى‏ها واقعاً به شدت متاأثر از تمايلات شخصى ما است.
اگر اختيار به طور قطعى فرضاً دست من باشد به خاطر اين‏كه اين جريان نيست و نيرو نمى‏دهد و نظر كارشناسى نمى‏دهد و هدايت نمى‏كند، امشب مى‏خوابم و يك فكرى به نظرم مى‏آيد و فردا (چون قدرت مطلقه هست) يك فكرى به نظرم مى‏آيد آن را اجرا مى‏كنم و جلوى هيچ كس پاسخگو نيستم و در اين زمينه كسى تعيين كننده نيست.
در آمريكا اصلًا چنين مسأله‏اى نداريم يا اگر در كشورهايى كه نظام پارلمانى جا افتاده است دقت بشود احزاب تعيين كننده هست و اگر استدلال مى‏شود كه نداشتن حزب در كشورمان ضعفى براى نظام كابينه‏اى هست ضعف بزرگ‏ترى در رابطه با رياست جمهورى هست كه مى‏تواند او را تبديل بكند به فردى كه خودش تنهايى تصميم‏گير است و به اصطلاح حرف مى‏زند و عمل مى‏كند.
يك نكته‏اى كه بسيار بسيار با اهميت است و به اعتقاد من بايد به آن توجه بشود اين است كه در آمريكا يك حكومت فدرال داريم يعنى يك عدم تمركز شديدى در آنجا مطرح است يعنى اين‏جورى نيست كه فرضاً رئيس جمهور بتواند فرماندار «كاليفرنيا» را بردارد.
در همين انتخابات اخير، رقيب «بوش» فرماندار يكى ازايالات آمريكا بود (يعنى فرماندارها در حد رئيس جمهور براى تك تك ايالت‏ها نقش دارند) بله در سياست خارجى و در سياست دفاع و در سياست‏هاى پولى كلان اين بانك «فدرال رزرو» عمل مى‏كند، سياست‏هاى پولى كل آمريكا را تنظيم مى‏كند در زمين دفاعى يك پليس فدرال دارند كه بر پليس‏هاى محلى حاكميت دارد ولى ماليات و بسيارى از قوانين و اقدامات در داخل تك تك ايالت‏ها صورت مى‏گيرد، اين‏جور نيست كه رئيس جمهور در رأس باشد يا يك فردى در رأس باشد بتواند فرماندار آنجا را عوض كند، استاندار را عوض كند، حتى بخشدار را عوض بكند، تمام افراد را عوض بكند، زير و رو بكند امروز يك تصميم بگيرد، فردا تصميم ديگرى بگيرد.
در كشور ما همچون حالتى نيست بافت و ساختار كشور ما، آن چيزى كه تنظيم شده و آن چيزى كه به ما به ارث رسيده به شدت متمركز هست، ما مى‏خواهيم بدون اين‏كه يك مسؤوليتى در اين رأس بگذاريم يك فردى را در آنجا بگذاريم مطابق اين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 269
چارچوبى كه الان اينجا داده شده بنده مى‏خواهم بحث بكنم ما وقتى مجموع اينها را در نظر مى‏آوريم و آن چيزى كه درست به نظر مى‏آيد و مى‏تواند با اطمينان آدم را به رأى‏گيرى بكشاند و اعتقاد ما اين است كه راه حلى انتخاب بكند كه تمركز باشد، مسؤوليت شناخته بشود، اين تفرقه‏ها از بين برود ولى در عين حال جايى باشد كه تهديد كمترى متوجه نظام باشد نظام اگر خواست بتواند از او حساب‏كشى بكند.
ما كه از حاكميت فكر 270 نفر مى‏ترسيم، چطور حاكميت يك نفر را به طور مطلق اينجا قبول مى‏كنيم؟ اين چيزى كه ارائه داده مى‏شود، اگر رئيس جمهور در حد نخست وزير باشد كه بيايد مجلس به سؤال پاسخ بدهد، برود مسؤول باشد و نظاير اينها كه عملًا اين چيز امكان‏پذير نخواهد بود ما ديديم وقتى كه 10 ميليون رأى مردم پشت سر كسى باشد نه شايسته هست و نه امكان‏پذير هست كه بيايد هى دائم به مجلس و نه مجلس او را مى‏تواند بكشاند. مجلس هم كه نمى‏خواهد كه دائم بحران ايجاد بكند.
مى‏بيند دو مرتبه، سه مرتبه دعوت كرد او يك جواب سر بالايى داد و عملًا مى‏شود همان چيزى كه نبايد بشود خوب يك همچنين وضعيتى هست، ما در رابطه با رياست جمهورى چنين مسأله‏اى داريم كه به اين شكلى كه الان مطرح هست كه حتى نخست وزير به صورت معاون در مى‏آيد، حتى در شكل اين‏كه يك نخست وزيرى كامل داشته باشيم منتها بدون اين‏كه بتوانيم يك جايى رئيس جمهور را تثبيت و كنترل بكنيم و يك جايى از او حساب‏كشى بشود باز هم فكر مى‏كنيم كه وسيله‏اى براى تثبيت همين خدا نكرده پيش آمدن همين ديكتاتورى خواهد بود و به صلاح مملكت نيست چرا كه آن موقع بحث مى‏شود كه فلان پست مبرا از هر مسؤوليتى است معناى اين قضيه همين است پس مسؤوليت‏ها بر عهد كيست؟ بر عهد نخست وزير و دولت است و اين نخست وزير و دولتى كه رئيس جمهور بايد حرف آخرش را بزند! سياست خارجى‏اش را او بايد تعيين كند، سياست اقتصادى‏اش را او بايد تعيين بكند، مشكلات او را ... خوب وزير چگونه مى‏تواند در اينجا مسؤول باشد؟ وزير را كه مجلس تعيين مى‏كند كه در اين روش پيش‏بينى شده و فرقى كه با نظام آمريكايى دارد تنها در اين نكته هست وزيرى كه مجلس تعيين مى‏كند عملًا آن حرف نهايى و اساسى را او خواهد زد (خوب طبيعتاً كسى كه در رأس است نمى‏آيد كه در خرده‏ريزه‏ها دخالت بكند) حرف نهايى را او خواهد زد بدون اين‏كه مسؤوليتى در مقابل مجلس داشته باشد خوب اين دستگاه اجرايى ما را كاملًا سوق مى‏دهد به سمت خمودگى، به سمت بى‏مسؤوليتى، و به سمت تقويت همان ترتيبى كه اشاره كردم.
من به يك مورد ديگرى هم خدمت برادرها اشاره مى‏كنم و بعد راه حل‏هايى را كه به ذهن مى‏رسد مطرح مى‏كنم البته من به عنوان مخبر اينجا قويا همان چيزى را كه در كميسيون گفته شده مطرح خواهم كرد، مسائلش را مطرح كرد ولى اين چيزى كه الان خدمت برادران مطرح مى‏كنم نظر شخصى خودم هست و فعلًا به عنوان مخبر در اينجا صحبت نمى‏كنم.
در رابطه با مسال رياست جمهورى راه حلى كه به ذهن من رسيده همان اشكالى كه جناب آقاى هاشمى فرمودند وارد هست كه ما رياست جمهورى را نمى‏توانيم حذف بكنيم ولى ما اعتقاد داريم كه ما نبايد درصدد حذف رياست جمهورى باشيم.
اولًا يك تعصب را در ذهن خودمان بايد بشكنيم و بايد هر چه مصلحت اسلام و ملت‏مان‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 270
است آن‏جور عمل بكنيم يقيناً ما كه نمى‏خواهيم به لغات و واژه‏ها و اين پست‏ها رسالت بدهيم و بگوييم كه به طور ذاتى اينها اصالت دارند، نه، هرچه صلاح هست بايد همان را عمل بكنيم اگر يك موقعى ما به اين نتيجه برسيم كه اسم جمهورى نباشد، اسم حكومت اسلامى باشد، اصل پياده شدن اسلام است يعنى مثلًا به آن برسيم من فكر مى‏كنم هيچ‏گونه ابايى نبايد باشد اصل صلاح مملكت هست، صلاح كشور هست، صلاح اسلام هست كه آن بايد در نظر گرفته بشود ولى ما مى‏گوييم كه اصلًا ما به اين مسأله نمى‏رسيم ما مى‏گوييم كه عملًا مى‏شود راه حلى پيدا كرد كه رئيس جمهور باشد، نخست وزير باشد منتها تمركز امور هم باشد چگونه؟ فرضاً يكى از راه حل‏ها: ما مى‏گوييم كه نخست وزير را رئيس جمهور به مجلس معرفى كند يك دشوارى‏هايى در اين زمينه معمولًا هست ولى قابل حل است، ما ديديم كه اين دشوارى‏ها غير قابل حل نيستند ما مى‏توانيم راه حل برايش پيدا بكنيم.
رئيس جمهور اصل 126 قانون اساسى را دارد كه تطبيق مصوبات دولت هست با قوانين كه توى اين فرم رياستى، اين اختيار داده شده به رئيس دولت. رئيس جمهور، رئيس دولت است، خودش قانون وضع مى‏كند، خودش مى‏گويد موافق قانون اساسى است، خودش مى‏گويد موافق قوانين مجلس است اين يكى از خطرها است.
الان يكى از حسن‏هاى رياست جمهورى همين قضيه هست ما حساب كرديم در حدود 5- 6 درصد از مصوبات دولت كه گاهى حياتى هم هست توسط نهاد رياست جمهورى به خاطر تطبيقى كه با قوانين ديگر مى‏دهند مى‏گويند خلاف قانون اساسى است، خلاف فلان قانون است، رد مى‏شود.
اين قضيه در اين نظام رياستى بر مى‏گردد به خود رياست جمهور، در حالى كه خود رياست جمهورى رئيس كابينه هم هست ما مى‏گوييم كه در حالت كابينه‏اى رياست جمهورى اصل 126 را دارد يعنى اختيار تنظيم قواى سه‏گانه را دارد كه مى‏شود برايش تضمين گذاشت، راه حل پيدا كرد مسأله پيشنهاد نخست وزير را دارد بنده مى‏خواهم بگويم كه مى‏شود حتى پيشنهاد عزل نخست وزير را هم به رئيس جمهور داد براى مجلس. در غير اين صورت در غير از اين اختيارات مسال انتخاب وزراء و مسال عزل وزراء در اختيار نخست وزير.
بنده با تجرب 7- 8 ساله‏اى كه دارم، چند ماهى در خدمت شهيد بزرگوار رجائى و شهيد باهنر (به عنوان وزير خارجه) و برادر عزيزمان آيت الله مهدوى بوديم بنده اعتقاد دارم حل «مسال وزراء» كليد حل كلى اين مشكلات است اصل از همين جا شروع مى‏شود، ابهامات از همين جا شروع مى‏شود، تفاسير گوناگون از همين جا شروع مى‏شود، توقعات از همين جا شروع مى‏شود.
شما تصور بكنيد مثلًا نخست وزير حق خودش را اعمال مى‏كند، رياست جمهورى حق خودش را اعمال مى‏كند و چه بسا نظر رياست جمهورى هم صائب باشد ولى ما در هفت هشت ماه گذشته بالاخره به انتخاب و معرفى وزير بازرگانى بعد از معرفى وزراء نرسيديم، حالا به فرض هم كه برسيم، با اين وضعيتى كه رياست محترم مجلس مطرح كردند اين وزير نمى‏داند كه بالاخره بايد خط رئيس جمهور را بخواند يا خط نخست وزير را؟ مصوبات دولت را بايد اعمال بكند يا اگر يك جورى ديگر سياست‏گذارى شد آن را بايد اعمال بكند اين است كه عدم تمركز به وجود مى‏آورد، اين است كه مشكلات به وجود مى آورد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 271
حقيقتش اين است كه الان وزير خارجه ما در رابطه با سياست‏گذارى به 4- 5 مرجع رجوع مى‏كند و تا تأييد اين 5 مرجع را نگيرد اصلًا كارى انجام نمى‏دهد! اين باعث ضعف نظام است البته من مشكلات وزير خارجه را درك مى‏كنم و اين را به عنوان قوت او مطرح مى‏كنم نه به عنوان ضعف او كه اگر اين كار را نكند ايشان ضربه خواهد خورد براى ايشان مشخص نيست كه بالاخره سياست را دولت تعيين مى‏كند؟ قطع رابطه را دولت تعيين مى‏كند؟ ارتباط را دولت تعيين مى‏كند؟ پيشرفت‏ها يا عقب رفت‏ها را دولت تعيين مى‏كند يا اين‏كه به مسؤولان و برادران بزرگوار ديگر بايد رجوع بكند؟ خوب به عنوان مشورت ممكن است به بعضى جاهاى ديگر رجوع بكند ولى به عنوان دستور العمل كه نبايد رجوع بكند الان اين‏جورى هست! بنده ريشه‏اش را بر مى‏گردانم به همين ابهامى كه در اينجا وجود دارد بايد به نحوى حل بشود حالا ممكن است در روش رياست جمهورى يا در روش نخست وزيرى حل بشود، اين جزو پيشرفت‏هاى ما خواهد بود، منتها آن چيزى كه اعتقاد بنده هست و مخصوصاً توى اين 2- 3 هفته‏اى كه مسأله جدى شده خيلى فكر كردم و به ذهنم آمده كه واقعاً آن كليد اصلى مشكل كه عدم تمركز را ايجاد كرده و مشكلات ايجاد كرده اين هست و اگر اين تحليل من فكر مى‏كردم با تغييرات جزئى در 5- 6 تا اصل مشكل اين تمركز قو مجريه را ما مى‏توانيم حل بكنيم، رئيس جمهور هم مى‏توانيم داشته باشيم، مردم هم مى‏توانند بيايند رأى بدهند، مقام خودش محفوظ هست، جنب تشريفاتى هم به هيچ وجه ندارد ولى طبيعى است كه نقش الان را ندارد يعنى اگر مصلحت اين است بايد اين را قبول كرد يا بالاخره بايد اختيار را به رياست جمهورى بدهيم يا به نخست وزيرى اگر به نخست وزير بدهيم در اين حالتى كه بنده مطرح مى‏كنم رئيس جمهور مقام بالا و مهمى دارد و گاهى هم تعيين كننده و نگه دارند كشور از بسيارى از خطرات هست.
خوب، نخست وزير مى‏آيد و مى‏رود، اين مدت اگر ما آنجا يك رئيس جمهور داشته باشيم، قوى هم باشد و اختيار عزل و پيشنهاد عزل را هم داشته باشد، اختيار پيشنهاد نخست وزير را داشته باشد، قوانين را مراقبت بكند و عملًا اين چنين تجزى كوچكى را ما در اينجا بپذيريم اين بيشتر به نفع كشور هست ولى در چنين شرايطى طبيعى است كه نقش رياست جمهورى آن نقشى نيست كه الان هست، نقشى تضعيف شده‏تر هست و اين نقش اساسى است اين‏جور نيست كه كاملًا اين نقش از بين رفته باشد و ما فكر مى‏كنيم در چنين حالتى مى‏تواند رئيس جمهور در كشور ما باشد و نقش هدايت‏گر خودش را در زمينه‏هايى كه گفتيم در چارچوب قانون داشته باشد خوب قو اجرايى هم تمام كارهايش در دولت روشن است.
يك اشكال ديگرى هم گرفته شد سر اين‏كه مجلس قدرتش زياد است، مى‏تواند دولت‏ها را بياورد و ببرد، وضعيتى شبيه ايتاليا ما داشته باشيم بگذاريد يك نكته‏اى را اينجا به صورت پرانتز بگويم و در اين رابطه هم يك راه حلى را مطرح بكنم ما اگر دقت بكنيم در ايتاليا دولت‏ها مى‏آيند و مى‏روند، آنجا براى ما اصلًا ايده‏آل نيست و چيز بدى است يعنى ما ايراد داريم ولى همين ايتاليا به خاطر برخوردارى از يك نظام آزاد كه در آن، مديريت‏ها مى‏توانستند شكوفا بشوند يك نظام راحتى وجود داشته باشد الان پنجمين يا ششمين قدرت صنعتى دنيا است يعنى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 272
رفت و آمد دولت‏ها منجر به بحران‏هاى بنيادى در زندگى مردم آنجا نمى‏شود يعنى كل نظام در پيشرفتش و در مسابق عظيمى كه امروز در جهان براى هم نظام‏ها مطرح هست ايتاليا عقب نمانده و جلو هم رفته. خوب اين يك نكته.
ولى خوب اين قضيه ضربه هم مى‏زند ما مى‏خواهيم بگوييم كه عملًا ما مى‏توانيم مكانيزم‏هايى را پيشنهاد بكنيم در قانون اساسى كه به اصطلاح نه اين‏كه نخست وزير را نشود برداشت ولى يك كمى سخت‏تر بكند فرض كنيد شصت درصد نمايندگان مجلس بخواهند به عزل نخست وزير رأى بدهند كه نخست وزير برود واقعاً اگر نخست وزير نتواند 60 درصد آراء يك مجلس را جذب كند، هر چقدر هم مجلس شلوغى باشد واقعاً معلوم است كه خيلى بى‏عرضه و بى‏كفايت است و بايد برود يا اگر نتواند با مجلسى كار بكند كه از 270 نفر 200 نفرشان رأى به رفتن نخست وزير بدهند، طبيعتاً با اين وضع نخست وزير بايد برود و اين به صلاح كشور هست.
ما فكر مى‏كنيم كه دولت مى‏تواند به اين ترتيب ثبات داشته باشد و مى‏تواند ادامه داشته باشد با آن خطرى كه بحث شد كه به طور تند و به اصطلاح سريع دولت عوض بشود ما اين خطر را حل بكنيم يك راه حل ديگرى هم مطرح بود كه اگر در مورد شوراى تشخيص مصلحت از آن وضعيتى كه الان هست يك كمى وسيع‏تر فكر بكنيم تعداد و وظايفش را بحث بكنيم و به صورت يك مجلس جمع و جورى كه طبيعتاً اكثريت نمايندگان را رهبرى انتخاب مى‏كند ولى از مجلس يا از جاهاى ديگرى كه فكر مى‏شود آرائى باشد كه به طور منظم مثل اين مجلس كار بكند با تعداد پنجاه، شصت نفر مى‏شود عزل يا استيضاح يا كنار رفتن نخست وزير را به عهد رأى دوتا مجلس گذاشت يعنى هم مجلس رأى بدهد و آن‏جور رأى بدهد كه بتواند كنار برود و اين طبيعتاً سخت‏تر بكند رفتن نخست وزير را و ثبات نسبى به وجود مى‏آورد كه خداى نكرده وضعى شبيه ما و كشورهايى كه سريع دولت‏هايشان زيرو رو مى‏شوند نداشته باشد ولى به هر حال اينها بحث‏هايى است كه الان در دولت هست، در ميان نمايندگان محترم هست، در اين جلسه هست.
به عنوان يك خبر خدمت سروران عزيز مطرح بكنم، كميسيون ما تصميم گرفته است از تعدادى از نمايندگان و تعدادى از اعضاء دولت و از كارشناس‏ها دعوت بكند نظريات گوناگون را بشنود ان شاء الله خداوند همان چيزى كه به صلاح كشور و انقلاب هست مقدر بكند و رأى ما هم ان شاء الله گرايش به آن چيزى پيدا بكند كه صلاح اسلام و انقلاب در آن است، و السلام عليكم و رحمة الله.
منشى (يزدى)- پانزده دقيقه وقت باقى هست و دو نفر از آقايان هم نوبت دارند جناب آقاى نجفقلى حبيبى و جناب آقاى جنتى. آقاى نجفقلى حبيبى بفرماييد.
نايب رئيس (هاشمى رفسنجانى)- خوب حالا لازم نيست هر دو صحبت كنند، آقاى نجفقلى حبيبى صحبت كنند بعد اگر رسيديم آقاى جنتى صحبت كنند والا فردا هم جلسه داريم.
رئيس (مشكينى)- شايد متأسفانه فردا نتوانيم جلسه داشته باشيم چون نصاب حاصل نمى‏شود.
مؤمن- شما دعا بفرماييد ان شاء الله اكثر حضور پيدا خواهند كرد.
نايب رئيس (هاشمى)- چرا به آقايان اطلاع مى‏دهيم بيايند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 273
نجفقلى حبيبى- بسم الله الرحمن الرحيم. با تشكر از اين‏كه فرصتى محبت فرموديد (با اين تنگى وقت) من چند نكته را خيلى سريع و فشرده عرض مى‏كنم به خصوص كه بحث‏هاى مبسوطى توسط آقاى هاشمى و جناب آقاى موسوى مطرح شد و كاملًا استفاده كردم بعضى از اصول را هم من مى‏خواستم اينجا به اجمال اشاره بكنم:
در مورد مسأله تمركز در قو مجريه من فكر مى‏كنم چند تا اصل را ما بايد مورد نظر قرار بدهيم بعد آن وقت تصميم‏گيرى شايد براساس آن اصول و رعايت آن اصول آسان‏تر باشد البته اول توجه داشته باشيد كه معلوم نيست همه مشكلاتى هم كه در طول اين 10 سال نظام ما به وجود آمده به خاطر نقص قانون اساسى بوده، بسيارى از مسائل ديگرى بوده كه به هر حال بر كشور ما، ملت ما تحميل شده و وضع جريان‏هاى اجتماعى، فرهنگى، اقتصادى، نظامى اينها هم يك مقدار عامل‏هايى بودند كه نقش هيچ كدامشان هم كم نيست منتها حالا شايد اينجا فرصت نيست كه هم آنها را بى‏پرده بنشينيم يكى يكى ليست كنيم و تنظيم كنيم و دقيقاً از آن‏چه كه اتفاق افتاده يك ارزيابى صحيحى داشته باشيم، به هر حال اين يك مسأله است.
مسأله دوم اين‏كه در مورد اصل تمركز ظاهراً اين روزها ديگر بحث خيلى جدى است، يك مقدارى بايد دقت بشود اولًا حدود مفهوم تمركز در قو مجريه مشخص بشود كه چون قو مجريه معمولًا يك مقدارى به اقتضاى طبعش فزونى طلب هم هست يعنى هر جا كه به يك مسأله‏اى برخورد مى‏كند و مى‏بيند اينجا گير مى‏افتد درخواست مى‏كند كه در قلمرو قسمت ديگرى هم اعمال نفوذ كند، اعمال قدرت كند و به هر حال اين بايد دقيقاً روشن بشود، حدود اين تمركز در امور سياسى، قانون‏گذارى، اجرايى بايد مشخص بشود، گرچه در اصول، به آن صراحت ذكر نخواهد شد ولى به هر حال بايد به نوعى آن اصول تنظيم و تدوين بشود كه دست يا، قدرت تفسير را براى مجرى يا قو مجريه به هر حال آن قدر باز نگذارد كه به راحتى بتواند مثلًا در وظايف قو مقننه يا قضائيه هم دخالت بكند به عنوان اين‏كه خوب تمركز هست و اينجا عملًا دست من بسته هست پس حتماً من براى آن مسأله تمركز هر كارى كه دلم خواست بايد بكنم!
مسأله دوم اين‏كه در تدوين اين اصول براى حل مسال تمركز ... حالا من فوايدش را ديگر نمى‏گويم چون كه در بيانات آقايان كاملًا اشاره شد، توضيح داده شد و باز هم قطعاً بحث مى‏شود اما اصل ديگرى را كه مى‏خواستم يادآورى بكنم (حالا خطايش را ان شاء الله سروران روشن خواهند فرمود) اين‏كه اين اصول بايد به گونه‏اى تنظيم بشود و مفهوم تمركز را در معرض عمل در دستگاه اجرايى آينده ان شاء الله قرار بدهد كه اولًا وظايف روشن باشد ديگر از اين تداخل‏هايى كه داشتيم يا ابهام‏هايى كه داشتيم كه هر كسى يك جور تفسير مى‏كرد جلوگيرى بشود و ثانياً امكان عمل سريع و تصميم‏گيرى قاطع و فورى را براى دستگاه مجريه فراهم بكند كه بعضى اوقات به چنين سرعت عمل‏هايى نياز شديد هست و اگر چنان‏چه ابهام‏هايى وجود داشته باشد به هر حال يك مقدارى دست و پاى مسؤولين را مى‏بندد.
اصل يا مقدمه و مبناى ديگرى كه براى همين اصل مديريت متمركز مورد نظر هست مسال حفظ آزادى است اين تمركز بايد به گونه‏اى تدوين و تنظيم بشود كه آزادى جامعه، آزادى افراد، حقوقى كه به عنوان آزادى‏ها براى مردم منظور شده به هيچ وجه مخدوش نشود
                        صورت مشروح مذاكرات شوراى بازنگرى قانون اساسى(جلسه‏14-1)، ص: 274
يعنى دست دستگاه مجريه لااقل آن‏گونه باز نباشد كه آزادى‏ها را به هر دليلى و با استفاده از هر فرصتى بتواند ببندد و راه را براى حضور فعال مردم در تمامى صحنه‏هاى سياسى، اجتماعى باز بگذارد و امكان مشاركت عمومى را فراهم بكند اين مشاركت‏ها اعم است از مشاركت‏هاى اقتصادى، اجتماعى، فرهنگى، بحث‏هاى سياسى، تبادل نظرها تمام اينها را بايد فراهم بكند اگر خداى نكرده اين تمركز به گونه‏اى تنظيم بشود كه بتواند به هر حال به صور مختلف كه شگردهايش هم براى قو مجريه خيلى مشكل نيست، براى اين‏كه امكانات كافى در اختيار دارد و مى‏تواند اين راه‏ها را به سرعت محدود كند حتى به صورت تعبيراتى خيلى مقدس براى جامعه باشد، حالا شايد كلم بدى باشد كه من اينجا بيان مى‏كنم، از كمبود كلمه است حتى به عنوان يك حالت‏هاى تعبدى گاهى مردم دچار خود سانسورى‏ها بشوند به هر حال همان ايجاد چنان فضايى هم ممكن است يك مقدار مشكلات به وجود بياورد.
اصل ديگرى كه بايد مورد نظر قرار بگيرد ايجاد امكانات رشد سياسى براى جامعه هست كه حالا با آن يكى تا حدود زيادى مى‏تواند تداخل داشته باشد.
اصل ديگرى كه بايد مورد توجه قرار بگيرد مسأله حفظ استقلال هست كه اينها عموماً در مقدمات، كليات اصول قانون اساسى موجود ما مطرح هست براى اين‏كه دستگاه قو مجريه ممكن است به لحاظ مشكلاتى كه برايش پيش مى‏آيد يا تصميماتى كه مى‏گيرد و فكر مى‏كند اگر اين‏جور با كشورهاى خارجى قرارداد ببندد، با آن شركت‏هاى خارجى اين‏جور رفت و آمد بكند، وام بگيرد چنين كند فلان كند با تمام آزادى‏هايى كه دارد خوب قهراً خيلى طول نمى‏كشد كه استقلال ملت مخدوش مى‏شود به هر حال اين اصول بايد طورى تنظيم بشود كه استقلال سياسى را براى جامعه قطعاً تضمين بكند كه نخواهيم ديگر مردم مثلًا به يك سلسله خشونت‏ها يا اعمال قهرآميز متوسل بشوند خود به خود نظام در اين سو حركت خواهد كرد كه حفظ استقلال را به عنوان يك واجب شرعى و تكليف قطعى و ملى مورد توجه قرار بدهد.
اصل ديگرى را كه بايد ما منظور بكنيم مسال ضرورت مسؤوليت دادن يا مسؤول شناختن قو مجريه هست به خصوص با توجه به همان روحى فزونى طلبى قو مجريه كه اين فزونى طلبى حتى ممكن است از باب مصلحت انديشى براى جامعه باشد يعنى فكر مى‏كند كه خوب حالا يا مجلس حاليش نيست يا مردم نمى‏فهمند! و اين چنين چيزها اتفاق خواهد افتاد يعنى يك مقدار اين عرض بنده در اينجا با عرض معذرت يك خيال بافى نيست چنين چيزهايى اتفاق مى‏افتد كه به هرحال مصلحت مردم ايجاب مى‏كند كه چنين سخت‏گيرى‏هايى اعمال بشود و به عبارت ديگر ديكتاتورى نه از باب فساد اخلاقى است كه براى قو مجريه حاصل بشود يا نه از باب روحى استكبارى است كه او ممكن است پيدا كند ممكن است بسيار هم روحى سالم، شريف و پاك داشته باشد اما فقط از باب مصلحت انديشى به چنين چيزى مبتلا بشود بنابراين ما بايد حتماً راهى را پيدا بكنيم كه قو مجريه دقيقاً مسؤول باشد در برابر يك دستگاهى كه حالا آن دستگاه قطعاً در نظام پارلمانى مجلس خواهد بود و يا راه‏هاى ديگرى هم باز براى كنترلش بايد شناخت.
آن چيزى كه در قانون اساسى قبلى داشتيم كه گفته رئيس جمهور در برابر ملت مسؤول هست آن قدر مبهم است كه مگر با قوانين عادى، اينور آنور، بالاخره يك جور بايد آن را حل كرد اين هم يك اصل است حفظ بقى اصول قانون اساسى هم در اين وضع با توجه به دستور
                        صورت مشروح مذاكرات شوراى بازنگرى قانون اساسى(جلسه‏14-1)، ص: 275
حضرت امام مورد نظر هست پس ما در اين نوشته‏ها ظاهراً نمى‏توانيم چيزى را بنويسيم كه بقى آن اركان قوا را بتواند مخدوش بكند از جمله دخالت بكند در حوز اختيارات قو مقننه مگر آن‏چه را كه جناب آقاى هاشمى فرمودند كه خوب مثلًا احتمال گشوده شدن راه‏هاى ديگرى هم باشد.
مسأله ديگرى را كه من فكر مى‏كنم لازم هست به اختصار بايد عرض بكنم اين است كه در بحث و بررسى‏هايى كه اين روزها مى‏شود و نمونه‏ها يا مدل‏هاى حكومتى دنيا را در نظر مى‏گيرند در اين مورد جناب آقاى موسوى به تفصيل توضيح دادند كشور ما واقعاً فرق‏هاى فاحشى با تمام نظام‏ها دارد اصلًا ما نظام خودمان را تنها نظام الهى در روى زمين مى‏دانيم و برايش يك قداست‏هايى، ارزش‏هايى قائليم و قطعاً مفاسدى را براى نظام‏هاى ديگر تصور مى‏كنيم كه خودمان را در اين قضيه ممتاز مى‏دانيم به خصوص با مسأله رهبرى كه يك بعد معنوى فوق العاده‏اى دارد و بالاخره ما كه هر چه بررسى مى‏كنيم مجموع نظام‏هاى موجود جهانى را، حالا درست بعضى‏هايش بخش‏هاى تجربى است در عمل خودش را نشان داده اما لااقل كشورهاى پيشرفته صنعتى دنيا اصلًا براى ما نمى‏توانند ملاك قرار بگيرند چون كه آنها مبانى و پايه‏ها و اصولى براى خودشان دارند كه آن اصول را ما يا نداريم يا قبول نداريم.
وقتى سرمايه‏دارى مسلط هم امور را در اختيار مى‏گيرد و مردم به يك صورت‏هاى ديگرى به هرحال وارد هستند نمى‏توانيم آنها را ... بخواهيم نگاه بكنيم بد هم نيست نگاه بكنيم به كشورهايى مثلًا آمريكاى لاتين كه اينها از نظام رياستى آمريكا اقتباس كرده‏اند اغلب به ديكتاتورى‏هاى وحشتناكى مبتلا شده‏اند (اگر بخواهيم نگاه بكنيم) يا حتى در كشورهاى ديگرى از همين منطق خودمان كه بعضى از اينها نظام‏هاى پارلمانى هم داشتند حالا يا مشروطه سلطنتى بودند يا جمهورى بودند و پارلمانى كه نخست وزير هم داشتند باز عملًا ديديم به يك جاهايى گرفتار شدند آقاى بورقيبه يك دفعه مى‏شود رئيس جمهور مادام العمر آن يكى جعفر نميرى يك چيز ديگر، آن يكى چيز ديگر و به هرحال اين نظام‏هاى موجود به عنوان مدل‏هاى مطلوب نمى‏توانند براى ما مورد توجه قرار بگيرند با توجه به تجربه‏هايى كه اين روزها نيروهاى انقلاب ما بعد از 10 سال درگيرى‏هاى شديد به دست آوردند ان شاء الله بهترين راه حل را پيدا خواهند كرد به عنوان آخرين عرض من اصل ديگرى را هم اشاره مى‏كنم با عرض معذرت كه وقت جلسه را گرفتم، و آن مسأله حاكميت قانون است يعنى طورى ما بايد اصول مربوط به قو مجريه را تنظيم كنيم كه آن چيزى كه بالاخره در كشور حكومت خواهد كرد قانون باشد نه اشخاص. اشخاص خودشان آدم‏هاى پاك و سالمى باشند كه ان شاء الله چنين خواهند بود و بعد از اين هم كه مى‏آيند بر سر قدرت با تمام اختياراتى كه دارند ان شاء الله باز هم سالم و پاك باشند خوب قطعاً قانون را رعايت خواهند كرد اما ما بايد هميشه فرض كنيم ممكن است خداى ناكرده بدترين وضعيت پيش بيايد. پس بايد راه‏هاى قانونى را آن قدر محكم ببنديم كه لااقل ما راه را باز نكنيم براى شكستن مرز قانون و مخدوش كردن حاكميت قانون بر اين مبناها خود من فعلًا تصور مى‏كنم كه نظامى كه بتواند نخست وزير در آن اقتدار اجرايى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 276
داشته باشد كه در برابر نمايندگان ملت مسؤول باشد اين را بسيار مطلوب مى‏دانم و حتى اين ايراد هم كه گفته مى‏شود رئيس جمهور مستقيم از مردم رأى دارد و نخست وزير در اين شرايط چون مستقيم از مردم رأى ندارد شايد يك مقدار قوتش ضعيف باشد اين ايراد را هم به هر حال حالا اگر هم وارد باشد مى‏شود به يك جور جواب داد كه همين حالا در همين قانون اساسى ما و آن‏چه را كه حضرت امام تعيين فرمودند ظاهراً خبرگان ملت مقام رهبرى را انتخاب مى‏كند يعنى انتخاب مقام رهبرى به صورت دو مرحله‏اى صورت مى‏گيرد در آنجا كه با آن همه عزت و عظمت هست ما اصلًا ايراد نمى‏گيريم ولى در يك دستگاه مجريه مثلًا بخواهيم بگوييم اين كار خيلى ضعيف است يا قدرتش را پايين مى‏آورد بعيد به نظر مى‏رسد كه قدرتش پايين بيايد فعلًا من معذرت مى‏خواهم از اين كه وقت شريف را گرفتم والسلام عليكم و رحمة الله.
نايب رئيس (هاشمى رفسنجانى)- ما الان به ساعت 7 رسيديم (البته امروز يك مقدارى دير شروع شد) حالا چون آقايان به نماز هم مى‏خواهند برسند، بهتر اين است كه جلسه را تعطيل بكنيم و فردا هم جلسه بگذاريم، بنابراين نوبت آقاى جنتى براى فردا مى‏ماند بقيه آقايان هم وقت مى‏گيرند.
منشى (يزدى)- دو نفرى كه عرض كردم جناب آقاى خامنه‏اى و آقاى جنتى هستند بقيه را هم فردا به ترتيب مى‏نويسيم.
نايب رئيس (هاشمى رفسنجانى)- خوب شما اسامى غايبين را بفرماييد.
منشى (دكتر حسن ابراهيم حبيبى)- بسم الله الرحمن الرحيم. مطابق تبصر ماد 6 آيين‏نامه جا به جايى اعضاى كميسيون‏ها با موافقت 2 طرف مانعى ندارد، بر اين اساس جناب آقاى مهدوى‏كنى كه عضو كميسيون يك هستند جاى خودشان را با جناب آقاى جنتى عوض كرده‏اند بنابراين جناب آقاى جنتى عضو كميسيون يك خواهند بود و جناب آقاى مهدوى‏كنى عضو كميسيون شمار 4.
غايبان بدون اجازه- جناب آقاى موسوى اردبيلى- جناب آقاى كروبى- و ديرآمدگان جناب آقاى طاهرى خرم‏آبادى (20 دقيقه)- آقاى مؤمن (20 دقيقه)- جناب آقاى موسوى خوئينى‏ها (20 دقيقه)- جناب آقاى جنتى (80 دقيقه)- جناب آقاى توسلى (20 دقيقه)- جناب آقاى نجفقلى حبيبى (40 دقيقه)- اينها هم ديرآمدگان هستند.
سيد هادى خامنه‏اى- با اينها چكار مى‏كنيد؟
موسوى خوئينى‏ها- مقصر آنها هستند كه اصلًا نيامده‏اند.
نايب رئيس (هاشمى رفسنجانى)- آقايان ديگر از اين به بعد تأخير نفرمايند ببينيد ما امروز نيم ساعت تقريباً دير شروع كرديم. اين ديگر براى اين‏طور اجتماع مناسب نيست ان شاءالله سر وقت بيايند آقايانى هم كه نيامدند ما تلفن خواهيم كرد از آنها خواهش مى‏كنيم كه زود بيايند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 277
                        3- پايان جلسه و تاريخ تشكيل جلسه آينده‏

نايب رئيس (هاشمى رفسنجانى)- ديرآمده‏ها خوب به انداز خودشان مقصرند. جلسه ختم مى‏شود.
 (جلسه ساعت نوزده پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 278
                        جلسه هشتم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده روز پنجشنبه بيست و يكم ارديبهشت ماه 1368 هجرى شمسى برابر با پنجم شوال المكرم 1409 هجرى قمرى به رياست آيت الله على مشكينى تشكيل شد.
فهرست مطالب:
اعلام رسميت جلسه و تلاوت آياتى از كلام الله مجيد
بحث پيرامون مسائل كلى‏
پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 279
                        1- اعلام رسميت جلسه و تلاوت آياتى از كلام الله مجيد

رئيس- بسم الله الرحمن الرحيم. با حضور 19 نفر جلسه رسمى است آياتى از كلام الله مجيد تلاوت شود
 (حجت الاسلام عبدالله نورى چند آيه از سورة يوسف را به قرار ذيل تلاوت فرمودند)
اللهم صل على محمد و آل محمد
اعوذ بالله من الشيطان الرجيم‏
بسم الله الرحمن الرحيم‏
وَمَا أُبَرِّئُ نَفْسِى إِنَّ النَّفْسَ لَأَمَّارَةٌ بِالسُّوءِ إِلَّا مَا رَحِمَ رَبِّى إِنَّ رَبِّى غَفُورٌ رَحِيمٌ* وَقَالَ الْمَلِكُ ائْتُونِى بِهِ أَسْتَخْلِصْهُ لِنَفْسِى فَلَمَّا كَلَّمَهُ قَالَ إِنَّكَ الْيوْمَ لَدَينَا مَكِينٌ أَمِينٌ* قَالَ اجْعَلْنِى عَلَى خَزَائِنِ الْأَرْضِ إِنِّى حَفِيظٌ عَلِيمٌ* وَكَذَلِكَ مَكَّنَّا لِيوسُفَ فِى الْأَرْضِ يتَبَوَّأُ مِنْهَا حَيثُ يشَاءُ نُصِيبُ بِرَحْمَتِنَا مَنْ نَشَاءُ وَلَا نُضِيعُ أَجْرَ الْمُحْسِنِينَ* وَلَأَجْرُ الْآخِرَةِ خَيرٌ لِلَّذِينَ آمَنُوا وَكَانُوا يتَّقُونَ‏
 (صدق الله العلى العظيم)
 «از آى 53 تا 57 سور يوسف»
                        2- بحث پيرامون مسائل كلى‏

نايب رئيس (هاشمى رفسنجانى)- از آقايانى كه مى‏خواهند صحبت كنند به ترتيب دعوت بشود.
منشى (يزدى)- نوبت جناب آقاى خامنه‏اى است، بفرمايند صحبت كنند.
سيد هادى خامنه‏اى- بسم الله الرحمن الرحيم. مختصرى در بيان بعضى از نقطه نظرهايى كه به ذهن بنده رسيده و ناظر به بعضى از فرمايشاتى است كه در اينجا شده و ناظر به پاره‏اى از ذهنياتى است كه بين صاحب نظران در جامعه است.
در ارتباط با «رهبرى» هم مطالبى هست منتها احساس مى‏كنم الان فرصت كم است، شايد اين فرصت در جلسات عمومى ديگر پيدا شود دربار قو مجريه گاهى به اين صورت مطرح مى‏شود كه اختيارات قو مجريه بسيار كم است، اين يك مقدمه است.
مقدم دوم عنوان مى‏شود كه همين اختيارات يا يك مقدار زيادتر از آن براى انجام مديريت صحيح و كامل بايد متمركز باشد با توجه به اين‏كه روى قانون اساسى فعلى ما با زمينه‏هاى ذهنى منطقى و اصولى فكر و كار شده است ولى اين معنا نيست كه بخواهم به طور كامل از آن‏چه كه هست دفاع بكنم اما مى‏خواهم عرض بكنم كه خود همين پشتوانه‏اى از اين بحث‏ها ومنطق‏ها و اصول‏ها را داشته است.
بنده يادم مى‏آيد اوايل انقلاب و كمى قبل از تشكيل مجلس خبرگان يكى از بحث‏هاى قوى كه به عنوان مقدمه تشكيل مجلس خبرگان توسط صاحب نظران بسيار در سخنرانى‏ها انجام مى‏گرفت و در آن اوضاع اول انقلاب بحث مى‏شد اين بود كه در ميان قواى ثلاثه آن قوه‏اى كه از همه قدرتش، امكاناتش، ميدانش بيشتر هست قو مجريه است و اگر امكان استفاده ناصحيح و رسيدن مديريت به نحوى از انحاء به شكل استبداد و خودكامگى باشد او همانا در قو مجريه خواهد بود! قواى ديگر اگر چه اهميت دارند ولى ميدانى ندارند.
قو مقننه ميدانى در همين حدى كه ديده مى‏شود دارد و قو قضائيه هم در واقع كارش رسيدگى و قضاوت هست اما ظرف رسيدگى يك ظرف محدود و معين است، مسيطر به تمام اوضاع و احوال جامعه نيستند آن‏كه مابقى امكانات از قدرت و فعاليت را در اختيار دارد قو مجريه است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 280
اينجا است كه مى‏شود آن احتمالات را جارى دانست در آن زمان صحبت اين بود كه ما بايد كارى كنيم كه اين مجموعه دو قطبى اداره بشود اصلًا اصرار بود روى اين‏كه بايد از تمركز جلوگيرى بشود.
حالا البته در اين ترديد نيست كه تمركز ممكن است بسيارى از مشكلات را حل كند كما اين‏كه در بررسى قوانين هم كه در مجلس شوراى اسلامى گهگاه با حضور 200 نفر به بالا مورد بررسى قرار مى‏گيرد كسى نيست اين را نداند كه همان قوانين با حضور پنج، شش نفر آدم خبره خيلى راحت و خيلى هم كامل‏تر ممكن است به تصويب برسد اما اينجا موضوعيت دارد، اجتماع يك عده‏اى كه نمايند مردم‏اند و اين نوع بررسى و اين نوع تصميم‏گيرى مصونيت مى‏دهد به كشور البته من نمى‏خواهم در كارهاى اجرايى، كيفيت شورايى را توصيه كنم يا از آن حمايت كنم خواستم اينجا فقط مثال بياورم.
اجمالًا روى دو قطبى بودن به اين دليل تكيه مى‏شد كه ما مجموعه را به دو نفر بسپاريم كه اين دو نفر يكى در بخشى از امور داراى قوت و سيطره باشد اما در عوض از لحاظ جايگاه قانونى و استقرار قانونى يك ضعف داشته باشد و ديگرى از اين جهت قوت داشته باشد ولى در عوض سيطر مستقيم نسبت به قو مجريه نداشته باشد.
اين در واقع مقدم ذهنى تشكيل قوه مجريه است مركب از يك رئيس جمهور كه قوتش اين است كه توسط رأى مستقيم مردم و بعد با تنفيذ حضرت امام روى كار مى‏آيد و سمبل نظام و شخص دوم بعد از امام به حساب مى‏آيد اما در عوض با داشتن اين قدرت از لحاظ سمبليك نمى‏تواند در جهات اجرايى آن ميدان وسيع را در اختيار داشته باشد، براى احتراز از همان مسأله‏اى كه در ذهن هم شما و ما هست اما نخست وزير كف ديگر هست، قطب دوم هست، او مى‏تواند كار اجرايى را انجام بدهد و مستقيم در ارتباط با همه مجارى قو مجريه باشد اما اختيار اين نخست وزير در دست مجلس هست مجلس مى‏تواند در مورد او هر گونه تصميمى را بگيرد (اگر يك وقتى در او و در مورد وزراء كمترين اشكالى را احساس كرد).
اين در واقع تحليلى بوده كه در ذهن‏ها جا افتاده و مبنايى است بر اين‏كه بايد قو مجريه دو قطبى باشد اما تجربه‏هاى حاصله تنها و تنها ثابت كننده اين هست كه در كيفيت تقسيم وظايف شايد يك مقدار اشتباهاتى صورت گرفته فرمول و اساس معلوم نيست غلط باشد كيفيت تقسيم وظايف قابل تجديد نظر هست، چيزى را از اينجا برداريد بگذاريد آنجا يا چيزى را از آن مسؤول بگيريد به مسؤول ديگر بدهيد تا كارها از آن حالت بى‏تمركزى خارج بشود چون آن‏چه دربار تمركز و عدم تمركز گفته شده مواردش دقيقاً احصاء نشده.
به بعضى از مسائل و نهادهاى خارجى اشاره شده كه آنها به قول برادرمان آقاى حبيبى كه ديروز اشاره مى‏كردند معلوم نيست كه يك سرى از آنها معلول اين مسأله بوده باشد اصلًا، معلول خيلى مسائل ديگر مى‏تواند باشد و معلوم نيست كه اگر هم مستقيم در ارتباط با مسائلى است كه به قانون اساسى بر مى‏گردد و اختيارات اشكال و عيب از قانون باشد چه بسا از مجريان باشد چون هر جا كه در نحو اجراى قانون اشكالى پيدا مى‏شود نبايد مستقيماً سراغ قانون برويم و قانون را دست بزنيم چه بسا اينجا اشكال از سوى مجريان باشد بايد آنجا را هم بررسى كرد و اين‏كه آيا مى‏شود در ميدان‏ها تغييراتى داد و اوضاعش را عوض كرد كه بشود
                        صورت مشروح مذاكرات شوراى بازنگرى قانون اساسى(جلسه‏14-1)، ص: 281
همين قوانين را در شرايط بهترى به اجرا در آورد يا نه؟ اين بررسى خوب نشد.
در بحث‏هايى كه گاهى در بيرون هم شنيده مى‏شود و اينجا هم شده است و در بعضى نوشته‏ها، مقالات و مصاحبه‏ها هم ديديم به الگوهاى موجود در كشورهاى دنيا اشاره مى‏شود كه من الگوى آمريكا را يادداشت كرده بودم كه برادرمان آقاى موسوى ديروز اشاره كردند كه حالا من هم از زاويه ديگرى و با بيان ديگرى دوباره مى‏خواهم به آن اشاره بكنم اولًا چه اشكالى دارد الگوى ما الگويى باشد كه در هيچ يك از نظام‏هاى موجود دنيا نباشد چرا ما خيال كنيم و توفيقى بدانيم كيفيت‏هاى موجود در دنيا را و احساس كنيم كه اگر خارج از اينها بود مثلًا خارج از فرم معمول و استاندارد است خوب ما كه نه شرقى و نه غربى گفتيم بالاخره اين كشورهايى كه نام برده شده بعضى شرقى‏اند و بعضى غربى، پس مى‏شود نه شرقى بود نه غربى نه اين و نه آن. اما در مورد الگوهايى كه قدرت را مستقيم به يك نفر به عنوان رئيس جمهور كه منتخب مستقيم مردم است مى‏دهد.
من مى‏خواهم عرض بكنم كه آنجاها اگر در احياناً در ظاهر حكومتشان و استراتژى‏هايى كه دارند سلامتى و استقامتى و استوارى ديده مى‏شود (حالا از نظر ما خوب يا بد كارى نداريم) استراتژى آمريكا براى خودش خوب است، استراتژى يك كشور جهان‏خوار اين استقامت و اين استوارى الزاماً معلول اين شكل از حكومت نيست، شايد معلول يك پارامترى است كه ما از آن اطلاعى نداريم كه حالا من بازش مى‏كنم، به نظر خودم و احساس خودم اين است كه چيزى غير از اين در باطن قضيه نيست در آنجا مديريت در واقعيت امر دست رئيس جمهور نيست اين رئيس جمهور نيست كه تصميم مى‏گيرد و استراتژى يك كشور بزرگى مثل آمريكا را (كه در واقع از ظاهر جغرافيايى آمريكا خيلى بزرگ‏تر است چون بسيارى از ايالت‏هاى آمريكا در خارج از سرزمينش هستند) كشور استعمارگر، كشور جهان‏خوار، شيطان بزرگ، اين نصف متصرفاتش در دور دست‏ها است آنجا را دارد اداره مى‏كند، اين يقيناً مديرش شخص آقاى ريگان نيست، يك آدمى كه قبل از رسيدن به اين مقام يك هنرپيشه بوده يا آن نفر قبلى كه قبل از رسيدن به اين مقام مثلًا يك زراعت‏كار بادام زمينى بوده نمى‏تواند چنين چيزى باشد واقع اين است كه نمى‏شود گفت كه حتى مجلس سنا است كه به اينها خط مى‏دهد و اينها را اداره مى‏كند مجلس سنا هم اگر چه در داخلش خيلى از قدرتمندان واقعى آمريكا هستند اما باز آنها نيستند، در واقع غالب‏شان سرمايه‏دارهاى صهيونيست امثال را كفلرها هستند اين نام‏هايى كه بعضى‏شان شناخته شده‏اند و خيلى‏شان هم شناخته شده نيستند، رهبرى واقعى آمريكا دست اينها است حالا با بودن چنين رهبرى فرق نمى‏كند كه فرمول ريگان در جايگاه رياست جمهورى باشد يا نخست وزيرى باشد يا اصلًا هيچ كدام نباشد و فرم و مدل ديگرى باشد، فرق نمى‏كند.
پس اينجا قياس نمى‏شود كرد چون ما تجربه‏اى انصافاً نداريم، تجربه كامل و قابل مقايسه با خودمان، نظامى را كه با وضعيت «رياستى» به تعبير موجود در اصطلاحات اداره شده باشد ولى در آن اشكالى پيش نيامده باشد خوب ما نظام‏مان البته «رهبرى» است، نظام امامت و ولايت است من مى‏خواهم عرض كنم در آن نظام‏ها هم در واقع رهبرى است منتها رهبرى‏اش با همان صهيونيست‏هايى است كه كسى اينها را نمى‏شناسد با رهبرى ما اين فرق را
                        صورت مشروح مذاكرات شوراى بازنگرى قانون اساسى(جلسه‏14-1)، ص: 282
دارند كه رهبر ما را همه مردم مى‏شناسند با او از نزديك تماس و پيوند قلبى دارند ولى آنها را كسى نمى‏شناسد گرچه رهبرى واقعاً با آنها است، جنگ و صلح را آنها مى‏گويند و روشن مى‏كنند، خط اقتصادى و سياسى را آنها مشخص مى‏كنند، آقاى ريگان چه كاره است؟
خوب ما تصورمان اين است كه در تركيب قدرت حكومتى در بخش اجرايى اين چند نكته بايد فراموش نشود:
1- تمركز، ما هم معتقد به تمركز هستيم همان‏طورى كه حضرت امام فرمودند و اين تمركز به معناى آن است كه بايد در هر مجموعه‏اى هر كسى به انداز مسؤوليتش اختيارات داشته باشد اين معناى تمركز است يعنى هر كسى به انداز آن‏چه كه براى او به صورت يك مسؤوليت اسمى محدوده‏اى معين شده بايد اختياراتى، ابزارى و اهرم‏هاى مناسبى در اختيارش باشد اين معنى تمركز است اما قبل از اين نكته يك مسأله ديگر مطرح خواهد شد و آن اين است كه ما قدرت و مسؤوليت را چگونه تقسيم كنيم كه بعد ناچار بشويم متناسب با آن اختيارات بدهيم.
گاهى گفته مى‏شود كه چون مثلًا در سوگندنامه رئيس جمهور آمده است كه پاسدارى از قانون اساسى پس بايد ابزارهاى لازم را گذاشت بنده اين حرف را قبول دارم ولى جواب بنده اين است كه اگر رسيديم ما منطقاً بر اين‏كه اين اختيارات را نبايد داد به رئيس جمهور خوب مى‏شود متن آن سوگندنامه را عوض كرد، مسأله‏اى نيست، متون را مى‏شود كم و زياد كرد اصلًا اين جلسه و اين مجمع و اين شورا براى همين كار است اما ما در مرحل ثبوتش مى‏خواهيم بحث كنيم كه آيا اين بشود يا نشود، بايد يا نبايد؟
مسأله تمركز:
اما در مقابل اصل تمركز مسأله مديريت كه ساليانى است قبل از اينها در زمينه‏هاى ديگر هم روى مديريت و متمركز بودن خيلى بحث مى‏شود و در جاى خودش حرف درستى هم هست اما بحث مردمى بودن حكومت و بيرون نيامدن حكومت از شكل مردمى‏اش و عدم ميلش به صورت تدريجى و استدراجى به سمت استبدادى و ديكتاتورى اين هم يك اصلى است كه اگر تزاحم بين اين دوتا پيدا شد نظر ما اين است كه اول بايد مردمى بودن را ترجيح داد.
يعنى اگر تزاحمى پيش آمد كه البته ممكن است تزاحم پيش نيايد و چه بسا پيش هم نيايد اما اگر آمد اينجا بين اين دو اصل بايد يكى را بر ديگرى ترجيح داد، آن كدام است؟ مديريت و تمركز كه باعث سرعت و سهولت در اجرا مى‏شود و خيلى شيرين به انسان اجازه مى‏دهد كه كارها را خوب درست كند و راست و ريس كند يا آن يكى ديگر. اشاره كردند بعضى دوستان كه وقتى صحبت از ديكتاتورى مى‏شود اين به معناى انگيزه ديكتاتورى در ديكتاتور نيست.
اشتباه نشود گاهى براى يك فرد اين عقيده به وجود مى‏آيد كه او براى تصميم‏گيرى نيازى به مشورت با ديگران ندارد و براى سير و طى آن مسير و آن سيكلى كه براى او قانوناً معين شده، تشخيصش اين مى‏شود مى‏گويد من احتياج دارم، ممكن است درست مثل قاضى كه از پريدن يك كلاغ ممكن است برايش قطع حاصل بشود و اين قطع براى خود او در احكامى كه صادر مى‏كند حجت است خود او هم برايش اين‏جور توجيه بشود كه من قطع حاصل‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 283
كرده‏ام قطع من براى خودم حجت است و اينجا چون هم ميدان در اختيار من است من بايد تصميم بگيرم و وقتى براى كسى قطع و اطمينان حاصل شد خوب مى‏دانيد كه ولو جهل مركب هم باشد او در آن لحظه احتمال خاف حتى يك ذره هم نمى‏دهد.
خوب اين‏جورى با مملكت نمى‏شود عمل كرد آنجايى كه به قاضى چنين حقى را مى‏دهند (البته من وارد بحثش نيستم اما خيال مى‏كنم كه در مسائل و احوال شخصيه است كه اين ميدان زياد به قاضى داده شده) چه بسا قضاوت در امور يك كشور نتواند مانند قضاوت در امور يك فرد باشد حالا اين را ديگر آقايانى كه در كار قضايى كار كرده‏اند بيشتر مى‏توانند اظهار نظر كنند مسائل مملكت اين‏طورى نيست و لذا شما مى‏بينيد (خوب برادران نماينده تشريف دارند و خود اعضاى محترم شوراى نگهبان و باز بقى دوستان هم مى‏دانند) كه گاهى مجلس براى يك قانونى كه سر تا پايش واقعاً آن اندازه لازم نداشته كه بنشينند رويش بحث كنند نشسته بحث كرده يعنى مملكت اين صلاح را ديده كه اين قدر وقت صرف بشود، اين قدر هزينه بشود، وقت از مردم و از نمايندگان و از مسؤولين، هزينه از بيت المال براى اين‏كه اين بحث با كيفيت و سيستم مجلس رويش بررسى به عمل بيايد كه چه بسا همان دو سه خط را اگر بدهند به دو سه‏تا آدم خبره پنج دقيقه‏اى حل مى‏كند و خيلى شسته و رفته‏تر هم تحويل مى‏دهد اما گفته‏اند بايد با اين روش باشد چون مصلحت در انشاء است اينجا مصلحت در اين است كه از اين مسير انسان اين سير را داشته باشد.
طبيعتاً در مسائل اجرايى كه پله ديگر مسائل و مديريت جامعه است بعد از قانون، كه ما مى‏بينيم قوانين بسيارى هست در كشور ولى چون خوب اجرا نمى‏شود و مملكت خوب اداره نمى‏شود و وضع مردم درست نيست پس در اجرا مسأله، مسأله مهمى است نگوييم چون قانونش را 270 نفر مى‏نويسند اجرايش مهم نيست چرا، اجرايش مهم است به همين دليل كه مى‏دانيد در دولت و در دستگاه‏هاى اجرايى اشكالات فراوان است.
پس بنابراين ما ديكتاتورى را به عنوان يك پديده‏اى كه خودش به وجود مى‏آيد عرض مى‏كنيم و ديكتاتورى و استبداد اگر چه انگيزه‏اش به ظاهر انگيزه سالم و منطقى باشد (از ديدگاه منطقى خود شخص مستبد) بعد كم كم كارش به استعمار هم مى‏كشد ديگر همان فرمول مرحوم سيد جمال الدين اسدآبادى است كه «استبداد داخلى زمينه‏ساز استعمار خارجى است» چون وقتى كه مردم از حكومت جدا شدند و فاصله گرفتند به خاطر اين نوع عمل خود به خود تنهايى حكومت او را به دامن بيگانه مى‏اندازد علاوه بر هم اينها ما مسأله تجربه را كه يك بار حداقل در كشور ما پيش آمده از نظر دور نداشته باشيم مسأله بنى‏صدر را تعجب مى‏كنيم با اين‏كه به وجود آمده چطور برادر عزيز ما آقاى هاشمى ديروز با اين قاطعيت مى‏گفتند كه اين تصور باطل است كه استبداد ممكن است به وجود بيايد من مى‏خواهم درست عكسش را با اجازه ايشان عرض كنم تصور عكسش شايد باطل است اگرچه احتمال ضعيف اين‏جور جاها منجز هست.
هاشمى رفسنجانى- خوب هم موفق شد.
سيد هادى خامنه‏اى- نه حالا عرض مى‏كنم حالا اتفاقاً خوب شد اشاره كرديد، به يادم آورديد اين مسأله را هم عرض كنم. البته اگر بخواهيم ما درست تحليل داشته باشيم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 284
اصلًا باطل آن زنجيره باطل كه در تاريخ به وجود مى‏آيد خودش وسيله موفقيتى براى حق هم هست مى‏آيد و كارش را هم مى‏كند و بالاخره هم مى‏رودعرض كنم كه «و زهق الباطل ان الباطل كان زهوقا» ولى به هر حال ايجاد زحمت مى‏كند، شهادت‏ها، رنج‏ها، هم اينها را داريم مى‏بينيم و با تمام وجودمان لمس مى‏كنيم بنى‏صدر خوب مشكل عظيمى در كشور ما به وجود آورد كه البته چون بحثى است خارج از اين موضوع من فقط اشاره مى‏كنم كه او بنيان‏گذار پاره‏اى از اشكالاتى شد كه هنوز هم دارد كشور را رنج مى‏دهد.
اين‏جور نيست كه ريش كار او به كلى سوزانده شده باشد ريش بسيارى از مسائل و نقصان‏هاى فرهنگى و اخلاقى كه در اوايل پيروزى انقلاب در جامعه ما به كلى سوزانده شده بود و مردم قدم به يك مدينه طيبه‏اى گذاشته بودند از لحاظ روابط اجتماعى به مشأمت وجود ايشان و گروه منافقين بود كه مبدل شد به پرده‏درى‏ها و بى‏حيايى‏ها و بد اخلاقى‏ها در ميان جامعه نسبت به بزرگان و شخصيت‏ها، اين چيزى است كه البته الان هم يك مقدارى آثارش ممكن است وجود داشته باشد.
اما در مورد بنى‏صدر اين قدر مى‏توانم عرض كنم كه من اعتقادم بر اين است ... البته قدرت رهبرى چيزى است غير قابل انكار ولى آن چيزى كه نقط بحرانى را به جلو انداخت وحشى‏گرى‏هاى منافقين بود كه كار بنى‏صدر را هم خراب كرد بنده بر اين اعتقادم كه اگر ماجراى 72 تن در 7 تير و مسائل بعدى و يك چنين وحشى‏گرى و 14 اسفند و امثال اينها را در آن زمان با آن عجله كه منافقين هم در آن دست‏اندركار بودند پيش نياورده بودند معلوم نبود كه شيشه عمر بنى‏صدر به اين زودى بشكند.
يعنى اگر در آينده حداقل با توجه به تجربه‏هاى گذشته‏اى كه آنها كرده‏اند و ليبرانى آمد كه ديگر اين بار سابق تحصيلات خارج از كشور را هم نداشت در همين داخل كشور رشد كرده بود، ريش هم داشت كه ديگر ريش تراشيده و سيبيل دوگلاسى هم نداشت كه مثل آقاى بنى‏صدر متهمش كنند و يك سرى از اين مسائل و خصوصياتى كه مى‏شود با آن مردم يك بار ديگر گول بخورند آن زمان با آن هيكل گول مى‏خوردند حالا با هيكل ديگرى ولى از همان فرمول‏ها استفاده كرد، همان مجزا را به كار گرفت منتها با يك تدرج دقيق‏تر و ظريف‏ترى به طورى كه فرسودگى به وجود بياورد ولى نقطه بحرانى را نگذارد نزديك بشود آنجا چطور؟ و هم اينها به كنار، ما داريم بررسى مى‏كنيم آن زمانى را كه به هر حال اميدواريم پيش نيايد ما آن زمان را داريم در واقع پيش‏بينى مى‏كنيم يا آن زمان نمى‏شود به محاسبه آورد وجود يك رهبر قوى و قدرتمند.
پس دو جهت در اينجا قابل ملاحظه است و در عين حال خوب بنى‏صدر به راحتى دفع شرش نشد و اشكالات زيادى به وجود آورد حالا اينها همه البته بحث‏هايى است كه در يك بررسى همه جانبه ناچار بايد بشود البته چه بسا آينده ان شاء الله طورى تنظيم بشود كه تمام و كمال همان‏طورى كه آقايان پيش‏بينى مى‏كنند بشود و ان شاء الله همين‏طور هم باشد اما همواره احتمالات ضعيف را هم بايد اينجا مطرح كرد براى اين‏كه خوب دردسرهاى احتمالى براى يك نظام كه اين قدر پاى آن ريخته شده و زحمت كشيده شده مسأله‏اى است جدى.
اجمالًا مسأله تمركز را همان‏طورى كه عرض كرديم ماهم طرفدارش هستيم ومعتقديم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 285
كه تمركز بايد باشد ولى اين تمركز الزاماً به معناى يك قطبى شدن مجموعه نيست ما معتقديم كه در مجموعه اجرايى، رئيس جمهور به عنوان سمبل نظام بايد باشد قدرتمند هم بايد باشد منتها قدرت هر چيزى به حسبه هست قدرت رهبرى به اين نيست كه مثلًا فرض كنيد كه بتواند زياد بدود يا حتى در زمينه‏هاى مسائل اجرايى قدرت رهبرى با اين سنجيده نمى‏شود كه بتواند يك كارى را فوراً به اجرا در بياورد قدرت رهبرى يك مجراى خاصى دارد براى خودش، آن معنايش قدرت رهبرى است كه به نمايش گذاشته مى‏شود و گه‏گاه از آن استفاده مى‏شود.
قدرت رئيس جمهور به عنوان شخصيتى كه بايد در مقابل شخصيت‏هاى معادل خودش در دنيا ظاهر بشود به اين است كه سخن او، مشى او (چون او نفر دوم بعد از رهبرى شناخته مى‏شود رهبر هم كه در همه جا ظاهر نمى‏شود) او به عنوان سمبل سخن گفتنش بيان استراتژى‏ها و برخورد با شخصيت‏ها و احياناً بيانيه‏ها. حضور در مجامع رسمى يا نيمه رسمى جهانى يا داخلى اين بخشى از خصوصياتى است كه مى‏تواند توسط رئيس جمهور عملى بشود يا تحقق پيدا كند اينها را ما نگوييم كه تشريفاتى است، نه تشريفاتى اينجا فرق دارد با رئيس جمهورها يا پادشاهان تشريفاتى نظام‏هايى مثل انگليس و جاهاى مشابه آنجا مثلًا رئيس جمهور هندوستان كه آنها براساس يك سنتى كه به آنها ديكته شده چه بسا مى‏خواهند اين كار را بكنند و شايد آنها هم به نظر خودشان مخلوطى يا ملغمه‏اى خواستند به وجود بياورند من نمى‏دانم اما اجمالًا اين تشريفاتى نيست اين يك واقعيت است.
اگر آن‏جورى باشد ما بايد بگوييم امام هم يك رهبر تشريفاتى است! چرا؟ چون واقعيت امر اين است كه تمام تشكيلات رهبر جامعه مى‏شود در يك اطاق. مگر غير از اين است؟ رهبر ما و شما كه تمام دنيا را دارد متوجه به اسلام مى‏كند يك اطاق و اطاقك تمام تشكيلات او است يك فرزند در كنارش كه آن هم حالا شايد يك دوتا فرض كنيد كه پرونده‏اى، دوتا دفترى، كاغذى، چيزى داشته باشند آن چيزى كه مربوط به سيستم رهبرى مى‏شود حالا چيزهاى ديگر ممكن است باشد و دليل بر تشريفاتى بودن نيست.
علاوه بر آن يك سرى چيزهاى ديگر هم هست كه در پيشنهادهاى آقايان هست مثل جانشين فرماندهى كل قوا، رياست شوراى تشخيص مصلحت و حق عزل نخست وزير، تحت اين عنوان كه چون نمايند مردم هست اگر احياناً در شرايطى، اوضاعى پيش آمد كه به تشخيص رئيس جمهور مبتنى و متكى و مستند بود به ضعف دولت و نخست وزير او بتواند به عنوان نمايند مردم چنين اعمال قدرتى بكند تا اين حدش هم حتى از اين ديد و با اين تشخيص كه بنده دارم توضيح مى‏دهم مانعى ندارد.
اما بگذاريم آن كسى كه چهره‏اش بايد چهره مورد قبول در جامعه و وجودش سمبلى در داخل و خارج باشد و به عنوان نفر دوم بعد از رهبرى شناخته مى‏شود او از مسائل اجرايى خالص به دو دليل بركنار بماند: يكى به همين دليل كه عرض كردم به خاطر آن تقدس و حرمت و احترامى كه در او بايد وجود داشته باشد دوم به خاطر درگيرى بسيارى كه كار اجرايى مى‏طلبد و اين امكان نمى‏دهد كه فرد خودش مباشرتاً به كارهاى اجرايى برسد.
خوب ممكن است چند معاون بگذارد، آن وقت ديگر خودش نيست به هر حال اين هم يك مسأله است كه به عنوان مقدمات ذهنى بحث من به نظرم آمد كه عرض كنم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 286
علاوه بر اين تأكيدى هست روى اين‏كه بايد مسؤول قو مجريه (يعنى آن كسى كه مسائل اجرايى به او مربوط مى‏شود كه حتماً بايد يك نفر هم باشد) بايد كنترل مجلس روى آن باشد و كنترل مجلس به اين صورت است كه بتواند استيضاح كند، بتواند سؤال كند، بتواند بسيارى از كنترل‏هاى ديگرى را كه در گذشته (در قانون اساسى موجود) ندارد اين داشته باشد ما مى‏خواهيم بگوييم بايد داشته باشد من در پرانتز اين را هم خدمت آقايان عرض كنم كه به عقيد بنده به عنوان يك نماينده مجلس، مجلس عليرغم وجود سيستم‏هاى كنترلى اسمى هيچ‏گونه كنترلى تا حالا روى دستگاه‏هاى اجرايى نداشته، فوقش اين‏كه ما سؤال كرده‏ايم و جواب سؤال را هم آمده‏اند داده‏اند. ما ديگر نفهميديم اين سؤال واقعاً جوابش داده شد يا نه؟ مى‏رود به كميسيون سؤالات، كميسيون سؤالات چكار مى‏كند؟ آيا مى‏رود مى‏شكافد؟ نخير فقط به اظهارات گوش مى‏دهد رسيدگى قضائى، حتى در يك حد رسيدگى قضائى كه پرونده‏ها را بياورد بررسى كامل بكند نمى‏كند يعنى ابزارش در اختيار مجلس نيست مجلس اين قدرت را ندارد، اين امكان را ندارد، اين وقت را ندارد ... كميسيون اصل 90 هم كه فقط كارش شبيه كارهاى معمولى ما نماينده‏ها است كه وقتى شكايت مى‏كنند ما يك چيزى روى آن مى‏زنيم به عنوان نوشته و مى‏فرستيم براى مسؤول مربوطه مى‏گوييم كه آقا! رسيدگى بفرماييد اصل 90 احياناً يك خرده غليظترش مى‏كند، يا دوتا مأمور هم پشت سرش مى‏فرستند اما آخر كارى نمى‏شود! تازه دستگاه‏هاى رسمى قضائى‏اش چكار مى‏كنند كه مجلس بكند؟ ديوان عدالت ادارى تا حالا چكار كرده كه آنها بكنند؟ سازمان بازرسى چكار كرده كه آنها بكنند؟ يا بالاخره به خودمان جرأت بدهيم بگوييم كه قو قضائيه تا حالا چكار كرده كه آنها بكنند؟
به هر حال در مجلس چنين قدرتى نيست كه ما بگوييم حالا كنترل مى‏شود (موسوى خوئينى‏ها- ...؟) منظورم اين بود كه يك خرده توجهتان به اين طرف جلب بشود كه احياناً جلو كسالت را بگيرد ... و علاوه بر اين مى‏خواهم عرض كنم كه آن شخصيتى كه آن حرمت (منظورم رئيس جمهور است) در آن لحاظ شده آيا درست است كه به عنوان مسؤول قو مجريه و مسؤول خرابى‏هايى كه پيش مى‏آيد احتمالًا مجبور باشد بيايد به سؤالات جواب بدهد، در مقابل استيضاح قرار بگيرد در معرض تزلزل قرار بگيرد، چون اين باز خودش يك پيشنهادى است كه خواهد آمد، يك پيشنهادى است كه ما هم داريم كه اگر بنا هست رئيس جمهور آن كسى باشد كه اين قوا و اين كنترل و اين تمام ميدان را به او مى‏دهد بايد حتماً اين شرايط را هم به او بدهيد ديگر! شما مى‏گوييد مسؤوليت‏ها اختيارات مى‏خواهد، ما مى‏گوييم اختيارات مسؤوليت مى‏خواهد فرق نمى‏كند! بنابراين عليرغم اين‏كه كنترل مجلس روى مسائل اجرايى بسيار كم است، اما در آينده مى‏خواهيم بگوييم بايد بيشتر باشد زيرا احساس خطر بيشتر است جايى كه ما مى‏خواهيم شرايطى را پيش‏بينى بكنيم اما اگر بخواهد شرايطى پيش بيايد كه نه رهبرى آن رهبرى گذشته باشد و دستگاه‏هاى ديگر هم كه به نحوى سايه‏اى هستند نسبت به مقام رهبرى، آنها هم آن قدرت را نداشته باشند اينجا تنها چيزى كه مى‏تواند (آن هم تا حدودى) قانع كننده باشد به عنوان يك تكيه‏گاه، مجلس شوراى اسلامى است اگر چه حالا بنده نمى‏خواهم خيلى هم به اين مجموعه آن بهايى را بدهم كه در ذهن آقايان يك مقدارى غلوآميز بيايد! نخير، مى‏خواهم بگويم از هيچى بهتر است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 287
اجمالًا پيشنهادى كه در اين زمينه مى‏شود اين است كه نخست وزير و رئيس جهمور هر دو باشند دستگاه اجرايى به اضاف جميع اختيارات در مورد وزراء و حتى در مورد سفرا در اختيار نخست وزير باشد در عوض رئيس جمهور همان‏طورى كه اشاره كردم رياست شوراى تشخيص مصلحت را داشته باشد كه خودش وسيله‏اى است براى اين‏كه رئيس جمهور بتواند قدرت خودش را به نحوى از اين مجرا اعمال بكند، با توجه به اين‏كه شوراى تشخيص مصلحت مجموعه‏اى است مركب از شوراى نگهبان، شخصيت‏هاى مورد قبول امام، فقها و شخصيت‏ها و رؤساى قواى سه‏گانه و رئيس شوراى تشخيص مصلحت طبعاً جايگاه مهمى علاوه بر عضويت خواهد داشت جانشينى فرماندهى كل قوا به صورت استاندارد معين بشود كه بر عهد او باشد و حق عزل نخست وزير را هم به همان دليلى كه عرض كردم داشته باشد و احياناً اگر اختياراتى كه از سهمى دستگاه‏هاى اجرايى نيست صلاح ديده مى‏شود كه به رياست جمهور داده بشود از نظر ما قابل بحث است اگر چه من الان حتى تصورش را نكرده‏ام، اما قابل بحث است و مى‏تواند قابل بحث باشد، به صورتى كه قانع كننده باشد.
حتى مثلًا در مورد صدا و سيما امتيازاتى ترجيحى براى كنترل آنجاها به رئيس جمهور داده بشود اينها مسائلى است كه مى‏تواند تا حدودى زيادى آن تصوراتى را كه مى‏شده و مى‏شود دربار اين‏كه رئيس جمهور يك مقام تشريفاتى است اينها را تعديل كند اما مجموعاً تشكيلات اجرايى با همان دو قطبى بودن با همان شكل به نظر ما قابل ادامه هست و بهتر است كه همان را يك مقدارى اصلاحش كنند.
يك اشاره‏اى هم مى‏خواهم با اجاز شما بكنم به صحبتى كه ديروز دربار تبليغات در رسانه‏ها راجع به اين مسأله كردند كه مى‏خواهم عرض كنم كه به آن شورى و به آن خطرناكى كه برادرمان گفتند نيست كه گفتند ما نمى‏دانيم چرا مردم سكوت اختيار كرده‏اند؟ نه، مردم خوشبختانه در اين زمينه بى‏تفاوت نيستند، ما با مردم در تماس هستيم، حالا علاوه برنامه‏هايى كه براى مجلس آمده و براى دبيرخان شورا آمده، براى اشخاص هم نامه آمده از جمله براى بنده نامه‏هايى آمده، نظراتى را نوشته‏اند، پيشنهادهايى كرده‏اند و اين پيدا است كه فعال برخورد مى‏كنند سؤال‏هايى مى‏كنند ما به مجالسى مى‏رويم، سخنرانى مى‏رويم، ديد و بازديد مى‏رويم بين دوستان، در دانشگاه و بين حزب‏اللهى‏ها، و در محله‏ها مردم سؤال مى‏كنند و ذهنشان متوجه اين ماجرا هست.
در مورد رسانه‏ها ممكن است نيمه سكوتى اختيار شده باشد علتش هم اين است كه رسانه‏ها نمى‏تواند فقط خبرش را بنويسند، خوب بايد آنها اظهار نظر كنند همان‏طور كه برادرمان آقاى موسوى گفتند رسانه‏ها بى‏رودربايستى خوب مى‏ترسند! اگر يك مقدارى سخن از چارچوبى كه ... چه بسا آنها تصورش را نكرده‏اند ولى بعد تشخيص داده مى‏شود كه اين يك مقدارى خارج بوده، از آهنگ بيرون بوده و هماهنگ نبوده خوب اينجا ديگر ممكن است كه يك دردسرى براى آنها ايجاد بشود آنها هم مى‏گويند ما سر بى‏درد را درد نمى‏آوريم ولى آمادگى دارند با آقايان مصاحبه كنند به ما اين‏جورى گفتند نمى‏دانيم كه داريم خدمت يك يك آقايان مى‏رويم احتمالًا شايد آقايان هم به لحاظ وقت آمادگى نداشته‏اند تا اين مصاحبه‏ها را انجام بدهند والا آنها مايل هستند كه مصاحبه كنند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 288
خوب يكى از بهترين رويه‏ها مصاحبه‏ها است كه انجام مى‏گيرد و الحمد لله آن «سكوت» نيست، البته با غوغاهايى كه اول انقلاب راجع به خبرگان اول بود نمى‏شود مقايسه‏اش كرد به خاطر اين‏كه در آن دوره‏ها ما صد و خرده‏اى مجله و روزنامه داشتيم كه همه هم دنبال دردسر و دنبال سوژه و دنبال شيطنت مى‏گشتند و مخصوصاً مسأله ساز بودن و ميل داشتند كه نظام را تضعيف كنند ولى حالا نه، ميل دارند كه تقويت كنند و همكارى كنند و آن وقت هم مردم و نظام هنوز گرفتار مشكلات نشده بودند و مشكل، مشكل گروهك‏ها و توطئه‏ها بود اما حالا با گذشت 10 سال و جنگ و تبعات جنگ براى ما مشكلاتى را هم به وجود آورده مردم يك مقدارى گرفتار مسائل خودشان هم شده‏اند. والسلام عليكم و رحمة الله و بركاته.
منشى- جناب آقاى مشكينى بفرماييد.
على مشكينى- بسم الله الرحمن الرحيم. الحمد لله والصلوة والسلام على رسوله و آله. اللهم اعطنى بصيرةً فى دينك و فهماً فى حكمك و فقهاً فى علمك و كفلين من رحمتك و ورعاً يحجزنى عن معاصيك.
مطالبى در ذهنم داشتم راجع به موضوعات و موادى كه امام امت دام ظله دستور داده‏اند در اطراف آنها صحبت بشود ولى چون مطلب را مى‏خواهم زودتر تمام كنم و زياد مزاحم نشوم راجع به دو موضوع: كه يكى موضوع رهبرى و يكى قو مجريه است عرضى دارم.
راجع به رهبرى آن‏چه كه اصول و موضوعات عمد مربوط به رهبرى است كلياتش و مسائلى كه ينبغى، در اطراف آنها صحبت بشود عبارت از اصول و مواد زير است، كه بعضى از اينها حالا پيشنهاد است كه من معتقدم كه ينبغى در اينها صحبت بشود بعضى‏هاى آن لازم است يقيناً، بعضى‏هاى آن ممكن است مورد قبول واقع نشود، بر اذهان دوستان اين مواد را عرضه مى‏دارم:
يكى اشتراط مرجعيت فعلى «تقليد در رهبر» كه اينها موضوع مهمى است كه امام هم تكليفش را روشن كرده كه مرجعيت فعليه در رهبر شرط هست يا نيست؟ اينجا بايد بگوييم كه شرط نيست و اشكال اين‏كه دين از سياست جدا مى‏شود و اينها، اينجا وارد نيست براى اين‏كه كسى به قانون اساسى ما اگر از اول تا آخر دقت كند مطلب برايش خيلى روشن مى‏شود من ده، دوازده تا قانون اساسى كشورهاى مختلف را داشتم و به آنها مراجعه كردم اغلب قانون اساسى كشورهاى اسلامى طورى است كه اگر تمام ملت آن مملكت و مسلمين آن مملكت برگردند (اعوذ بالله) كافر بشوند، به قانون اساسى‏شان ضررى نمى‏خورد طورى تنظيم شده كه به قانون اساسى آنها جز در يك جا مثلًا «رئيس جمهور بايد مسلمان باشد»، آن هم به ادعاى خودش. فقط اگر قانون اساسى تغيير پيدا كند آن جمله تغيير پيدا مى‏كند و اين است معناى لائيك بودن كه يعنى طورى است كه ديانت‏شان از سياست‏شان جدا است ديانت‏شان در مسجد است (اگر باشد!) ولى قانون اساسى ما را ببينيد از اول مواد و اصولش گرفته تا آخر، گويا پيكر اصول قانون اساسى مانند يك جسمى مى‏ماند و اسلام مانند روحى است كه در تمام اندام‏هاى اين جسم فرو رفته. بعضى از اصول ما طورى است كه اصلًا اگر اسلام نباشد آن «باطل من اصله» است كه در اينجا حالا نمى‏خواهيم شرح بدهم كه اگر اين قانون اساسى بخواهد در مملكت ما پياده بشود لايعقل كه دين از سياست جدا بشود اين مسأله، مسال مسلمى است به هر حال شرط اين است كه مرجعيت فعلًا شرط نيست، در اين بايد بحث بشود.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 289
دوم اين‏كه «فردى و شورايى بودن رهبرى» است اين مورد بحث بايد باشد و بحث هم بايد قرار بگيرد، يكى از لوازم الابحاث است.
سوم «اشتراط» هم شروطى كه در قانون اساسى براى رهبرى شده، هم اين شروط لازم هست يا نيست، اين يك بررسى لازم دارد، ما در اين معنا تشكيك داريم و البته ضمناً عرض مى‏كنيم كه تخالفى هم بين دو اصل پنجم و صد و نهم در كيفيت اشتراط و خصوصيات اشتراط ديده مى‏شود.
چهارم، از اصولى كه بايد بررسى بشود «بررسى دربار وظايف ده‏گانه رهبرى» است كه ده‏تا وظيفه براى رهبر در قانون اساسى ما تعيين شده آيا اين وظايف اختلال دارد و بايد هم آن همين جور باشد يا صحبت بشود؟
پنجم، بحثى كه بايد بشود «تبيين روابط خبرگان با رهبر» است، (اين بايد مورد بحث بشود) و تعيين حدود و وظايف ارتباط خبرگان با رهبرى به ويژه در صورت عروض فقد بعضى از شروط رهبرى، اينجا مورد بحث بايد باشد.
ششم، اشاره به «چگونگى پيدايش رهبرى در قانون اساسى» در دو جا اشاره شده، بايد در اينجا يك نكته‏اى هست كه ما خدشه داريم در اين، اشاره به چگونگى پيدايش رهبرى و تشكيل حكومت الهى در ايران كه در دو اصل قانون اساسى به اين معنا اشاره شده است: اصل اول و اصل 107.
هفتم «بررسى نارسايى و نقص» در اصل 107 است از چند جهت و چند اشكال بر آن وارد است و ما اينجا پيشنهادهاى اصلاحى و تتميمى راجع به اين اصل داريم و اين صحبت‏ها چون روى كليات است در مورد خودش مورد بحث قرار مى‏گيرد.
هشتم از ابحاث تعيين حدود روشن براى مقام رهبرى از نظر شرط اول، يعنى صلاحيت علمى و تشخيص كامل بين مجتهدى مطلق و متجزى و عالم غير مجتهد به طورى كه براى عموم قابل درك باشد در اذهان شريف دوستان مسال مجتهد مطلق و متجزى و عالم متبحر كه با اين‏كه عالم است اجتهاد را نداشته باشد كه مثلًا مردى مانند محدث مجلسى را فرض كنيد كه صاحب وسائل را اينها را ما مجتهد ندانيم و بگوييم اينها محدث هستند چه ميزانى است كه ما بايد فقيه مجتهد را براى مردم هم طورى روشن كنيم كه بفهمند كه اين مجتهد مطلق است، متجسسى است، يا عالم است و اجتهاد ندارد تا حدى اين معنا در قانون اساسى گاهى هم خدشه شده گفته شده كه به گوش مى‏خورد.
نهم، «تعيين حدود اجمالى» براى عنوان آگاهى به زمان (اين شرطى كه ذكر شده) است كه اين يعنى چه، در چه حدود است؟ و مديريت و مدبريت و برخى از شرايط ديگر كه اين بايد بررسى بشود.
دهم، «بررسى و تعيين تكليف» براى صورتى كه ممكن است رهبرى در مقابل مرجع متنفذى قرار بگيرد يك وقت ممكن است رهبرى در مملكت كاملًا سوار بر كاراست و مقام خودش را دارد يك مرجع قوى متنفذى واقع شد كه اغلب قاطب مردم از او تقليد مى‏كنند اينها گاهى مى‏شود كه فتاواى وى با وظايف رهبرى يك وقت متصادم مى‏شود در مسال اعلان جنگ، اعلان صلح، عفو زندانى‏ها، تحريم خاويار، ميگو، معامله با برخى از كفار، راجع به‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 290
برخى از برنامه‏هاى رسانه‏هاى گروهى و غير ذلك كه فتاواى مرجع در اين باب گاهى با كار رهبرى، با كيفيت اشراف رهبرى بر جامعه تصادم پيدا مى‏كند خبرگان وظيفه دارند اينها را با همديگر رابطه بدهند، چه كنند ...؟
يازدهم از ابحاث «بررسى لزوم و عدم لزوم شور براى رهبرى» به مفاد آى كريم «وَشَاوِرْهُمْ فِى الْأَمْرِ»، «أَمْرُهُمْ شُورَى بَينَهُمْ» و تعيين طرف شور براى رهبر عند اللزوم اگر بنا شد كه حتماً بايد مشورت كند، آيا خبرگان باشند يا مجمع تشخيص مصلحت باشد و يا اين‏كه چون وظايف ده‏گان رهبر در امور مختلف است پس بنابراين در هر امرى طرف شور هم افراد متناسب با آن امر باشد؟ به هر حال، اين وظيفه ثابت است يا نه؟ گرچه شما ممكن است كه ذهن شريفتان در آيتين مباركتين بگويد كه آيه‏ها هر دو استحباب را مى‏گويد آى شريف «شورى» كه «وَأَمْرُهُمْ شُورَى بَينَهُمْ» در آنجا هشت‏تا صفت براى مؤمن نقل مى‏كند: «مِمَّا رَزَقْنَاهُمْ ينْفِقُونَ»، يا عفو مى‏كنند، چه مى‏كنند ... يك صفاتى دارد كه اينجا ما يادداشت كرديم كه هشت‏تا صفت براى مؤمن ذكر مى‏كند كه از آن هشت‏تا صفت اغلبش مستحبات است «وَأَمْرُهُمْ شُورَى بَينَهُمْ» هم در رديف مستحبات قرار گرفته، از آن استفاد وجوب تعبدى و مولوى شرعى نمى‏شود بلكه يك مسأله اخلاقى و ارشادى است و همچنين «وَشَاوِرْهُمْ فِى الْأَمْرِ». شاورهم فى الامرهم در رديف چهار امر قرار گرفته، «واعف عنهم»، «واستغفر لهم» «وَشَاوِرْهُمْ فِى الْأَمْرِ فَإِذَا عَزَمْتَ فَتَوَكَّلْ» واعف و استغفر، و شاور و توكل چهار امر است در اين آى شريفه. هيچ يك از اينها به معناى وجوب نيست نه واعف به معناى وجوب است، نه «واستغفر» يعنى بر پيغمبر واجب نيست عفو كند پيامبر گرامى قطعاً مى‏دانيد كه «واعف» راجع به حقوق شخصى او است نه، واعف از اجراء و حدود و تعزيرات، آنجا كه واعف معنا ندارد لازم مى‏آيد لغويت حدود و تعزيرات اگر چنان‏چه واعف را حمل كنيم به اين‏كه پيامبر من! در موارد اجراء حدود و تعزيرات همه را عفو كن! خوب: «يلزم لغوية تشبيعه» احكام جزايى و قضائى!
بنابراين واعف به معناى استحباب است از حقوق شخصى. مالت را تلف كردند عفو كن! پيدا است اين عفو استحباب دارد والا مانعى ندارد آدم برود مال خودش را مطالبه كند و همچنين استغفار كردن «واستغفر لهم» و همچنين آن‏كه «فتوكل على الله»، توكل وجوب تعبدى مولوى ندارد، توكل وجوب ارشادى دارد، امر استحبابى است يا ارشادى است پس در رديف اينها «و شاورهم» هم كه قرار گرفته آن‏هم همين جور است پس ما وجوب را حالا نمى‏توانيم بگوييم. به هر حال اين بحثى است كه ممكن است آقايان بفرمايند آيه دلالت بر وجوب دارد و آيا اين وجوب اگر باشد براى رهبرى حتماً بايد حسب باشد و اگر چنين باشد وظيف خبرگان را راجع به رهبرى در تعيين متعلق شور و طرف شور چه كسانى بايد باشند، اين هم يك بحث.
دوازدهم، از ابحاثى كه در اينجا هست بررسى اين‏كه تمام تماس خصوصى و دائمى نزديكان رهبر، خواه از اقوام او باشد يا غير اقوام او، ما اينجا معتقديم كه تماس اينها زير نظر خبرگان بايد باشد و ما هر بلايى در مراجع تا به حال ديده‏ايم از اين قسمت ديده‏ايم. در مجالس سابق هم اينجا صحبت‏هايى در خبرگان قبل مى‏شد بارها من مى‏گفتم آقا بياييد يك مسأله اطراف المرجع و اطراف الرهبر را هم اينجا يك بحثى كنيم، يك حرفى بزنيم. بعضى از دوستان تا من مطرح كردم مرا از اين‏كه چنين مطلبى را بگويم منع كردند و من معتقدم كه كسى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 291
كه ما او را بر اموال و نفوس جامعه مسلط مى‏بينيم و بلكه خبرگان سبب تسلط او بر اموال و نفوس يك جامعه‏اى مى‏شود، آن وقت نبايد او را رها كند در قبض قدرت هر كسى قرار بگيرد و حرفى نزند. نه، عقل مى‏گويد به اين‏كه بر ما اسم عظيم كه در اين معنا مسامحه كنيم ما كه متعهد اين معنا شديم، وكالت پيدا كرديم از ناحى اين مردم. اين يك چيزى بايد باشد آن وقت، آن‏چه كه حالا من در اينجا ذكر كردم بعداً هم اين مسائل مورد بحث قرار خواهد گرفت منتها در ضمن هم اين وجوهى كه عرض كردم، ... و وجوه بيشتر از اين است كه اينجا ما اين مقدار را يادداشت كرديم.
يكى از اين قسمت‏ها و شرايط را مى‏خواهم يك قدرى بيشتر در اطرافش توضيح بدهم و آن راجع به تك رهبرى و شورا است. ببينيد يك مسال شرعى در بين هست. گاهى مسأله فرد بودن رهبر يا شورا بودن مسأله خيلى روشن است، گاهى هم خيلى بغرنج است و خيلى مشكل است اگر چنان‏چه يك فردى پيدا كرديم در حوزه‏هاى علميه. مثلًا يك فردى لايق كه هم مرجع تقليد هست و مى‏تواند باشد، هم رهبر كامل و لائيك، مطلب خيلى روشن است: كامام الامة دام ظله العالى. يك وقت اين‏جورى است تكليف همه روشن است، خبرگان هم خيلى راحت بروند بخوابند! گاهى هم نه، قضيه اين‏جور نيست دو نفر، سه نفر، پنج نفر از ميان ذى‏صلاح‏ها هستند كه آنها لياقت رهبرى دارند، آن پنج نفر هم دو جور تصور مى‏شود يك وقت اين است كه آنها تنها، تنها نمى‏توانند اداره بكنند كه تك رهبرى انتخاب بشود سه نفر هستند، هر سه بايد شريك بشوند يا هر پنج نفر بايد باشند آنجا هم تكليف روشن است، خبرگان بايد بروند آن پنج نفر را عند اللزوم بياورند و در پست رهبرى قرار بدهند و معرفى كنند و رهبرى شورايى بشود هيچ چاره‏اى نيست براى اين‏كه تك تك‏شان نمى‏توانند اداره كنند و اگر فرض كرديم: كما قديتفقوا كثيرا، در آينده هم ان شاء الله از اينها زياد اتفاق خواهد افتاد عد زيادى هستند مثلًا پنج نفر، هر يك از آنها مى‏توانند اداره كنند، تك رهبرى هم معقول است اما با شورا بودنش هم معقول است شما اين را چه جور فرض مى‏كنيد؟
فرضاً به اين‏كه شما فردا رفتيد براى انتخاب رهبرى ديديد پنج فرد لايق در حوزه‏ها پيدا كرديد لايق است، همه را هم مى‏خواهيد اختيار كنيد از اين پنج نفر هر يك را بخواهيد اختيار كنيد لايق است، همه را هم مى‏خواهيد شورا قرار بدهيد لايق هستند و تساوى هم دارند يعنى آن امتياز خيلى قوى كه سبب بشود به اين‏كه تعين پيدا كند نداريد اينجا آيا حكم چيست؟ تا حالا هم اتفاق افتاده يا نه؟ ما به حسب دليل اگر نگاه كنيم مى‏بينيم از نظر ادله گفته كه «اما الحوادث الواقعة فارجعوا فيها الى رواة احاديثنا»، پس كل رابع الحديثة هو ممن يرجعوا اليه» (يعنى او رهبر است) يا اين‏كه مى‏فرمايد كه: «من انظر الى من كان يعرف شيئا من قضايانا» يعرف شيئا من قضايانا مصداقش حالا فرض كرديم ما معتقد شديم اين «يعرف شيئا من قضايانا» را حمل كرديم به اين‏كه يك مقدار فقه «لزوم و عن اجتهاد» باشد حالا فرض كنيم اين‏جورى است «من يعرف شيئا من قضايانا» پنج نفر هستند، يا «من عرف احكامنا، نظر فى حلالنا و حرامنا» پنج نفر هستند و اسلام مى‏گويد و حضرت مى‏فرمايد (امام صادق سلام الله عليه) تمام اين نصب‏ها را ايشان قرار دادند غير از توب شريف.
حضرت مى‏فرمايند كسانى كه اين‏جورى باشد آن «جعلته القاضى» هستند، «جعلته الحاكم» است. پس قضاوت و حكومت يك امر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 292
وضعى مجعول من ناحى الشرع است براى يك عنوان داراى افراد خمسه، داراى افراد ثلاثه يا بيشتر، داراى افراد عشرى. در اين مقام اگر چنان‏چه يك حكم قضاوت اين‏جورى جعل شده باشد و همه متساوى هستند شما چه جور قضاوت مى‏كنيد؟
در كتب اهل تسنن اين را مطرح كرده‏اند در الاحكام السلطانيه ماوردى و غيره اينها را مطرح كردند آنها به عقيد خودشان راه حل‏هايى گفتند و اختلاف نظرهايى هم دارند حالا من تصورات را عرض مى‏كنم كه تصديقش با آنها كدام است؟ يك تصور اين است كه بگوييم اسلام اين پنج نفر را كه هر يك لياقت رهبرى و ادار ايران را دارد، هر يك از اينها را بر تمام آن منطقه رهبر قرار داده. كل واحد ان حاكم جعلته حاكماً على الجميع، جعلت زيداً حاكماً على الجميع عمراً حاكماً، دعداً حاكماً و بكراً حاكماً هم اينها را حاكم قرار داده‏اند، در عرض واحد. اين يك تصور است و اين تصور قطعاً نيست براى اين‏كه اگر اين‏جور باشد كه «لَوْ كَانَ فِيهِمَا آلِهَةٌ إِلَّا اللَّهُ لَفَسَدَتَا» اذا لذهب كل اله بما خلق و لعلى بعضهم على بعض. اين تصور را كنار بگذاريد، اين نيست.
دوم تقسيم ولايت بشود برحسب مكان. پنج رهبر اين‏جورى داريم، ايران را به پنج منطقه تقسيم كنيد هر منطقه را به يك آقايى بدهيد رهبرى كند.
سوم، تقسيم از نظر زمان باشد چه اشكال دارد مثل رياست جمهور كه هر 4 سال بگوييم آقايان 5 نفر! هر يك از شما چهار سال عنوان رهبرى براى جامعه پيدا كنيد، اين هم يك راه است.
راه ديگر اينها راه‏هايى است كه تا اينجا را حالا درست مى‏شود كه مى‏گوييم نمى‏پذيرم چهارم، شورايى بودن ما بگوييم 5 نفر لايق رهبرى داريم هم اينها لياقت رهبرى دارند پس خبرگان مى‏نشينند مى‏گويند آقايان بياييد شما جمع بشويد شورايى باشيد، اين عيبى ندارد و الدليل على ذلك جمع بين همين ادله‏اى كه مى‏فرمايد من كان كذا جعلته قاضيا رباط أحاديث الناظر فى حلالنا و حرامنا، اين جعلته قاضيا كه پنج‏تا مصداق دارد، جمع بين اين ادله و بين «وَشَاوِرْهُمْ فِى الْأَمْرِ»، «أَمْرُهُمْ شُورَى بَينَهُمْ» تقاضا مى‏كند كه اينها را جمع كنيم بگوييم بياييد شورايى بشويد.
پس يك وجه اين است كه بگوييم اين هم وجه رابع است كه شورايى بشود.
وجه خامسى هم در اينجا دارد و آن اين است كه بگوييم كه يكى از ميان اينها را آقايان خبرگان به رأى مخفى انتخاب كنند، در همين‏جا اين گلدان‏ها را بياورند و براى يكى از اين 5 نفر رأى مخفى اختيار كنند كه خبرگان ... و اين همان مسأله حل و عقدى است كه اهل تسنن مى‏گويند كه بايد حل و عقد مطلب را بيان كند ممكن است، اين مطلب معقولى است يا نه بگوييم كه عده‏اى از علماء تسنن گفته‏اند كه رهبرى سابق انتخاب مى‏كند او بايد انتخاب كند بعد ديگر خبرگان و كسى ديگر هم حق ندارد اين هم يك راه است راه ششم است.
راه هفتم هم انتخاب از راه قرعه است مى‏شود همين خبرگان به نام يكى از اينها قرعه در آورند و او را به رهبرى انتخاب كنند پس ببينيد آقا، ما درباره انتخاب اين چند نفرى كه همه لياقت دارند طرقى داريم ظاهر اين است كه طريق اول باطل است قطعاً و طريق دوم و سوم كه بگوييم از نظر مكان و از نظر زمان تقسيم كردن اينها همه باطل است آن‏چه كه باقى مى‏ماند از
                        صورت مشروح مذاكرات شوراى بازنگرى قانون اساسى(جلسه‏14-1)، ص: 293
ميان اينها سه طريق معقول داريم و اين مسأله هم محل ابتلا است و شايد هم محل ابتلا باشد بعداً سه طريق را ما تعقل داريم كه ببينيد كه كدام يك مسأله مسأله شورا بودن اينها است.
بگوييم كه اينها همه با هم متساويند يعنى چنان‏چه قانون اساسى ما ظاهراً فقط اين يك راه براى ما نشان داده و اين نيمه دوم اصل 107 مربوط به همين موضوع است پس اين شورايى بودن است براى اين‏كه مى‏گويد اگر برجستگى خاصى نباشد خبرگان جمع مى‏شوند شورايى مى‏كنند پس شورايى بودن عيبى ندارد يك راهى است كه قانون اساسى فعلى مى‏گويد ولى ما اشكال به قانون اساسى داريم كه از كجا اين شورايى بودن را شما تعيين مى‏كنيد؟ خير انتخاب خبرگان باشد خبرگان به رأى مخفى انتخاب كنند يكى از آنها را، نه شورايى هم نيست يا قيد قرعه «القرعة لكل امر مشكل مشتبه»، انتخاب يك راه بسيار عظيم معقول است خاصه عند اهل تسنن على عليه السلام در نامه به معاويه مى‏نويسد معاويه همان كسانى كه خليفه اول را و خليفه سوم را به انتخاب برگزيدند همان‏ها مرا انتخاب كردند و تو حق حرف زدن ندارى اين يك راهى است راه انتخاب اهل حل و عقد كه اين هم انتخابى باشد يعنى خبرگان انتخاب كنند يا قيد قرعه كه «القرعة لكل امر مشكل مشتبه» هيچ ملتى به قرعه تكيه نكرد مگر اين‏كه اصابت به واقع كرد به هر حال پس درباره رهبرى ما اين مسائل را داريم و در مقامى كه كار به آنجا برسد كه نتوانيم افراد را همه لايق باشند و دوران امر بين چند نفر لايق باشد وجوهى در اينجا تصور مى‏كنيم كه سه وجه از آن وجوه قابل تصور است و توجه است و اعتنا است يكى از اينها را بايد انتخاب كرد. اين مسأله مربوط به قضيه رهبرى بود كه با كمال تلخيص عرض كردم به حضورتان يك جمله هم مربوط به قو مجريه دارم و آن جمله اين است كه ما از روى قانون اساسى راجع به رئيس جمهور و نخست وزير وقتى كه دقت مى‏كنيم مى‏بينيم براى رئيس جمهور وظايف زيادى قائل شده است قانون اساسى و براى نخست وزير وظيفه بسيار كم حالا عرض مى‏كنم من از روى ظواهر اين قانون عرض مى‏كنم به آنها كه وارد در كارند و در رأس قو مجريه قرار گرفته‏اند آنها شايد علمشان بيشتر باشد من اگر علم هم داشته باشم روى علم اليقين صحبت مى‏كنم آنها اگر حق اليقين هم نداشته باشند عين اليقين درباره اين مسائل ممكن است داشته باشند، اما من آن‏چه كه از ظواهر قانون اساسى استفاده مى‏كنم دوازده وظيفه قانون اساسى براى رئيس جمهور قرار داده سه‏تا وظيفه براى نخست وزير قرار داده اين فهرست را عرض مى‏كنم بعد نظر دارم درباره اين موضوع. وظيفه اول: مسؤوليت اجراء قانون اساسى مربوط به رئيس جمهور.
2- تنظيم روابط قواى سه‏گانه.
3- رياست قو مجريه.
4- موظف است مصوبات مجلس را يا نتيج همه‏پرسى را امضاء كند اين البته موظف است.
5- انتخاب نخست وزير و اصدار حكم براى او پس از رأى اعتماد مجلس.
6- امضاء قراردادهاى ايران با دولت‏ها و پيمان‏هاى بين‏المللى پس از تصويب مجلس.
7- اظهار نظر يا رد در تصويب‏نامه‏ها و آيين‏نامه‏هاى مصوب دولت.
8- تشكيل جلسه دولت به دستور او به امر و شركت در آن.
9- امضاء استوارنامه‏هاى سفيران كشور و اخذ استوارنامه‏هاى سفيران خارجى.
10- اعطاء نشان‏هاى دولتى.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 294
11- استعفاى دولت به رئيس جمهور بايد تسليم بشود.
12- تصويب انتخاب وزيران از طرف نخست وزير يا نصب و عزل هر وزيرى از طرف نخست وزير اين بايد به تصويب رئيس جمهور برسد.
اين 12 وظيفه مال رئيس جمهور البته از اين 12 وظيفه عده زيادى پيدا است كه مسأله تشريفاتى است، خيلى مهم نيست سردوشى به يك افسرى دادن و اينها چيز مهمى نيست اما يك عده از اين وظايف بسيار مهم است مسؤوليت اجراء قانون، تنظيم روابط، رياست قوه مجريه تمام نيروى مملكت ما قو مجريه و دولت است و رياست دولت هم زير نظر او بايد باشد اينها مسأله مهمى است اما وظيفه نخست وزير در ميان اين وظايف:
سه‏تا وظيفه من برايش از قانون اساسى پيدا كردم.
1- انتخاب وزراء و پيشنهاد به رئيس جمهور و مجلس.
2- رياست هيأت وزيران و نظارت و تعيين خط مشى دولت.
3- عزل و نصب هر وزير با تصويب رئيس جمهور و مجلس.
حالا ببينيد آقا اين سه‏تا وظيفه كه براى نخست وزير ذكر كرديم همه اينها مشترك است با همان كه رئيس جمهور دارد همه اينها رئيس جمهور هم دارد چرا؟ براى اين‏كه انتخاب وزراء را نخست وزير انتخاب مى‏كند رئيس جمهور هم بايد امضاء كند كأنّ دوتاى‏شان آن كار را انجام دادند چنان‏چه عزل و نصب هر وزيرى هم همين‏طور رياست هيأت وزيران با نخست وزير است بالاتر از آن رياست آنها با رئيس جمهور است پس نخست وزير چه دارد در خارج كه رئيس جمهور ندارد؟ شما اين همه مى‏ناليد براى اين‏كه مى‏گوييد رئيس جمهور چيزى دارد يا ندارد آن وقت من حالا چيزى عرض مى‏كنم كه آن پيشنهاد بنده در اينجا است مى‏گويم اين‏كه ما در اينجا 10- 12 تا وظيفه داريم كه برخى تشريفاتى است اما برخى از اين وظايف عمده است و بايد اين وظايف بر دوش كسى گذاشته بشود نه در اينجا اسم رئيس جمهور مى‏آورم و نه اسم نخست وزير. با هيچ كدام كار ندارم ما در مملكت پنج شش‏تا وظيفه مهم داريم چندتا هم وظيفه مستحبى و غير مهم داريم فردى را مى‏خواهيم كه اين وظايف را بر دوش او بگذاريم اسمش را هر چه مى‏خواهيد بگذاريد «ماشئت فسموا- عبارات لاشتى» ببينيد ما مى‏خواهيم يك فرد پيدا كنيم اين وظايف را بر عهده او بگذاريم اگر يك فرد پيدا كنيم و اين وظايف را بر عهده آن فرد بگذاريم ببينيم مى‏شود اين معنا آيا عقلا يا عند العقلاء اين وظايف را مى‏تواند يك فرد تحمل كند يا نمى‏تواند؟ اگر ما ديديم نه لايعقل اين وظايف بر عهده يك فرد باشد خوب آنجا صحبت مى‏كنيم كه پس دو نفر قرار بدهيم بعد كدام وظيفه بر دوش كى باشد كى بالاتر باشد كى پايين‏تر باشد و اگر نه همه اين وظايف را مى‏توانيم بر دوش يك فرد قرار بدهيم چنان‏چه مى‏توانيم هيچ مانعى هم ندارد پس ما آن يك فرد را چون امام هم فرموده به اين‏كه بايد اين مسأله تمركز قوا در قو مجريه محفوظ باشد به مقتضاى امر ايشان ما تمركز قوا را به اين مى‏بينيم كه اين وظايف را بر دوش يك فرد قرار مى‏دهيم شما اسم آن فرد را بگذاريد رئيس جمهور، بگذاريد نخست وزير يا اسم ديگرى برايش از آسمان بياوريد ملك الرعايا بگذاريد، خادم الرعايا بگذاريد هر اسمى كه مى‏خواهيد رويش بگذاريد اما يك فرد باشد ولى ما مى‏گوييم بهتر است كه اسم او را رئيس جمهور بگذاريد، اسمى در دنيا دارد و عظمتى در دنيا پيدا كرده اما اين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 295
يك فرد باشد البته اين وظايف را او تنها كه بالمباشره كه انجام نمى‏دهد البته زيردست دارد كسانى دارد كه با ايادى انجام بدهد پس پيشنهاد ما اين است درباره قو مجريه به جاى دو نفر رئيس جمهور و نخست وزير يك فرد داشته باشيم و وظايف را بر دوش آن يك فرد قرار بدهيم و مستحباً عرض مى‏كنم اسم او را هم رئيس جمهور بگذاريم و اين‏جور انتخاب مى‏كنيم و اما آن آقا كه فرمود به اين‏كه رئيس جمهور بايد قداستى داشته باشد و يك جايى بنشيند آنجا گاهى مثل بعضى از رئيس جمهورهايى كه مجسمه‏اى بيش نيست او را آنجا قداستش را حفظ كنيم و به قداستش صدمه مى‏خورد اگر بيايد در كارهاى اجرايى وارد بشود اگر اين‏جور باشد كه به قداست پيغمبر و حضرت امير و ساير ائمه قداستش صدها صدمه خورده، آمده با مردم همكارى مى‏كرده همه كارها را خودش با مردم انجام مى‏داده، ياد انسان نمى‏رود كه حضرت امير شلاق را، الدره را وضع كرده بر دوش مباركش وارد مى‏شود در بازار مردم «الفقه ثم المتجر، الفقه ثم المتجر»، هر كس تخلف بكند كتك گاهى در كوچه و بازار همان‏جا تعزير مى‏كرده، عده‏اى را آخر به قداست او صدمه مى‏خورده به چه قداستى است كه به واسطه دخول در اجرا آن پس الان ماها طلاب حوزه علميه همه‏مان به قداست‏مان صدمه خورده آمديم وارد اين كارها شديم همه كارهاى‏مان را ول كرده‏ايم آمده‏ايم كارهاى اجرايى را قبول كرده‏ايم به هر حال ما معتقديم كه اين معنا اين رأى ما است در اينجا والسلام عليكم و رحمة الله و بركاته.
منشى- جناب آقاى امينى بفرماييد.
ابراهيم امينى- سلام عليكم.
بسم الله الرحمن الرحيم‏
من امروز موضوع صحبتم يك مسائل كلى است باز در رابطه با رهبرى، يكى از امتيازات نظام ما موضوع رهبرى است من در اين فرصتى كه موفق شدم يك مقدارى بيشتر اصول اساسى را كه مربوط به رهبرى است مورد دقت قرار دهم در اين جهت ترديد پيدا كردم كه آيا آن مقامى كه رهبر در نظام ما دارد آيا در قانون آن اختيارات و آن قدرت اين مطلب را به او داده‏اند يا نه؟ البته قضاوت خود من اين است كه داده نشده، حالا در اثر چه بوده، در اثر آن جو آن زمان بوده يا براى اين بوده كه تجربه نشده بود يا جهتش اين بوده كه ذهنيت خاصى در مورد مرجعيت و رهبرى داشتند به هر حال به نظر من آن مقامى كه رهبر دارد بر طبق نظر فقه ما در قانون اساسى قدرت اجرايى آن مقام به او داده نشده است.
ما معتقديم كه رهبر در واقعيت مقام حاكم است نه ناظر. مقام حاكمى است مثل پيغمبر گرامى اسلام و مثل حضرت على سلام الله عليه و مثل همه ائمه، همين‏طورى كه آنها در آن زمان در رأس نظام بودند و اصولًا اين نظام زير نظر مستقيم آنها انجام وظيفه مى‏كرد، در اين زمان هم ولى فقيه در يك چنين مقامى است مثل پيغمبرى كه جنگ و صلح، اداره داخلى كشور و خارج همه چيزها در آن حكومت مختصر و محدود زير نظر او بود و همين‏طور در زمان حضرت على ولى فقيه هم يك چنين مقامى دارد يعنى در رأس اهرم اجرايى قرار گرفته، حاكميت قرار گرفته، حاكم است يعنى يك مقام مسؤولى است كه اين مقام مسؤول است كه برنامه‏هاى اسلامى را به سمع مردم برساند و اجرا هم بكند زير نظر مستقيم خودش.
اين‏كه عرض مى‏كنم مقام مسؤول، نه مسؤول در برابر مردم يا در برابر مجلس بلكه مقام مسؤول در برابر خدا، مقامى است كه اگر در اقصى نقاط كشور مسأله‏اى اتفاق بيفتد و كمبود
                        صورت مشروح مذاكرات شوراى بازنگرى قانون اساسى(جلسه‏14-1)، ص: 296
بشود، اشكالى بشود مسؤول الهى آن مقام رهبرى است خوب آيا در اين قانون اساسى به يك چنين مقامى آن اختيارات داده شده كه در رأس اين اهرم قرار بگيرد و بتواند در تمام ابعاد، اين نظام اسلامى را اداره كند يا نه؟ به نظر من داده نشده است.
خوب وقتى كه يك چنين چيزى به او داده نشد مسؤوليت شرعى خودش را نمى‏تواند انجام بدهد، بگذاريم از اين‏كه رهبر عزيز ما در اثر آن شخصيت ويژه‏اى كه دارد و موقعيت زمانى و مكانى بالاخره كار خودش را مى‏كند و كرده و به خوبى هم انجام داده اما صحبت من اين است كه آيا در نظام قانونى ما اين كارها جايگاهى دارد يا نه؟
به واسطه آن شخصيت ويژه امام است كه ايشان اين كارها را انجام مى‏دهد اما بسيارى از اينها جايگاهش در قانون روشن نيست به طورى كه الحمد لله فعلًا خوب است اما در آينده اگر ما يك رهبر ديگرى (كه ان شاء الله خيلى هم طول خواهد كشيد) داشته باشيم و آن رهبر بخواهد وظيفه الهى خودش را مسؤوليت الهى خودش را انجام بدهد آيا آن قدرت را دارد و يا در برابرش مجلس مى‏گويد دخالت نكن؟ شوراى نگهبان مى‏گويد اين مربوط به رهبرى نيست، قو مجريه ممكن است بگويد اين مربوط به رهبرى نيست و نگذارند آن وظيفه خودش را انجام بدهد.
قداست و شخصيت فوق العاده‏اى امام است كه از يك طرف با رهنمودها يا تشرهاى ايشان همه افرادى كه در اين نظام كار مى‏كنند بالاخره كارشان را مى‏كنند و امام هم اين قدرت را دارد اما اين هميشه به اين صورت نيست، رهبران آينده اين كشور چنين وضعى را نخواهند داشت مثلًا در مورد قو مقننه، رهبر در اين مورد چه قدرت قانونى دارد؟
البته الحمد لله فعلًا قدرت دارد اما قانوناً چه قدرتى دارد كه اگر مجلس خواست تخلف بكند جلو او را بگيرد؟ يا مثلًا مجلس اصولًا چه تعهدى دارد كه در موضوعات كشور (اقلًا مسائل سياسى كشور) مسائل حكومتى از فتواى رهبر اين پيروى كند؟ در قانون چنين چيزى نيست آن‏كه در قانون هست اين است كه مجلس قانونى تصويب مى‏كند كه برخلاف قانون اساسى نباشد، برخلاف اسلام هم نباشد شوراى نگهبان هم همين را بررسى مى‏كند اما آيا وظيفه‏اى دارد كه بر طبق فتواى حاكم و زمان‏دار قانونى و شرعى عمل بكند؟ مجلس يك چنين چيزى را ندارد.
اگر خواستند بگويند كه ما اين قوانينى كه تصويب مى‏كنيم مطابق نظر فلان مرجعى است كه در رأس اين اهرم هم نيست، مى‏دانند چكارش مى‏تواند بكند، تشر و موعظه بله اما قانوناً چه؟ خواهيد گفت كه چون افراد شوراى نگهبان را رهبر تعيين مى‏كند به وسيله شوراى نگهبان اعمال نفوذ مى‏كند در مجلس عرض من اين است كه رهبر چه قدرت قانونى در خود شوراى نگهبان دارد؟ شوراى نگهبان افرادى هستند كه رهبر، آنها را تعيين مى‏كند اما در قانون اساسى حتى عزل آنها هم از اختيارات رهبر نيست! افراد را انتخاب مى‏كند تمام شد، آنها هم چه تعهدى دارند كه در موضوعات اسلامى به فتواى رهبر عمل كنند؟ آنها هم مى‏گويند ما بر طبق اسلام عمل مى‏كنيم حالا فتواى يك كس ديگرى باشد چكارش كنيم؟ وانگهى حالا آمديم و اين اختيار را هم داديم باز به رهبر و گفتيم رهبر عزل هم بتواند بكند مگر هميشه مى‏شود عزل كرد، دائما عزل و نصب و اينها كه به اين سرعت نمى‏شود صورت بگيرد، بالاخره‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 297
چه نظارت مستقيم كه بتواند رهبرى داشته باشد در مجلس هست در قانون يك چنين چيزى نيست و به نظر من يك مقدارى كمبود اين را يك جورى بايد اصلاحش كرد.
يا مثلًا در مورد قو مجريه در رأس آنها رئيس جمهور قرار گرفته، رهبر چه قدرت و نفوذ قانونى دارد، در رئيس جمهور؟ بله كانديدا را شوراى نگهبان تعيين مى‏كند بعد هم امضاى رياست جمهورى را تأييدش را او مى‏كند اين هم صحيح است اما آن اعمالى كه خط مشى بدهد به او و او خودش را ملزم بداند كه اقلًا در اين قسمت‏ها خط مشى بگيرد از رهبرى آن يك چنين چيزى نيست خواهيد گفت كه باز حيات رئيس جمهور دست رهبر است براى اين‏كه رهبر اگر خواست در بعضى مواقع او را عزل مى‏كند عرض من اين است كه اولًا عزل رئيس جمهور هم تحت يك شرايطى است اولًا عدم صلاحيت او را يا مجلس بايد تأييد بكند يا ديوان عالى كشور اين را محكوم كند حالا رهبر به مجلس مى‏گويد كه اين رئيس جمهور خوب نيست شما عدم صلاحيت اين رئيس جمهور را بگيريد مجلس هم كه چه قدرتى دارد. رهبر در آن مى‏گويند خير اين خيلى هم خوب است هيچ اشكالى هم ندارد چكارش كند؟ چه قدرت قانونى دارد در اين قسمت؟ يا در آن موقعى كه رئيس ديوان عالى كشور اين را محكوم كرد اما حالا چه جور رهبر؟ اجمالًا آن مقدار دخالت مستقيمى كه انتظار مى‏رود از يك حاكم مسؤول الهى داشته باشد در اين مورد كه ديده نمى‏شود.
و اما در هيأت وزراء رهبر چه قدرت قانونى و اعمال نفوذ دارد؟ يك افرادى هستند كه مجلس، را تصويب رئيس جمهور پيشنهاد مى‏كند به مجلس، مجلس هم اينها مى‏كند يا رد مى‏كند هر چه بعد كه آمدند سر كار مشغول كارند ديگر حالا رهبر چكار كند؟ كشور دارد اداره مى‏شود، سياست داخليش دارد اداره مى‏شود سياست خارجيش هم دارد اداره مى‏شود رهبر مى‏بيند سياست خارجى دارد يك جور ديگر مى‏شود سياست داخلى يك جور ديگر مى‏شود چكار كند به چه وسيله‏اى اعمال قدرت بكند مثلًا مى‏فرماييد كه به مجلس بگويد كه شما اين را استيضاح كنيد؟ خوب مجلس هم مى‏گويد من استيضاح نمى‏كنم قدرت فوق العاده رهبرى امام را نديده بگيريد، حساب بكنيد يك زمانى كه ان شاء الله به اين زودى نخواهد آمد كه يك رهبرى است آن قدرت را ندارد و در برابرش هم دولت مى‏تواند بايستد، هم وكلا مى‏توانند بايستند اين حل اين معضل را در آن زمان بايد كرد كه يك چنين قدرتى به اين داد كه اين بتواند بالاخره يك كلام آخر را بگويد، بگويد سياست خارجى‏مان اين است يك الزامى باشد نگويند نه ما به نظرمان يك جور ديگر است اصلًا، سياست خارجى اين را بتواند بگويد به هر حال در رأس اين نظام است ديگر، بايد سياست خارجى را پيروى بكنند.
به هر حال يك راهى براى اين كار بايد پيدا كرد به نظر من اين هم در اين قسمت و اما در مورد دستگاه قضائى هم رهبر مى‏تواند رئيس ديوان عالى كشور را انتخاب كند، خيلى خوب انتخاب كرد بعد از انتخاب آنها به سلامتى آزادند رهبر چكارشان كند؟ حتى عزل آن در قانون اساسى پيش‏بينى نشده است آنها دارند كار خودشان را مى‏كنند، رهبر هم هيچ كارى نمى‏تواند بكند خوب چكار كند اين درست است دستگاه قضائى ما به همين مقدار كافى است كه رهبر يك فردى را در رأس جريان بگذارد و بعد ديگر نه قانوناً بتواند كارى بكند و ممكن است موعظه‏شان بكند، بخواهد نصيحت‏شان بكند و ممكن است در ذهن شما اين باشد كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 298
امتيازات اين نظام ما نظام رهبرى است كه همه به آن معتقدند ايمان دارند و به دستوراتش عمل مى‏كنند عرض من اين است كه آن مسأله صحيح ولى يك جريان قانونى درست كنيد به صرف اين‏كه مردم ارادتمندند و مسؤولين ارادتمندند و اطاعت مى‏كنند اين به نظر من كافى نيست يك مقدارى بيشتر بايد به اين قدرت داده بشود و هكذا از موضوعاتى كه خيلى عنايت رويش شده و به رهبرى داده شده موضوع فرماندهى كل قوا است اين‏كه خوب يك مسأله است اما يك دقتى بفرماييد در مورد همين كه به رهبر داده شده و از امور خيلى مهم است در اينجا رهبر فرمانده كل قوا است به اين صورت رئيس ستاد مشترك را او انتخاب مى‏كند، فرمانده كل سپاه پاسداران را او انتخاب مى‏كند، فرمان شوراى عالى دفاع را او مى‏دهد كه او هم رئيس جمهور است و نخست وزير است وزير دفاع است و تا آخر آنها را او مى‏دهد و بعد فرماندهى همه بقيه را فرماندهان سه قوه هستند آن انتخاب مى‏كند.
حالا سؤال من اين است كه من خوب نمى‏فهمم و آن اين است كه آيا رهبرى كه يك پست به اين مهمى به او داده شده جنگ و صلح و همه اين حرف‏ها آيا همين كافى است كه اين چند نفر را انتخاب بكند و اينها بروند به سلامتى مشغول كارشان بشوند البته بعضى‏ها را مى‏تواند عزل بكند اما به اين مقدار كافى است؟ يعنى در اين‏كه واقعاً اين موضوع دفاعى اين نظام را به خوبى انجام بدهد اين كافى است؟ نمى‏دانم مثلًا اينها چون مسائل است من شايد خوب نفهمم مثلًا اگر رهبر گفت كه ما در برابر اين دشمن بايد آن قدر بجنگيم تا او را شكست بدهيم اين يك دشمنى است بايد سقوط كند تشخيص داده درست هم هست حق هم دارد حق قانونى امر مهمى هم هست آيا به صرف اين‏كه رهبر بگويد كه با اين دشمن بايد جنگيد تا سقوط كند كافى است در اين‏كه اين دشمن را ساقط كنيم؟ نه، به نظر من نه، براى اين‏كه همين‏طورى كه با التماس كه نمى‏شود دشمن را ساقط كرد كسى كه مى‏گويد بايد اين دشمن را ساقط كرد معنايش اين است بايد نيرويى به وجود آورد، اسلحه تهيه كرد تداركات تهيه كرد سياست‏هاى داخلى و خارجى و كل اينها را جورى تنظيم كرد كه اين جنگ منتهى بشود به شكست دشمن، اين معنايش اين است در صورتى كه اين‏جور باشد خوب اين موفقيت هست اما اگر صرفاً رهبر بفرمايد كه بايد اين‏جور بشود اما ديگرانى كه مسؤول اين كارند كه انتخاب شده‏اند آنها اين زمينه‏ها را فراهم نمى‏كنند رهبرى چه جورمى‏تواند نظارت داشته باشد دخالت كند مستقيم كه اينها ببينند اين كار را كردند يا نه آيا اين‏كه گفتم من كه بايد اين جنگ به نفع ما تمام بشود آيا كارشان را كرده‏اند يا نه خوب اين بايد تحت اشراف مستقيم رهبرى باشد يعنى رهبرى بايد خودش به هر صورتى كه بشود من حالا وضعش را نمى‏گويم چه جور ولى به هر صورتى هست بايد جورى باشد كه رهبرى قدم به قدم يعنى فرمانده كل قوا قدم به قدم در جريان كار باشد اين كار را كرديد، طرح‏تان چيست؟ نيروى‏تان چيست؟ نيروى انسانى‏ات چيست؟ نيروى دشمن چيست و لاينقطع در جريان باشد، اگر لاينقطع در جريان باشد البته موفقيتش خيلى زياد است، اما اگر همين‏طور رها كند، هر كه آمد يك چيزى گفت، يكى مى‏آيد مى‏گويد بله الحمد لله آن‏جور، يكى مى‏آيد گزارش مى‏دهد آن‏جور الحمد لله. يك وقت هم آدم صبح مى‏كند مى‏بيند كه نه آن‏جور نيست به اين مقدار آيا كافى است؟ به نظر من كافى نيست بايد يك فكرى كرد كه به هرحال اين فرماندهى كل قوا با وضع موجود ما كه به هر حال رهبرهاى ما مراجع تقليدند، به هر حال يك ولى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 299
فقيه‏اند، آن اطلاعات نظامى را هم ندارند وسيل پيچيد جنگ‏ها و صلح‏ها و اينها هم هست مثل زمان حضرت على (ع) نيست، مثل زمان پيغمبر (ص) نيست كه يك شمشير و يك مقدارى اطلاعات ساده كافى باشد نه خيلى دشوارى‏هايى دارد و ولى فقيه‏مان را مكتب‏مان مى‏گويد كه در رأس اين اهرم است چه كار كنيم كه اين رهبر بتواند در اين موضوع فرماندهى كل قوا واقعاً فرماند حقيقى باشد نه تشريفاتى؟ يعنى فرمانده‏اى كه در جريان هم مراحل باشد البته حالا به عنوان معاونى باشد، به عنوان چى باشد به هر حال يك فكرهاى اصلاحى هم در ذهن من هست كه من عرض نمى‏كنم اين عرض من اين است كه ما اين مشكلات را بايد به يك صورتى حل كنيم اين يك موضوع.
يك موضوع ديگرى كه باز به نظر من در موضوع رهبرى مهم است ببينيد اين نظام ما، نظام مكتبى است نظام مكتبى يعنى نظام اسلام. ما يك مكتب خاصى داريم كه اصولًا جهتى كه رهبر مى‏آيد در رأس اين نظام براى حفظ اين مكتب است، براى تبليغ اين مكتب است هدف اين است، يعنى براى تبليغات اسلام، گسترش اسلام حفظ اسلام، اجراى اسلام، سؤال من اين است كه اين موضوع بسيار مهم كه بسيار هم مهم است آيا به مقام رهبرى چقدر قدرت اجرايى در اين كار داده شده؟ كه رسماً اين كار كه، كار اساسى است، اين كارى كه حفظ نظام را بكند (نظام تبليغى را) تبليغ بكند، گسترش بدهد در داخل، در خارج چيزى نيايد كه انحرافى به وجود بياورد چه اختيارات قانونى به رهبر در اين قسمت‏ها داده شده؟ به نظر من اختيارات زيادى داده نشده. عرض كنم كه مثلًا راديو، تلويزيون، روزنامه‏ها، مجلات و امثال اينها آيا لازم نيست به رهبرى يك اختيارى اين‏جورى داده شود كه به هر حال بتواند مستقيم كار بكند؟ البته اين‏جور هست كه رهبر مثلًا يك وقت مى‏آيد و رسانه‏هاى عمومى ممكن است يك تخلفى بكنند امام يك تشرى به آنها بزند اين ممكن است اما اين مقدار كافى است آيا نبايد جنبه‏هاى تبليغاتى اين نظام مستقيم دست رهبر باشد؟ تبليغاتى كه مى‏گويم يعنى در ابعاد مختلف داخل و خارج و عرض كنم كه در همه جا، نبايد يك قدرت واقعى داشته باشد؟ آيا همين مقدار كافى است كه مثلًا رهبر انتخاب بكند يك مسؤول سازمان تبليغات را و آن هم اين‏جور؟ اين را نمى‏دانم يا مثلًا در موضع اين مسأله عملًا ما مى‏بينيم مقام رهبرى يك نمايندگانى در نهادهاى مختلف عملًا گذاشته، اين براى اين بوده كه نمى‏شده نباشد مى‏بينيد كه در نهادهاى مختلف نمايندگانى دارد كه نمايندگان‏شان هم اكثراً كارساز هستند اما در قانون اساسى كجا پيش‏بينى شده كه رهبر بتواند نماينده‏اى در سپاه داشته باشد، در جهاد داشته باشد در بسيج داشته باشد، در شوراى عالى انفلاب فرهنگى داشته باشد در كجا داشته باشد در كجا؟ در اين قانون كجا پيش‏بينى شده اين را نمى‏خواهيم؟ امام عرض كردم با آن قدرت الهى كه دارد و با آن نفوذ كلمه‏اى كه دارد بله خودش انتخاب مى‏كند و الحمد لله تا حالا هم خوب شده، ولى فكر نكنيم كه هميشه اين‏جور است در آينده ممكن است يك وقتى اگر بخواهد رهبر آينده يك كسى را انتخاب بكند در فلان نهاد آن نهاد بگويد كه نه اصلًا اين خلاف قانون است. ما همچنين چيزى را نمى‏خواهيم بنابراين در اين قسمت هم به نظر من بايد يك فكرى بشود و آخرين عرض بنده اين است كه يك حالتى را انسان درك مى‏كند كه نمى‏داند چه جورى و كجا بايد اين بيايد و آن اين است كه البته نظام همين جورى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 300
كه هست يك دستگاه قو مجريه است قو مقننه است و قو قضائيه و بالاخره كارهاى خودشان را مى‏كنند اما مردم يك انتظار بالاترى هم دارند و شايد حق هم داشته باشند و آن اين است كه انتظار دارند يك مقام فوق اين مقامات يعنى قو مجريه و قو مقننه فوق آن يك مقامى باشد زير نظر مستقيم رهبرى كه آن ناظر باشد بر اين‏كه در قو اجراييه چه مى‏گذرد در قو قضائيه چه مى‏گذرد؟ اگر شكايتى دارند از قو مجريه، اگر شكايتى دارند از قو قضائيه اگر شكايتى دارند از قو مقننه، مردم انتظار دارند كه آن جاى على ابن ابيطالب (ع) نشسته، آن‏كه جاى پيغمبر (ص) نشسته، آن‏كه مردم قضاوت‏هاى امير المؤمنين (ع) را درباره‏اش شنيده‏اند آن بتواند مستقيم به حرف آنها برسد و متأسفانه يك همچنين مقامى را ما نداريم ببينيد الان مرسوم است شما مى‏بينيد وقتى كه مردم تظلمى داشته باشند، شكايتى داشته باشند مى‏فرستند دفتر امام، دفتر امام مطالعه مى‏كنند ببينند اين مربوط به چه دستگاهى است؟ اگر مال جهاد باشد مى‏نويسند مسؤول محترم جهاد اين را رسيدگى بكنيد، اگر مربوط به قو قضائيه باشد مى‏نويسند، اگر به هر چه باشد به همان مقام مى‏نويسند مردم بيش از اين انتظار دارند مردم اگر تظلم دارند مى‏خواهند اين تظلم را مستقيم آن مقام رهبر كه جاى على (ع) نشسته اين مقام را عيناً ببينند و يك نظارت عالى. يعنى اطمينان پيدا كنند يك جاى ديگر داشته باشند نه اين‏كه بفرستند براى خود آن مقام كه خود آن برسد. به نظر من شايد امكان هم داشته باشد كه يك همچنين مقامى باشد البته آن مقام نمى‏گوييم كه يك قوه‏اى باشد كه مزاحم آن قوا باشد اما به هر حال يك قو نيروى پيگيرى باشد كه اين دفتر فقط ننويسد به آن، دفتر خودش يك تشكيلاتى داشته باشد يعنى مقام رهبرى نمى‏تواند يك بازرسى كل داشته باشد، نمى‏تواند يك ديوان عالى كل داشته باشد در شهرستان‏ها، در مركز كه قوه‏هاى ديگرى كه در كشور دارند كار مى‏كنند احساس كنند كه يك مقام ديگر هم هست كه از آنها سؤال مى‏كند اين اگر باشد به نظر من مفيد است به هر حال من يك چيزهايى را يك مقدارى عرض كردم ديگر بيش از اين مزاحمتان نمى‏شوم.
محمدى گيلانى- ولايت مطلقه را چكارش كنيم آقاى امينى، محصور در قوانين مى‏كنيد؟
امينى- خير من مى‏گويم الان قوانين ما يك مقدار كمى اختيار به رهبر داده است من مخالف اين اختيار كم هستم شما مى‏گوييد مطلق، كارى نداريم هر چه شما مى‏گوييد.
محمدى گيلانى- در اصل پنجم دارد كه زمان غيبت حضرت ولى عصر امام زمان عجل الله تعالى فرجه الشريف حكومت براساس ولايت امر است.
امينى- ولايت امر يعنى همان حكومت، بله اجازه بفرماييد چون، شما ممكن است بعداً صحبت بفرماييد به هر حال مسأله من اين است، من عقيده‏ام اين است كه به آن مقدارى كه مسؤوليت الهى دارد رهبر و در آن چيزى كه واقعاً مكتب ما اقتضاء مى‏كند يك همچنين اختياراتى به آن مقدار به رهبر داده نشده، بايد در اين كار فكرى بشود البته با هم مشكلات و جوانب كه بايد بررسى بشود با عرض معذرت و السلام عليكم ورحمة الله و بركاته.
منشى (يزدى)- جناب آقاى نورى بفرماييد. عرض كنم كه با توجه به اين‏كه ديروز يا يك نوبت قبل هم جناب آقاى نورى فرموده بودند الان هم كه ما مى‏آمديم بيرون فرمودند ولى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 301
بنابراين بود كه اينجا در داخل كه آقايان نوبت مى‏گيرند بنويسيم و به هر حال حق ايشان شايد يكى دو نوبت يا يك نوبت به تأخير افتاده، معذرت مى‏خواهم.
عبدالله نورى- بسم الله الرحمن الرحيم. بحثى كه در ارتباط با رسيدگى نسبت به قانون اساسى مطرح شده فكر نمى‏كنم ديگر لزومى به بحث مجدد و تكرار داشته باشد كه در طول مدت 10 ساله به اشكالاتى برخورد شده و نياز به اصلاح تشخيص داده شد. در موارد متعددى در بحث رهبرى، در بحث قو مجريه، در بحث قو قضائيه و يا احياناً موارد ديگرى كه مطرح شده و يا به دليل مصالح اهم مطرح نشده اشكالاتى به روز كرده، ما به دليل اين‏كه مقام رهبرى را در قانون اساسى در رأس هرم حكومت قرار نداديم دچار يك سرى تنگناها شديم كه براى بيرون آمدن ار آن تنگناها به دليل مصالح عالى‏ترى كه كشور داشته تصميماتى از ناحيه حضرت امام گرفته شده و شوراها و مجامعى مشغول به فعاليت شدند امروز ما بايد تصميم نهايى را بگيريم كه رهبر و ولى امر ما در رأس هرم قرار بگيرد آن‏چه نياز دارد، ابزار نياز دارد، قانون نياز دارد براى اين‏كه رهبرى را در رأس هرم حكومت قرار بدهد در قانون اساسى برايش بايد بياوريم همان‏گونه در ارتباط با قو مجريه وضعيت قانون اساسى ما به اين‏گونه است رئيس جمهورى با انتخابات مردمى انتخاب مى‏شود كه در ارتباط با قو مجريه مواردى را كه حضرت آيت الله مشكينى مطرح فرمودند و موارد متعددى از آن جدا جنب تشريفاتى دارد و چيز جدى را براى رئيس جمهور قائل نمى‏شود اصلى‏ترين مسأله‏اى را كه با يك چنين انتخابات مردمى به رئيس جمهور داديم اين است كه شما رئيس قو مجريه هستى ولى براى اعمال قو مجريه از طريق اين آقاى رئيس دست و پايش را بسته‏ايم گفته‏ايم شما فقط مى‏توانيد نخست وزير را معرفى به مجلس بكنيد، وزراء را هم با تأييد و با پيشنهاد نخست وزير انتخاب بكنيد برود توى مجلس رأيش را بياورد، تو همچنان رئيس قو مجريه مى‏مانى ولى در قبال چنين قو مجريه هيچ‏گونه دخالتى نمى‏توانى داشته باشى جز حالا چيزى كه در قانون اساسى آمده، تصويب‏نامه‏هاى هيأت دولت، تدوين آيين‏نامه‏ها اگر با قانون اساسى نخواند به دليل اين‏كه ضابطه قو مجريه هم هست و مجرى به اصطلاح قانون اساسى هم او است بايد كنترل كننده باشى.
از طرف ديگر به آقاى نخست وزير گفتيم كه شما هم بعد از اين‏كه انتخاب شدى وزراء را انتخاب كردى تو هم در رابط با وزراء ديگر هيچ‏گونه دخالتى نمى‏توانى بكنى اگر يك زمانى با آقاى رئيس جمهور توافق كردى روى اين‏كه يك وزيرى نباشد آن وقت مى‏توانى عزلش كنى ولى اگر آقاى رئيس جمهور توافق نكردند بر اين‏كه اين آقاى وزير كنار برود كانه شما به عنوان رئيس هيأت دولت و آن آقا به عنوان رئيس قو مجريه مسؤول هستيد ولى كسى كه اختيارات تام و تمام دارد خود وزير است و چه بسا از اختلاف موجود بين نخست وزير و رئيس جمهور به راحتى بتواند يك روز از اين طرف دور بزند، روز ديگر از آن طرف دور نزند مشكلات خودش را حل كند و همچنان بر اريكه اقتدار وزارتخانه هم باقى بماند پس اين آقاى رئيس جمهور كه رئيس قو مجريه است بعد از اين‏كه انتخاب كرد كارى را كه انجام مى‏دهد چيست؟ خيلى روشن نيست آن آقاى رئيس دولت و نخست وزير هم بعد از اين‏كه آمد و وزراء را انتخاب كرد دوتايى با هم‏اند كه مى‏توانند در رابط با يك وزير موضوعى را حل و فصل كنند ولى اگر اين دوتا با هم نبودند، اختلاف سليقه داشتند كسى كه برند نهايى اين داستان است آن آقاى وزير است‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 302
احساسش هم اين است كه من خودم در قبال مجلس مسؤولم و ديگر خيلى كارى ندارم به اين‏كه حالا شما چه مى‏گوييد، آن آقا چه مى‏گويد اين از يك طرف.
از طرف ديگر ما آمديم مسأله دولت و يا وزراء را ارتباط با مجلس داديم كه در طرح نهايى خودمان در آينده باز اين باقى مى‏ماند ولى با انتخابات پى در پى حالا به صورت انتخاب رئيس جمهور و انتخابات مجلس و رأى اعتمادهاى گوناگونى كه به صورت بودجه و امثال اينها. خود به خود يك نوع رأى اعتمادى است اين آقاى وزير را در برنامه‏ريزى هم دچار حالت فشل كرده‏ايم يعنى اين آقاى وزير هميشه به انتظار اين است كه ببيند تا يك سال ديگر بالاخره دوباره رأى مى‏آورد يا نمى‏آورد؟ يعنى يك زمانى كه مطمئن باشد چهار سال مى‏خواهد در پست وزارت، صدارت باشد يا در پست رئيس قو مجريه باشد براى چهار سال برنامه‏ريزى كند كمتر شايد مملكت ما داشته و هميشه در يك چنين دوران بحرانى به سر مى‏برده و هم اكنون هم همين حالت را باز دارد كه اگر با وزير صحبت بشود واقعاً وزراء ما به دليل اعتقادات اسلامى و تكليف الهى كه احساس مى‏كنند مى‏نشينند برنامه‏ريزى مى‏كنند و كار مى‏كنند ولى به دليل اين‏كه براساس يك زمان‏بندى روشنى بدانند حالا تا يك سال ديگر تا دو سال ديگر تا چهار سال ديگر يك برنامه منظمى را مى‏خواهند پيش ببرند يك چنين وضعيتى هم نيست برنامه‏ريزى در قو مجريه مشخص نيست دست كيست؟ دست نخست وزير است؟ به چه معنا است ديروز جناب آقاى موسوى توضيحات كافى را در اين رابطه دادند دست رئيس جمهور است؟ كه گفته شده رئيس قو مجريه است و اين رئيس بودن از نظر لغوى و اصطلاحى يك بارى دارد اصلًا بار معنايش چيست؟ باز دست آن هم كه نيست در عمل، يا دست مجلس است آن هم باز مشخص نيست يعنى يك چيزى تحت عنوان برنامه‏ريزى و هماهنگى گفته شده ولى وقتى مى‏رويم سراغ آن در خارج مى‏بينيم توى همين‏ها مشكل داريم يعنى چيزى كه در اصل ظاهراً يكصد وسى و چهارم هم هست خود همان يك بيان روشنى برايش نيست كه همين معنايش چيست؟ و در چند سال قبل تصميم‏گيرى شد، بحث شد راجع به اين‏كه ما مثلًا، سازمان برنامه و بودجه بشود وزارتخانه خوب رأى هم مجلس داد خود ماها هم جزو مدافعين اين طرح بوديم براى اين‏كه تو ذهن ما از برنامه‏ريزى يك مقوله بود، تو ذهن دولت و نخست وزير محترم از برنامه‏ريزى يك مقول ديگرى بود. ما برنامه‏ريزى را فكر مى‏كرديم برنامه‏ريزى كلان و استراتژى عام حكومتى، البته الان ما فكر مى‏كنيم استراتژى عمومى در حكومت و به اصطلاح برنام دراز مدت حكومتى شايد در اختيار رهبر بايد باشد و معلوم نيست آن حالا در اختيار مجلس يا دولت هم بخواهد باشد ولى براساس آن تفكرى كه آن وقت بود آن را مى‏گفتيم در اختيار دولت است بنابراين مى‏تواند برنامه‏ريزى اقتصادى كه به يك جزئى از برنام كلان كشور است توى تشكيلات وزارتى مثل وزارت برنامه و بودجه هم باشد بالاخره اين مجموعه ابزارهايى كه بوده در خود قانون اساسى ما يك وضعيتى را پيش آورده كه ما وقتى خدمت رئيس جمهور مى‏رسيم و يك مشكل اجرايى را مى‏گوييم بيان مى‏فرمايند كه خوب به من براى چه مى‏گوييد؟ من چكاره هستم؟ يعنى من چه كار بكنم؟ خدمت نخست وزير هم كه برويم و بگوييم آقا اين وزير توان ندارد اين اشكال دارد، اين مديريتش اين‏جور است، اين وزارتخانه را به فلج كشانده، مى‏گويد خوب من چه كار بكنم؟ يعنى يك حالت بلاتكليفى، يك حالت كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 303
كشور كأنه در جريان يك حالت روزمره‏اى است تا يك كسى بيايد منجى اين‏گونه امورش باشد قرار گرفته‏ايم بنابراين ما هيچ راهى جز اين‏كه در رابط با اين مقوله‏ها بنشينيم تصميم‏گيرى بكنيم نداريم شوراى عالى قضايى هم كه مسال قانون اساسى‏اش شايد از اين دوتا خيلى روشن‏تر باشد كه ما به دليل اين‏كه مى‏خواستيم يك وقت در رأس قو قضائيه يك حالت خود مختارى و يك حالت ديكتاتورى و يك حالت خاصى به وجود نيايد گفته‏ايم قاضى تو برو با خيال راحت هر كارى مى‏خواهى بكن چون جز با اتفاق آراء تو را كارى نمى‏توانند بكنند يعنى از آن طرف به وجود آورديم چون مى‏خواستيم اين طرفش مشكل به وجود نيايد آن هم كه به اصطلاح روشن است و خيلى چيزى در اين رايطه نداريم الان مطلبى كه من خدمت سروران معظم و اساتيد مكرم مى‏خواهم عرض كنم اين نيست كه الان يك تصميم نهايى را به آن رسيده باشيم مباحثى است كه مى‏شود در رابط با آنها صحبت كرد تا ببينيم جمع‏بندى بزرگان ما چه مى‏شود و تصميم نهايى چه خواهد بود؟
در موضوع رهبرى قانون اساسى ما شايد از يك طرف اشكال دارد كه رهبرى را در رأس هرم تصور نكرده و از يك طرف يك اشكال ديگرى دارد كه رهبرى را به قامت شخص حضرت امام ديده. ما در آتيه آيا مى‏توانيم بياييم و اين دوتا چيز را از هم مجزا كنيم؟ يعنى اصلًا در قانون اساسى همان‏گونه كه ما رهبر واحد را فرض گرفتيم و شوراى رهبرى را فرض گرفتيم بياييم يك رهبر با خصوصيات و شرايط رهبر انقلاب را در نظر بگيريم و حاكميت مطلقه را در اختيار او بگذاريم كه اگر رهبرى با اين ويژگى‏ها بود بله هم آن چيزهايى را هم كه مى‏خواهند در قانون اساسى بنويسيم كه مربوط به آن مى‏شود اگر زعامت و مرجعيت و مقبوليت عامه بود، جهات سياسى و اجتماعى و اقتصادى هم بود علميت و فقه و اصول و علوم اسلامى هم بود، هم اينها بود آن رأس هرمى قرار مى‏گيرد كه همه چيز در اختيار او است، در ارتباط با او است، سه قوه و نيروهاى مسلح و همه چيز زير امر او قرار مى‏گيرد اما اگر كه رهبرى يا ولى فقيه ما از آن درجه آمد پايين‏تر قرارگرفت و ما خواستيم بگوييم كه خير با يك درجه تنزل با دو درجه تنزل با پنج درجه تنزل مى‏خواهيم براى اين‏كه بدون رهبر نباشيم كسى را به عنوان رهبر بپذيريم آيا ما اين تنزلى را كه از اين طرف انجام مى‏دهيم جايگزين آن چه چيزى را مى‏كنيم؟ ما وقتى از اين طرف آمديم پايين از آن طرف بايد يك چيزى را بياوريم بالا كه اين دوتا تركيب يك چيز بشود كه يك قوام نهايى را به ثبات حكومت ما و جهات اعتقادى ما بدهد مى‏توانيم در اين فرض مردم را فرض بگيريم و بگوييم كه مجلس خبرگان، آراء مردم يا شور و مشورت‏هاى گوناگون مثل خود شوراى مصلحت، شوراى نگهبان باز تكرار مى‏كنم مجلس خبرگان در بسيارى از امور رهبرى را كمك بكنند يعنى همين‏طور كه الان هم در قانون اساسى ما هست رئيس ديوان عالى كشور و يا دادستان كل كشور را رهبر با پيشنهاد قضات انتخاب مى‏كند هيچ اشكالى هم نداشته و نبوده. در ارتباط با فرماندهان نيروهاى سه‏گانه رهبر با پيشنهاد شوراى عالى دفاع، فرماندهى نيروهاى سه‏گانه انتخاب مى‏كند ما اگر واقعاً احساس كرديم كه رهبرى دچار يك چنين معضلى مى‏شود كه ممكن است خداى ناخواسته نتواند جوابگو باشد هم جهات را، ما بياييم اين طرف بگوييم كه من باب مثال شوراى نگهبان با پيشنهاد خبرگان و تأييد رهبرى مثلًا، ديوان عالى كشور مثلًا به همين شكل، شوراى مصلحت يك جايگاه خاص‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 304
مشاوره‏اى جدى در پيشنهادات، در رابطه با مسائل مختلف، در رابطه با رهبرى داشته باشد، يعنى اين مقوله هرچه از اين طرف كم‏رنگ مى‏شود ما از طرف ديگر با يك چيزى پررنگش بكنيم ما در ارتباط با رهبرى كه الان بحث ما قرار گرفته چندتا چيز را به طور قطع مى‏خواهيم داشته باشد.
1- علميت است، بحث به اصطلاح اجتهاد در علوم اسلامى است در علم فقه و اصول و جامعيت در علوم اسلامى.
2- فهم و بينش سياسى، اقتصادى است، كه فهم و بينش سياسى اقتصادى را جناب آقاى كروبى در يك جلسه خواندند من باز فكر مى‏كنم تكرار بكنم حضرت امام در مقول ولايت امر و اجتهادى كه براى ادار حكومت نياز است در آن حد بالا بردند كه مى‏فرمايند كسى كه اين را نداشته باشد مجتهد نيست يعنى مجتهدى كه ولى امر قرار بگيرد تعبير اين است «اجتهاد مصطلح در حوزه‏ها كافى نمى‏باشد، بلكه يك فرد اگر اعلم در علوم معهود حوزه‏ها هم باشد ولى نتواند مصلحت جامعه را تشخيص دهد و يا نتواند افراد صالح و مفيد را از افراد ناصالح تشخيص دهد و به طور كلى در زمين اجتماعى و سياسى فاقد بينش صحيح و قدرت تصميم‏گيرى باشد اين فرد در مسائل اجتماعى و حكومتى مجتهد نيست و نمى‏تواند زمام جامعه را به دست بگيرد» خوب پس ما يك مسأله‏اى داريم تعبيرى كه حضرت امام در اين نامه‏شان مرقوم فرمودند كه باز براى ما به عنوان يك سند مطرح است و بايد نسبت به آن فكر كنيم.
مسال سومى كه داريم، مسال مديريت و مدبريت است يعنى ما چه كسى را مى‏خواهيم رهبر قرار بدهيم و مقول ولايت فقيه يعنى چه مقوله‏اى؟ آيا مقول ولايت فقيه يعنى به اصطلاح معرفى يك انسان به اصطلاح امروزى‏ها تئوريسين و ايدئولوگ، يا نه يك نفرى كه اعمال ولايت بخواهد بكند؟ و من عذرخواهى مى‏كنم از اين‏كه اين را عرض مى‏كنم اصلًا مقول شوراى رهبرى را حداقل من نمى‏فهمم يعنى چه؟ يعنى اگر شوراى رهبرى به عنوان شوراى ولايت فقيه باشد كه اعمال مى‏خواهد بكند آن‏كه من نمى‏فهمم يعنى چه؟ يعنى فرماندهى، يعنى رهبرى، يعنى مديريت؟ خوب اگر ما در رأس هرم‏مان شورا را در اين امر مى‏خواهيم بپذيريم و مى‏توانيم بپذيريم خوب پس رياست جمهورى‏مان هم شورايى باشد، نخست وزيرى‏مان هم شورايى باشد اصلًا ما ولايت فقيهى كه مطرح مى‏كنيم آن‏چه كه براى ما مطرح است بعد از اين ويژگى‏هاى اوليه كه گفتيم اعمال مديريت و تدبيرش است كه به عنوان ولى او را معرفى مى‏كند بنابراين من شخصاً اصلًا عنوان شورا را توى مقام رهبرى و هدايت امور نمى‏فهمم يعنى چه؟ شوراى مصلحت را مى‏فهمم، شوراى نگهبان را مى‏فهمم، مشاور رهبرى را مى‏فهمم ولى رهبرى كه مى‏خواهد بگويد بكن، نكن امر و نهى بكند و به عنوان ولى باشد شورا را حداقل من نمى‏فهمم خوب پس مقول سومى كه در رابط با رهبر نياز داريم مسأله مديريت و مدبريت است كه اين آقا مى‏خواهد زمام امور كشور را در دست داشته باشد تعابير مختلفى كه حضرت امام در همين رابطه دارند و من اينجا نياوردم.
مسال چهارم مقبوليت عامه است كه حالا مقبوليت عامه حداقلش منتخب خبرگان بودن است ولى اگر آن مشكلات و اشكالاتى كه در همين جلسه بارها مطرح شده كه در مقام تضاد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 305
بين مرجعيت و زعامت چى مى‏شود؟ اگر ما به اين نتيجه برسيم توى مباحث كه نه بگوييم خبرگان معرفى به مردم بكنند و در صورتى كه اكثريت مردم زعامت او را به اصطلاح پذيرفتند او به سمت رهبرى منصوب مى‏شود كه آن مشكل مرجعيت هم تا حدود زيادى كم بشود و مرتفع بشود حالا اگر آن را نگفتيم، گفتيم كه خير ما خبرگان را مى‏گوييم اين يك قدرى رنگش كمتر مى‏شود اين چهارتا چيز و چهارتا محورى است كه به نظر من شرايطى است كه در خارج با هم در تضاد است يعنى ما جلسات كه تمام شد بنا است كه برويم براساس اينها فكر كنيم كه آقا مثلًا يك فرد، دو فرد، ده فرد، بيست فرد را انتخاب بكنيم كه اين خصوصيات را داشته باشند هم اين خصوصيات را با هم جمع بكنند اگر بنا شد اينها در جمع نمى‏تواند يك انسانى مثل رهبر عظيم الشأن انقلاب را به ما معرفى بكند و ما ناچاريم تنزل بكنيم همين الان اين را روشن كنيم كجايش را بنا است تنزل كنيم؟ چيزى كه جناب آقاى موسوى اردبيلى در همان جلس اول مطرح فرمودند كه اين را حدش را بدانيد يعنى حالا اگر ما يك چيزى نوشتيم اينجا بعد رفتيم در خارج ديديم كه چنين چيزى را نداريم ممكن است افراد بسيار توانايى از نظر علمى داشته باشيم، مدير نباشند، مدير باشند، بينش سياسى نداشته باشند آن وقت توى آن فرض مى‏خواهيم چه كار كنيم؟ ممكن است يك نفر بگويد كه اصلًا رهبرى و زعامت غير از علوم تخصصى است ما ممكن است يك نفرى را به عنوان رئيس دانشگاه بگذاريم معنايش اين نيست كه اين تخصص در هم رشته‏هاى علوم دانشگاهى دارد، يا اعلم افراد است خير. پراقتدارترين فرد براى ادار دانشگاه است ولو اين‏كه در يك بحث خاصى به يك نفر خاصى هم مراجعه كند ما اين را مى‏خواهيم بگوييم يعنى چه شيوه‏اى را مى‏خواهيم براى آتيه رهبرى‏مان تصور كنيم؟ مديريت اصل است يا نه چون اين مديريتش، مديريت صرف نيست كه يك مديريتى باشد كه مى‏خواهد فقط نصب و عزل كند و آب و جارو كند، مديريتى است كه براساس تكى بر فرهنگ اسلامى مى‏خواهد امر و نهى كند حتماً يك سلسله ويژگى‏هاى مقدمه‏اى را بايد داشته باشد خوب آن چيست؟ حدش كجاست؟ اين را بايد ما روشن بكنيم كه در اين مقوله اگر ما بخواهيم اين مسأله را روشن بكنيم من فكر مى‏كنم حتماً آن‏چه كه به نظرم مى‏رسد ما دو صنف رهبرى را توى ذهن‏مان بياوريم يكى رهبرى مطلقه عامه‏اى كه داراى حداقل اين چهارتا شرايطى كه گفتيم باشد خودش به تنهايى در رأس هرم است، همه اين مقوله‏ها را هم در اختيار دارد ولى يكى آنجايى كه نه، رهبرى ما در بعضى از اين مقوله‏ها ممكن است آن‏جور كه بايد و شايد نباشد اين را ببينيم چه چيزى مى‏تواند جبرانش كند؟ آيا گروه مشاورين هستند؟ شوراى مصلحت هستند؟ شوراى نگهبان هستند؟ خبرگان هستند؟ چه چيزى مى‏تواند جبران كننده باشد؟ من باز تكرار مى‏كنم چيزى كه الان در قانون اساسى ما حتى در رابطه با رهبر انقلاب هم يك قدرى از آن اعمال شده، فرض در رابطه با قو قضائيه گفته شده، قضات يا به اصطلاح مجموعه قضات ديوان عالى كشور ظاهراً پيشنهاد بدهند حالا من نمى‏خواهم بگويم آن‏چه هست درست است يا درست نيست ممكن است ما بگوييم شوراى مصلحت وارد اين مقوله بشود ولى اين را روشن بكنيم از سوى ديگر چيزى كه براى خود من حداقل به عنوان يك موضوع جديد مطرح است همين مقوله‏اى است كه حضرت امام فرموده‏اند. اگر اين مقوله‏اى كه حضرت امام فرموده‏اند بنا است پياده بشود و واقعاً ما افرادى را كه داراى علميت در حد اعلم علوم معهوده در حوزه‏ها
                        صورت مشروح مذاكرات شوراى بازنگرى قانون اساسى(جلسه‏14-1)، ص: 306
هستند را وقتى مسائل اجتماعى، حكومتى را نمى‏دانند، مجتهد نمى‏دانيم و سر اين حد حالا مجتهد نيست، بيان مى‏كنيم، خوب چه كسى بايد تبليغ اين فرهنگ را بكند؟ يعنى در جامعه چه كسى بايد نگذارد فاصله بين مرجعيت و رهبرى اتفاق بيفتد؟ درست است كه ما هم قبول داريم مرجعيت مقوله‏اى است كه از فرد بر مى‏خيزد يعنى يك فردى مى‏خواهد مقلد خودش را انتخاب كند مى‏رود پيش آقاى محلش مى‏گويد من از كى تقليد بكنم؟ آن هم مى‏گويد از فلانى تقليد بكن زعامت از حكومت بر مى‏خيزد، يعنى خبرگان منتخب مردم كه تشكيلات حكومتى هستند مى‏آيند رهبر را معين مى‏كنند ولى اين دوتا بايد تقريب به هم بشود يا نبايد بشود؟ اگر بايد بشود روى اين به عنوان يك مقوله فرهنگى به نظر من بايد كار بشود والا اگر كار نشود نهايت امر مشكل‏زا است يعنى مجلس خبرگان مى‏آيد فردى را انتخاب مى‏كند بعد هم 50 نفر از علماى ايران فرد ديگرى را به عنوان مرجع تقليد معرفى مى‏كنند و همان مطالبى كه حضرت آيت الله مشكينى هم مطرح فرمودند و من نوشته بودم ديگر تكرار نمى‏كنم كه رهبر مى‏گويد: «واجب است در جنگ شركت كنيد، كشته شويد يا بكشيد، اهل بهشت هستيد» آن آقاى مرجع تقليد هم مى‏گويد اصلًا «شركت در اين جنگ مثلًا شبهه دارد» خوب، حالا چه مى‏شود؟ مى‏گوييم كه آقاى مرجع شما كارى به حكومت نداشته باش، خيلى خوب، يك وقت كارى به حكومت ندارد، مى‏گوييم خيلى ممنون. حالا اگر آمديم و كار به حكومت داشت، گفت نه، من وظيفه شرعى خودم مى‏دانم كه بگويم خير، اينها نفوس محترمه است نبايد اين‏طور بشود خوب، حالا كه كارى به حكومت داشت چكار مى‏كنيم؟ مى‏گوييم كه اين آقاى مرجع تقليد را و آن 50 نفرى را كه او را معرفى كرده‏اند بگيريم و ببريم يك جايى بازداشت‏شان بكنيم يا مى‏گوييم خير بفرماييد حكومت مال شما، كدام يك؟ يعنى يك مقوله كاملًا پيچيده‏اى است اين مقوله. درست است ممكن است ما حالا خيلى هم نخواهيم روى اين بحث بكنيم و جلو برويم ولى يك مقوله‏اى است كه به طور طبيعى پيش مى‏آيد يا ما بايد براى اين مقبوليت عامه مردمى را از ناحيه خود مردم گرفته باشيم، يا اين‏كه اصلًا فرهنگ زعامت و مرجعيت را و توأم بودن اين دوتا را با يكديگر با همين مطالبى كه حضرت امام بيان مى‏فرمايند براى مردم جا بياندازيم و جلو ببريم به عنوان يك فرهنگ اسلامى كه شايد از آن غافل بوده‏ايم و شايد الان هم در مباحث خودمان خيلى به آن عنايت نكنيم مطلبى را كه حضرت امام بيان مى‏فرمايند من در رابطه با مقوله رهبرى سخن زياد دارم ولى چون راجع به قو مجريه هم چند جمله‏اى مى‏خواهم عرض كنم و فكر مى‏كنم كه فرصت نباشد بحثم را تمام مى‏كنم، فقط بحثى را كه جناب آقاى امينى هم مطرح فرمودند من اشاره مى‏كنم كه ما در مبحث رهبرى اگر بخواهيم به طور جامع به آن نگاه بكنيم و به نظر من بهترين جايگاهى است كه الان نسبت به آن بررسى بكنيم و كار بكنيم خود مقوله رهبرى و شرايط رهبرى است، منتخبين رهبر كه خبرگان هستند و شرايطى كه خبرگان مى‏توانند داشته باشند كه آنها چه شرايطى است و اين‏كه در نهايت امر خود خبرگان از ناحيه چه كسى صلاحيت‏شان تأييد مى‏شود براى اين‏كه خبرويت آنها مورد تأييد باشد بعد هم اينجا بيايند؟ نحوه انتخاب رهبر مباحثى كه هست تشكيلات رهبرى است و اين‏كه اگر در رأس هرم بخواهند باشد اعمال حاكميت مديريت، اشراف، نظارت داشته باشد تشكيلات رهبرى چه خواهد بود و ارتباطات رهبرى نسبت به اين بايد كار بشود و در كنار اين هم اختيارات رهبرى است‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 307
كه يكى از مقوله‏هاى اختيارات رهبرى جناب آقاى امينى باز اشاره فرمودند مبحث نيروهاى مسلح است ما در مبحث نيروهاى مسلح بحث بسيار وسيع و گسترده‏اى را داشته‏ايم و داريم اگر نيروهاى مسلح را بخواهيم زير نظر رهبرى هم باشد قطعاً بايد ارتباطش را با قوه مجريه روشن بكنيم به دليل ارتباط بسيار تنگاتنگى كه نيروهاى مسلح با قو مجريه داشته‏اند و دارند در زمان جنگ نيروهاى اجرايى شما بايد به كمك جنگ بشتابند در زمان صلح‏تان نيروهاى دفاعى كشور بايد به كمك سازندگى كشور بسيج بشوند چيزى كه قانون اساسى هر دو طرفش را هم دارد هم دولت را مكلف كرده به اين‏كه همه آحاد ملت را آماده‏سازى كند براى دفاع از انقلاب اسلامى، هم نيروهاى مسلح و ارتش را مكلف كرده كه در زمان صلح به كمك سازندگى كشور بشتابند و ارتباط اين دوتا مشخص نيست كجا است؟ يعنى آن گره‏اى كه اين دوتا به هم مى‏خورند از كجا شروع مى‏شود؟ خوب، بله حالا ممكن است راه حل‏هاى مختلفى مطرح بشود ولى الان در قانون اساسى ما چيز مشخصى گفته نشده از طرف ديگر در اينجا حتى تعابيرى كه در همين اصل 110 آمده فرماندهى كل نيروهاى مسلح را به مقام رهبرى داده‏ايم ولى كل نيروهاى مسلح را جزو ذى‏مجموعه آن بيان نكرده‏ايم يعنى نيروهاى انتظامى با تفسير شوراى محترم نگهبان جزو نيروهاى مسلح شناخته شده ولى شايد الان خود نيروهاى انتظامى يا حداقل بعضى كه با خود من صحبت كردند خيلى معتقد نيستند مى‏گويند نيروهاى مسلحى كه آنجا گفته شده، گفته شده از طريق يك، دو، سه، چهار اضافه بر اين گفته نشده. خوب، بايد روشن بشود نيروهاى مسلحى كه ما همين الان در كشور داريم كميته است، شهربانى است، ژاندارمرى است، در مقوله نيروهاى انتظامى، سپاه پاسداران انقلاب اسلامى است با سه نيرويى كه طبق حكم حضرت امام بنا شد تشكيل بدهند و ارتش است با سه نيروى خودش. خوب، همه اينها در يك جامع نگرى ببينيم فرماندهى كل نيروهاى مسلح در رابطه با اين 9 واحد يا 9 تشكيلات اعمال ولايتش، اعمال فرماندهى‏اش به چه شكل است؟ و ارتباط تنگاتنگى كه با قو مجريه داشته و به خوبى خبرگان اول هم توجه به اين نكته داشته‏اند براى اين‏كه مبحث سوم از قو مجريه را بحث ارتش و سپاه قرار داده‏اند يعنى عنايت به اين بوده كه تشكيلات نيروهاى مسلح جزيى از قو مجريه است منتها به دليل حساسيتى كه بوده زير نظر مقام رهبرى رفته و در اصل شصتم هم آمده كه به جز مواردى كه در ارتباط با مقام رهبرى است بقيه از طريق رئيس جمهور و نخست وزير و وزراء قو مجريه اعمال مى‏شود و اين بايد روشن بشود و به نظر من اين از آن مقوله‏هايى است كه اگر روشن نشود من خدمت آقايان به عنوان يك نفرى كه در اين قضايا كم و بيش بوده‏ايم به نظر من بهتر است كه اين مقوله را جناب آقاى هاشمى و جناب آقاى موسوى بيان بفرمايند ما مشكل داشتيم يعنى در طول مدت جنگ بارها و بارها ما با برادرهاى نيروهاى نظامى جبهه مى‏رفتيم صحبت مى‏كرديم، گله‏مند از دولت بودند كه دولت اصلًا نمى‏داند جنگ يعنى چه؟ شايد خيلى از برادرها اين را ديده‏اند با دولت صحبت مى‏كرديم، دولت مى‏گويد آنها به مسائل كشورى توجه ندارند چون اين طرف قضيه را نمى‏دانند چيست مى‏گويند همه چيز بيايد، حالا ما پشت جبهه گندم هم نياز داريم، نان هم نياز داريم، دارو هم نياز داريم، آن‏كه در جبهه است مى‏گويد امشب من بايد به فردا برسد چرا اين حالت شد؟ يعنى يك حالتى كه اگر اينها در كنار هم بودند شايد مشكلات را هم خوب درك مى‏كردند و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 308
در يك حدى به تفاهم مى‏رسيدند يعنى حداقل وقتى وزير دفاع يا وزير نيروى مسلح يك مقوله‏اى را مطرح مى‏كرد وزير برنامه و بودجه يا وزير اقتصاد و دارايى جواب مى‏داد نهايت كار به يك تفاهمى مى‏رسيدند كه پس اين حد را بايد برويم ولى آن چون راه خودش را مى‏رفته و اين راه خودش را مى‏رفته مشكل به وجود آمده و من خدمت سروران معظم عرض بكنم كه اين مشكل تنها نيست كه به وجود مى‏آيد بلكه ذهنيت‏ها به وجود مى‏آيد كه نكند دولت مثلًا دنبال تضعيف نيروى مسلح است براى دولت ذهنيتى به وجود مى‏آيد نكند نيروى مسلح در جهت اعمال حاكميت خودش است و چيزهايى از اين قبيل كه اينها بايد يك جايى به هم گره بخورد حالا گره‏اش به اين است كه ما بياييم بگوييم فرماندهى نيروهاى مسلح با رئيس قو مجريه، حالا چه رئيس جمهور، چه نخست وزير، هر مقوله‏اى باشد ولى تا نصب و عزل لشكرهايش با تأييد رهبر باشد يا به عكس بگوييم فرماندهى با رهبر باشد ولى جانشينى نيروهاى مسلح آن با رئيس قوه مجريه باشد يا وزارت نيروهاى مسلح مثل وزير دفاع يا تشكيلاتى مثل وزارت كشور كه در ارتباط با نيروهاى انتظامى است هم مأموريت‏ها و مسؤوليت‏هايش روشن‏تر بشود و هم اين‏كه به عنوان يك مسؤولين جدى در ارتباط با نيروهاى مسلح در هيأت دولت حضور داشته باشند حالا اين مباحثى كه به نظر من جزو گره‏هايى است كه در همين مدت بوده و خود ما كم و بيش شاهدش بوده‏ايم و نسبت به آن بايد ان شاء الله فكر بشود و تصميم‏گيرى بشود.
من بحثى را كه در رابطه با قو مجريه به ذهنم مى‏رسد خدمت اساتيد و سرورانم عرض بكنم، در چند جلسه قبل كه اينجا صحبت داشتم يك مطلبى را داشتم كه باز تكرار مى‏كنم اولًا كه ما ناچاريم رده‏هاى متعدد رهبرى و حاكميت را در كشور تقليل بدهيم ما مى‏توانيم بياييم رأس هرم‏مان را پنج رديف بكنيم، 1، 2، 3، 4، 5 ولى بايد بدانيم كه پنج قسمت از اختيارات متمركز است كه در پنج جا داريم تقسيم مى‏كنيم نه اين‏كه اگر گفتيم پنج‏تا بشوند پنج نوع اختيار از پنج جا مى‏رويم پيدا مى‏كنيم نه، اختيارات مشخص است، اختياراتى كه در رأس هرم به رهبر داده مى‏شود يا در بعضى از كشورها به رئيس جمهور داده مى‏شود، يا در بعضى از كشورها به نخست وزير داده مى‏شود معلوم و مشخص است يعنى اعمال حاكميت به ويژه در ارتباط با دو قوه، يعنى قو مجريه و قضائيه و خصوصاً قو مجريه كه در اين بخش بحث نيروهاى مسلح هم جزو قو مجريه قرار مى‏گيرد آن در دنيا هم هست حالا ترسيمى مثل ترسيم آمريكا آنجايى است كه رئيس جمهور حالت رهبرى هم دارد، يعنى هم رئيس قو مجريه است هم فرمانده كل نيروهاى مسلح است، هم مسؤولين قو قضائيه از طرف او منصوب مى‏شوند و هم بالاتر از اين حتى حق وتو در رابطه با تصميمات كنگره و گاهى هم ظاهراً حتى سنا (من الان دقيق نمى‏دانم) دارد. در يك رده بسيار بالايى قرار گرفته است در بعضى از كشورها اين‏جور نيست رئيس جمهور حق وتو ندارد در بعضى از كشورها اين مجموعه اختيارات در رابطه با نخست وزير است رئيس جمهور يك مقام تشريفاتى است و نخست وزير حاكم بر قوه مجريه است و قو قضائيه هم حالا يا منبعث از آن است يا در ارتباط با آن و مجلس و چيزهايى از اين قبيل است اما من الان در ذهن خودم هيچ جايى را در ذهنم ندارم كه ما يك جايى را داشته باشيم كه نخست وزير مثلًا حاكم باشد رئيس جمهور هم يك مقام تشريفاتى و سمبليك به عنوان چهره وحدت ملى و مقدس كشور را داشته باشد باز بعدش يك رهبر هم بالاى سرش‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 309
باشد. من نمى‏دانم اصلًا چنين چيزى را داريم يا نه؟ خوب است برادران توضيح بدهند شايد اطلاعات ما ضعيف است خوب، حالا ما در كشور خودمان به تناسب بحث خودمان و كار خودمان بايد روى اين مقوله صحبت بكنيم ما مقام رهبرى داريم، چه دنيا داشته باشد چه نداشته باشد بحثى هم كه در رابطه با مقام رهبرى داريم به هيچ وجه ارتباطى به اين ندارد كه از غرب مى‏خواهيم بگيريم يا از شرق مى‏خواهيم بگيريم؟ از مكتب‏مان مى‏خواهيم بگيريم و مبحثى كه در ارتباط با ولى امر و ولايت فقيه داريم اين براى ما ديكته مى‏كند كه ما ولى امر و ولى فقيه داريم پس اين مقوله يك مقوله‏اى است كه جداگانه بايد به آن بپردازيم كه يك قسمتى از آن را من شايد در بحث اولم اشاره كردم مقام ولايت فقيه هم در رأس هرم است آن‏چه هم اينجا بحث شد، من خيلى صريح و روشن مى‏گويم در ارتباط با اين‏كه مواظب باشيم ديكتاتورى به وجود نيايد يا بيايد از نظر من در تمام دنيا و فكر مى‏كنم در تمام تاريخ، چون يك بحث عقلى است نه اين‏كه من تتبع كرده باشد مربوط به رأس است هرم يعنى من نمى‏فهمم كه ما رأس هرم را مى‏خواهيم كنار بگذاريم به دليل آن قداست و ويژگى‏هاى خاصى كه برايش قائل هستيم و به آن معتقديم بعد مى‏خواهيم بگوييم حالا كه زور ما به تو نمى‏رسد نفر دوم را حسابش را برسيم من اين را حداقل نفهميدم يعنى چه؟ يعنى اگر ما مى‏گوييم رأس هرم براى اعمال همه‏گونه حاكميت رهبر است چى شد كه ما مقوله ديكتاتورى را در بعدش آورديم؟ من حداقل خودم هنوز متوجه نشده‏ام كه اين يعنى چه چطور شد كه در مرحله دوم آمد؟ اما در رابطه با رهبر هم اعتقاد مذهبى‏مان است بله رهبر از نظر ما كسى است كه اصلًا تنفيذ حكومت توسط او است، خوب، وقتى دست او است و اين اعتقاد ما هم هست، حالا هر چه مى‏خواهيد اسمش را بگذاريد و اين جزو اعتقادات ما است كه رهبر مى‏تواند به من بگويد اين كار را نكن اين كار را بكن به قوه مجريه هم مى‏تواند بگويد، به قوه مقننه هم مى‏تواند بگويد، به قوه قضائيه هم مى‏تواند بگويد حالا در دنيا هر چه مى‏خواهند اسمش را بگذارند ما نمى‏دانيم اسمش را چه مى‏گذارند؟ هر چه مى‏خواهند بگذارند ولى اين مقوله بحثى كه ممكن است يك نفر در رأس كار قرار بگيرد و خطر آفرين باشد آن فرد رهبر است و خطر آفرين هم نيست به دليل اين‏كه اطرافش را بسته‏ايم اين را طرف بحث رهبر و اين مقوله‏اى كه در رابطه با ديكتاتورى در رابطه با شخص دوم مطرح مى‏شود كه خيلى براى خود من روشن نيست.
يك مبحثى ديروز اينجا مطرح شد كه اختيارات رياست جمهورى و نخست وزيرى اگر مجموعاً يك جا جمع بشود اين خيلى خوب است، كم هم نيست من خودم شخصاً نمى‏دانم شايد واقعاً كم هم نباشد، شايد هم زياد باشد. جناب آقاى خامنه‏اى مطرح مى‏فرمودند كه اين يك مقدار كم است جناب آقاى موسوى ديروز مطرح مى‏فرمودند كه نه، فكر نمى‏كنم اين كم باشد براى خود من يك سؤال مطرح است (از ديروز نوشتم) كه اين براى خود من روشن بشود و اگر پاسخش روشن بشود خوب است مبحث تعزيرات حكومتى آيا جزو قوه قضائيه، پس چرا قوه مجريه دنبالش است؟ يا در ارتباط با قوه مجريه است بايد مشكل قوه مجريه را حل بكند پس اختياراتش كم است. ما الان مبحثى مثل تعزيرات حكومتى را كه الان مثال مى‏زنم منهاى مبحث تعزيرات حكومتى يك سرى چيزها را داريم مثلًا شما قوانين راهنمايى و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 310
رانندگى داريد، خوب، پليس يك نفرى را كه تخلف كرده، تصادف كرده همان جا تنظيم مى‏كند، صورت‏جلسه و مذاكراتش را هم مى‏نويسد حالا به عنوان ضابط دادگسترى يا هر چه هست دارد خودش تنفيذ مى‏كند، اجرا مى‏كند يكى از مشكلات بزرگى كه (تا آنجايى كه خود من شنيده بودم) به ذهن مى‏آمد قوه مجريه را دچار مشكل و تنگنا كرده اين‏كه در رابطه با برخورد با يك سرى تخلفات دست و پايش بسته است اگر دست و پايش بسته نيست كه مشكلى نيست، بحث تعزيرات هم مى‏تواند كنار برود حالا اين يك مقوله است، موارد ديگرى هم هست كه من خودم شخصاً نمى‏دانم ديروز خدمت جناب آقاى موسوى خوئينى‏ها من سؤال كردم، من باب مثال، سازمان بازرسى كل كشور، سازمان بازرسى كل كشور ارتباطش با قوه قضائيه چيست؟ ديوان عدالت ادارى، ارتباط تنگاتنگ با قوه قضائيه دارد مرجع تظلمات و شكايات از ادارات و دواير قوه مجريه و همه است اما ما يك تشكيلاتى داريم به نام سازمان بازرسى كل كشور كه جهت حسن اجراى امور مى‏خواهد بازرسى و نظارت كند به نظر من اين در رابطه با قوه مجريه است ولى آن قسمتى كه مربوط به تظلمات و شكايات و رسيدگى به آنها است مربوط به آنجا است ولى اين قسمتش ارتباطش با قوه قضائى حداقل براى خود من روشن نيست حالا ممكن است توضيح داده شود ما بفهميم كه اشتباهاتى داريم بنابراين پس در اين مقوله كه ما بگوييم نه، حتماً اگر اين دوتا جمع بشود خيلى هم زياد است، نه، اين قابل بحث است چون واقع امر اين است كه مصالح كشور را مى‏خواهيم بحث كنيم ممكن است حالا هر كسى يك چيزى در ذهنش باشد همه هم بايد گفته بشود مطالب بايد گفته بشود بعد ما به اين نتيجه برسيم كه نظرى كه داريم اشتباه است و مطالبى كه مى‏گوييم درست نيست.
ما يك بحثى داريم راجع به اين‏كه تمركز در قوه مجريه بايد انجام بشود، فرمان امام است تمركز در قو مجريه هم روى فرد بايد پياده بشود يعنى نمى‏توانيم بگوييم كه يك شورايى در رأس قو مجريه باشد آنها تصميم گيرنده باشند مثل مثلًا هيأت دولت. ظاهراً اين هم تا آنجايى كه بحث بوده خيلى روى آن اختلاف نظرى نيست حالا ممكن است يكى دوتا از برادران هنوز هم در ذهن‏شان توزيع قدرت به شكلى باشد ولى در مجموع در بحث مخالف و موافق روى اين هم بحثى نبوده است بحثى كه ما داريم اين است كه آيا تمركز قدرت در رئيس جمهور باشد يا در نخست وزير باشد؟ در اعمال قو مجريه هم بحث است، چيزى كه در ارتباط با رئيس جمهور گفته مى‏شود ديكتاتورى است يعنى به مجردى كه گفته مى‏شود اعمال قوه مجريه از طرف رئيس جمهور. موضوع ديكتاتورى بلافاصله كنارش مى‏آيد حالا عرض كردم چرا، خيلى برايم روشن نيست در ذهن من بيشتر اين است كه اين يك حالت روانى دارد از داستان بنى‏صدر والا اگر بنى‏صدر مثلًا نخست وزير بود و فقط اين جمله تكيه به آراء ملتش را نمى‏گفت ولى شخصيت بنى‏صدر همين بود كه بود يواش يواش مى‏رفت كه بانك مركزى را كنترل كند، اقتصاد و دارايى را كنترل كند، برنامه و بودجه را كنترل كند مديريت كشور را در دست بگيرد و اعمال حاكميت بكند آن وقت مى‏گفتيم آقا! خوب است كه ديگر نخست وزير نداشته باشيم و اين در ذهن ما بالاخره ... در ذهن خود من هم هست يعنى يكى از چيزهايى كه ذهن من را مغشوش مى‏كند اين است كه مواظب باشيم يك وقت يك بنى‏صدر ديگرى روى كار نيايد خيلى خوب، اين طرف قضيه است. بنى‏صدر هم كه نماند، به دليل همين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 311
كارهايش رفت يعنى آن طرفش هم هست كه بنى‏صدرى آمد، حالا مى‏گوييم به دليل اقتدار حضرت امام بود ما كه الان اينجا هنوز تصميمى روى اين‏كه رئيس قو مجريه را به چه نحو كنترل بكنيم كه نگرفته‏ايم، اين‏كه مى‏آييم پنج‏تا، ده‏تا اعمال كنترل برايش مى‏گيريم ما مى‏گوييم رهبر هم از چند جهت كنترل بشود، از طريق خبرگان كنترل بشود خوب رئيس قو مجريه هم همين‏طور، ديوان عالى كشور، مجلس، خود رهبر، مجلس خبرگان، شوراى مصلحت حالا مى‏شود پيشنهادهاى مختلفى برايش داد به مجردى كه بحث رئيس جمهور مطرح مى‏شود استشمام ديكتاتورى در كنارش هست من مى‏خواهم عرض كنم كه از طرف نخست وزيرى هم بنده حداقل به مجردى كه بحث نخست وزيرى مى‏شود استشمام هرج و مرج در كشور مى‏كنم ما يك تصوير روشنى از نخست وزيرى داريم، اگر تصوير روشن است من خواهش مى‏كنم اين تصوير ارائه بشود كه ما اگر خواستيم به نخست وزير رأى بدهيم با يك تصوير روشن 7- 8 ساله آينده بدانيم اين‏جور مى‏شود من تصوير روشن ندارم يعنى من شخصاً نمى‏دانم اگر ما نخست وزير را مسؤول قو مجريه كرديم چه اتفاقى خواهد افتاد اولًا در طرف رئيس جمهور كه بحث ديكتاتورى مى‏شود من تنها موردى كه در ذهنم آمده است فقط بنى‏صدر است حداقل چيز ديگرى در ذهن من نيست كه آن هم كنار رفت ولى در دنيا هم حداقل من يك مورد هم نفهميدم كجا؟ براى اين‏كه در دنيا رئيس جمهور منتخب مردم را بيابيد كه ديكتاتور شده باشد كى؟ نه ديكتاتور رئيس جمهور شده باشد بله رئيس جمهور پاكستان يك ژنرال بوده، كودتاچى بوه، كودتا كرده، بعد هم گفته من رئيس جمهور هستم رئيس جمهور تركيه هم باز همين جور، سوريه هم همين جور، عراق هم همين جور، سودان همين جور (حالا اينها كه آمده‏اند و به اصطلاح حزبى هستند) قبلى‏هايش همين جور بوده، ليبى هم همين جور در مصر هم اصلًا هيأت حاكمه‏اش هيأت حاكمه افسران است، همين جور. الجزاير هم همين جور، يعنى با قدرتمندانى بوده‏اند كه از طريق ديكتاتورى انتخابات مردمى انجام داده‏اند خوب بله اگر اين‏جور بماند تا پنجاه سال ديگر هم آقاى ژنرال پينوشه هم اسمش رئيس جمهور است ولى ما بحث رياست جمهورى منتخب مردمى داريم نه اين‏كه براساس كودتا آمده و حكومت را گرفته يك چند صباحى گذشته يك قانون اساسى هم درست كرده و بعد هم گفته من منتخب مردم هستم من يك موردش را هم نفهميدم يعنى برخورد نكردم كه بدانيم حالا مثلًا چهار جا انتخابات به اين شكل شده، حالا فرض مى‏گيريم يك مورد هم يافت شد، من اول مى‏خواهم آن را بررسى بكنيم ببينيم اشكالاتش چيست مى‏توانيم رفع بكنيم يا نمى‏توانيم رفع بكنيم؟ اما آنجايى كه رياست جمهورى با انتخابات مردمى بوده حالا اسمش را غرب بگذاريد هر چه مى‏خواهيد بگذاريد كجايش ديكتاتورى بوده؟ اگر ديكتاتورى منظور اين است كه بله: رئيس جمهور آمريكا در مدت حاكميت خودش اقتدار كامل دارد، آن را هم كه تازه نمى‏خواهيم بدهيم، اصلًا يك فرضى را برايش صحبت مى‏كنيم كه نيست ما كى بحث كرديم راجع به اين‏كه يك رئيس جمهورى مى‏خواهيم كه قو قضائيه و قو مجريه و وتو قوه مقننه و نيروهاى مسلح و همه چيز در اختيارش باشد؟ اين‏كه مورد بحث ما نبوده، يك رئيس جمهور يا رئيس قو مجريه‏اى را بحث مى‏كنيم كه قو مجريه در ارتباط با او است حالا نسبت به بقيه اختياراتش هم بحث مى‏كنيم كه اين باشد يا نباشد؟ تازه همانش يعنى چه ديكتاتورى؟ بله، اگر مى‏گوييم كه در زمان‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 312
حكومت خودش اقتدار كافى دارد براى انجام وظايف مربوط به خودش بله، ما همين را مى‏خواهيم يعنى ما مى‏خواهيم رئيس جمهور در زمان حاكميت خودش اقتدار كافى داشته باشد براى انجام امور كشور الا اين‏كه بگوييم نمى‏خواهيم، ما مى‏خواهيم وقتى كه مى‏خواهد تصميم بگيرد پنج‏تا قلم پايش را بزنند و بگويند خير بنشين، نبايد تصميم گرفت خوب، اگر آن است نگذاريم من اتفاقاً اين موضوعى كه مطرح مى‏شود در رابطه به نخست وزير يعكس كه آقا! نخست وزير از مجلس رأى مى‏گيرد خوب، حالا از مجلس رأى مى‏گيرد من نمى‏گويم اين عيبش است، اين حسن است از مجلس رأى گرفتن ولى واقعاً ارزيابى بكنيم من گفتم حداقل 10 سال آتيه خودمان را ارزيابى بكنيم اگر مجلس ما يك مجلس حزبى بود حزب محافظه كار و حزب كارگر در انگلستان با هم درگير انتخابات مى‏شوند بالاخره حزب محافظه كار برنده مى‏شود از زمانى كه حزب محافظه كار برنده شد مجلس در اختيار حزب محافظه كار است دولت در اختيار حزب محافظه كاراست، رهبر حزب محافظه كار هم مى‏شود نخست وزير. هر نماينده‏اى در مجلس انگلستان از حزب محافظه كار بخواهد بى‏مزگى در آورد با او برخورد مى‏شود يعنى حزب يك تشيكلات است اين‏جور نيست كه بگويم به اين قانون رأى دادند آمدند به مجلس حالا كه به مجلس آمده‏اند پنج گروه شدند، اگر هم جايى اين اتفاق افتاد همان جا هم نابود شد يعنى اگر شما جايى را پيدا بكنيد و بگوييد اين‏جور شد، حزب محافظه كار در آنجا يا محافظه كار در آنجا يا مثلًا حزب كارگر گاهى دچار يك سرى تقسيم و تشتت شد، خوب دچار همين مشكل شد يعنى اين‏جور نبوده كه آن هم امتياز باشد آن هم ضعفش بود خوب، حالا مى‏خواهيم بياييم در ايران، ما يكى از دو چيز را بايد بپذيريم يا بايد بگوييم كه مجلس نخست وزير را انتخاب بكند (رئيس قو مجريه را) به مجردى هم كه احساس كرد نخست وزير دارد خطا مى‏كند تفاوتى كه با رئيس جمهور دارد اين است كه با او برخورد مى‏كند ان شاء الله همه نمايندگان ما هم افراد متعبد و متشرع و احساس وظيفه شرعى‏كن هستند خوب فردا احساس وظيفه شرعى كردند كه آقاى نخست وزير به ضرر مملكت است براساس احساس وظيفه شرعى آقا را استيضاح كردند و كنارش گذاشتند، سه ماه ديگر يك عده ديگر به ذهن‏شان رسيد كه احساس وظيفه شرعى مى‏كنند كه اين آقاى دومى يك گير ديگر دارد كنارش گذاشتند، شش ماه ديگر نفر بعدى را. عرض كردم مى‏خواهم براى من روشن بشود كه چه مى‏خواهيم بشود؟ ممكن است بفرماييد نه آقا! مجلس را محدود مى‏كنيم مجلس را مى‏آييم در رابطه با رهبر مى‏گوييم اگر دوباره با نخست وزير برخورد كردى منحلت مى‏كنيم ما آن مجلس را نمى‏خواهيم. ما مجلسى را مى‏خواهيم كه آزاد رأى بدهد آزاد حرف بزند اگر اين‏جور شد كه ديكتاتورى دوبله مى‏شود يعنى ما آمده‏ايم قوه مجريه را از رياست جمهورى مربوط به مردم گرفته‏ايم داده‏ايم به يك فردى كه منتخب مردم هم نيست بعد هم به مجلس گفته‏ايم حق نداريد زيادى هم صحبت بكنيد اگر حرف زديد دچار مشكل مى‏شويد خوب اين چه كارى است؟ حداقل خود من هنوز نفهميده‏ام كه يعنى چه؟ خيلى خوب مجلس احساس وظيفه مى‏كند وقتى مى‏خواهد تصميم بگيرد در مقابل چه كسى مسؤول است درست است كه ما بحث مى‏كنيم راجع به اين‏كه رئيس جمهور را مواظب باشيم ديكتاتور نشود مجلس را هم مواظب باشيم ديكتاتور نشود مگر نبوده ديكتاتورى‏هاى پارلمان‏تاريستى؟ مجلس كه مى‏خواهد بيايد رأى بدهد بگويد آقا اين باشد اين نباشد در مقابل چه كسى پاسخگو
                        صورت مشروح مذاكرات شوراى بازنگرى قانون اساسى(جلسه‏14-1)، ص: 313
است؟ يا اين‏كه مى‏گوييد مى‏نويسيم كه در مقابل رهبر هر فردى از نمايندگان كه يك حرف كم و زيادى زد با او برخورد بشود، من باز عرض مى‏كنم اين اصلى كه در قانون اساسى راجع به آزادى مجلس نوشته شده، به نظر من از بهترين اصول است اگر ما اين را حذفش بكنيم يعنى من هم احساسم اين است كه آيا اين جمله صلاح است بگويم، صلاح نيست بگويم اين‏جور بشود، آن‏جور بشود و حرفم را نگويم يعنى آن بحث آزاد، بحث باز انجام نشود ولى اگر كه ما آمديم گفتيم خير شما محدود بشويد خوب اين را روشن كنيم كه اين آقايان در مقابل چه كسى مسؤولند؟ يعنى نماينده مجلسى كه فقط براساس رأى مردم، بعد هم يا وظيفه شرعى مى‏خواهد صحبت بكند و رأى بدهد جز اين است كه مى‏گوييم چهار سال ديگر انتخاب نمى‏شود خوب رئيس جمهور هم چهار سال ديگر انتخاب نمى‏شود در مقابلش حداقل ما بفهميم كه فقط اين است كه مى‏گوييم 270 نفرند ولى 270 نفرند كه به راحتى مى‏توانند هر سه ماه يك بار هر چهار ماه يك بار يك نفرى را بياورند، يك نفرى را ببرند اگر خواستيم محدود بكنيم به نظر من مشكل ايجاد مى‏كند در رابطه به مجلس و اختيارات مجلس. اگر آزاد خواستيم بگذاريم از آن طرف مشكل پيدا مى‏كند كه ديگر چه دولتى داريم؟ آن طرفش يك مشكل هرج و مرج مى‏آيد از اين طرف من واقعاً خودم هضم نكرده‏ام كه گاهى در دفاع از مردم و مجلس صحبت مى‏شود كه بگذاريم همه حاضر در صحنه باشند، همه خودشان باشند از طرف ديگر مى‏گوييم مردم ما كانه يك رنگ آزادى را در اين مثلًا ده ساله ديده‏اند والا عمقش مثلًا ديكتاتورى است من هنوز اين حرف را نفهميده‏ام يعنى چه، هضم نكرده‏ام كه يعنى چه؟ يعنى بالاخره در كشورمان، مردم‏مان مى‏توانند انتخاب بكنند يا نمى‏توانند انتخاب بكنند؟ يعنى در حد بلوغ و رشد براى انتخاب رسيده‏اند يا نرسيده‏اند؟ خوب همين‏طور كه قوه مقننه‏شان را انتخاب مى‏كنند براى يك كار مشخصى، قو مجريه‏شان را هم انتخاب كنند براى يك كار مشخصى البته ما ارتباطاتش را بحث نداريم حتى من بحث به اين‏كه شخص نخست وزير هم باشد ولى مسؤول نهايى قو مجريه رئيس جمهور باشد بحث ندارم يعنى آن يك بحث دومى است كه مى‏تواند باشد ولى با اختيارى كه رئيس جمهور به او مى‏دهد يا اين‏كه ارتباطى كه وزراء با مجلس دارند، باز ما خيلى بحث نداريم البته بحث دارم راجع به اين‏كه هر چه مجلس در امر وزير هم دخالت و نظارت ... حالا نظارت نه، دخالت بكند يعنى مسلوب الاختيار كردنش، ولى ما به دليل اين‏كه بايد قوام حكومت‏مان به پيوستگى قواى حاكمه‏مان باشد، نمى‏توانيم اينها را مجزاى از هم بگوييم تو خط خودت را برو، تو هم خط خودت را برو، تو هم خط خودت را برو. نه بايد اينها به هم گره بخورد، ولى واقعاً ببينيم آن شكلى كه مى‏تواند بهترين و مناسب‏ترين باشد براى كشور ما آن شكل چيست؟ من يك جمله‏اى هم راجع به اين مسأله بگويم يك بحثى داشتيم كه بعضى از برادران‏مان اشاره مى‏كردند كه اگر مجلس را مقتدر كرديم نمايندگان بسيار توانا و توانمندى به مجلس مى‏آيند اين را هم باز من حداقل نفهميدم يعنى چه؟ يعنى مگر بنا است از اين به بعد نمايندگان انتصاب بشوند كه بگوييم يك عده افراد با اين حد از معلومات، با اين حد از كارشناسى و اينها بيايند؟ مجلس را مردم رأى مى‏دهند، مردم هم بين يك كارشناسى كه همه ما برايش امضاء بكنيم و يك نفر كه آنجايى او را مى‏شناسد، روحانى محل‏شان است معلم محل‏شان است، نمى‏دانم يا افراد مختلف، آنها رأى به او مى‏دهند. ما كه نمى‏توانيم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 314
هم اينها را در ابهام بگذاريم، بگوييم ان شاء الله مجلس چيز خوبى مى‏شود، وقتى يك چيز خوبى شد ان شاء الله تصميم درست مى‏گيرد، وقتى تصميم درست گرفت، يك چنين مشكلاتى پيش نمى‏آيد من حداقل اين را هم نفهميدم تنها مقوله‏اى كه در ارتباط با رئيس جمهور ممكن است تصور ديكتاتورى‏اش بشود، اعمال مديريتش است يعنى وزراء مناسب بگذارد كه مى‏آيد در مجلس. بعد از طريق مديران، استانداران، سفرا، يك كادر مناسب با حكومت خودش را بچيند آخر مگر نخست وزيرچه كار مى‏كند مگر نخست وزير وقتى خواست استاندار را بگذارد مى‏آيد از مجلس رأى اعتماد مى‏گيرد؟ مى‏گويم تنها فقط بايد گفت كه نه اگر يك استاندار چه گذاشت مى‏آييم استيضاحش بكنيم، مگر مى‏خواهيم استيضاحش بكنيم؟ يعنى دو طرف به هم پيوند دارد، خوب ما ناچار مى‏شويم دست از اين اصل اين طرفى‏مان برداريم به جاى انتخاب مردمى اين را حذف بكنيم، از آن طرف هم چيز اضافه بر اين به دست نياورده باشيم من عذر مى‏خواهم خيلى زحمت دادم بقيه مطالب براى وقت ديگر باشد (و السلام عليكم و رحمة الله).
منشى (يزدى)- چون هفت، هشت دقيقه وقت بيشتر نيست و سه نفر ديگر نوبت دارند قاعدتاً مى‏ماند نوبت صحبت براى جلسه بعد، ولى يك پيشنهادى با امضاء چهار نفر از آقايان آمده است نسبت به يك ماده پيشنهادى براى تكميل آيين‏نامه، نمى‏دانم در اين فرصت مى‏توانيم بررسى بكنيم يا نه؟
نايب رئيس (هاشمى رفسنجانى)- نه نمى‏توانيم.
منشى (يزدى)- قاعدتاً براى جلسه بعد مى‏ماند.
ميرحسين موسوى- متن را بخوانيد، تصميم‏گيرى بماند براى جلسه بعد.
منشى (يزدى)- متن اين است كه اعضاء كميسيون‏هايى كه كارشان زودتر به اتمام مى‏رسد، مى‏توانند كميسيون ديگرى را انتخاب كرده، از آن تاريخ با حق رأى در آن شركت كنند البته تعادل نسبى بين عدد اعضاء كميسيون‏ها لازم است رعايت شود چهار نفر از آقايان هم امضاء كرده‏اند.
نايب رئيس (هاشمى رفسنجانى)- البته يك مقدار كاملش بكنيد بگوييد مثلًا به نسبت فرض كنيد اگر شش نفر آزاد شدند بتواند در سه كميسيون هر كميسيونى دو نفر بروند.
منشى (يزدى)- پيشنهاد ما اين بود قبلًا هم داشتيم كه طبق همان ماده‏اى كه قبلًا در آيين‏نامه تصويب شده است يعنى وقتى چند نفر از يك كميسيون آزاد شدند به همان ترتيبى كه در اول براى كميسيون‏ها انتخاب مى‏شدند اين آزاد شده‏ها هم به همان ترتيب به كميسيون‏ها ملحق بشوند.
نايب رئيس (هاشمى)- اجازه بدهيد آقايانى كه امضاء فرموده‏اند، تا چهارشنبه آينده ظاهراً چنين اتفاقى نمى‏افتد چون همه كميسيون‏ها هنوز گزارش نداده‏اند يعنى مستعجل نيست در اين ضمن اين هم پخته بشود آقايان هم بررسى بكنند در جلسه چهارشنبه آينده اين را در دستور مى‏گذاريم اول جلسه باشد، پخته هم شده باشد از آقايانى كه مى‏خواهند صحبت كنند ما فقط پنج، شش دقيقه وقت داريم اگر مايلند وقت‏شان را صحبت كنند والا براى جلسه بعد بگذاريم.
منشى (يزدى)- نوبت جناب آقاى عميد است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 315
نايب رئيس (هاشمى)- آقاى عميد! با پنج، شش دقيقه مى‏توانيد؟ (عميد زنجانى- خير) پس براى جلسه بعد باشد.
آقاى دكتر حبيبى اسامى غايبين را بخوانيد.
منشى (دكتر حسن حبيبى)- غايب بدون اجازه آقاى دكتر نجفقلى حبيبى هستند.
3- پايان جلسه و تاريخ تشكيل جلسه آينده‏
نايب رئيس (هاشمى)- آقايان خسته شديد در اين گرماى چراغ‏ها، ما آنجا وسيله پذيرايى كه رفع خستگى بكند همان جايى كه ديروز بوديم تهيه كرده‏ايم آقايان تشريف ببرند آنجا.
جلسه بعدمان هم روز چهارشنبه هفته آينده است ضمناً يك گزارشى از كميسيون مربوط به شوراى‏عالى قضائى رسيده، چون يك نواقصى داشت بنا شد آن را تكميل كنند ما ان شاء الله دوشنبه آن را پخش مى‏كنيم كه چهل و هشت ساعت قبل آماده شده باشد كه جلسه بعد هم شايد بتوانيم بحث قضائى را اينجا انجام بدهيم از كميسيون‏ها هم گزارش خواهد رسيد اگر آن گزارش كميسيون آمد در دستور است، پيشنهاد اصلاح آيين‏نامه هم در دستور است سخنرانى‏هايى كه پيشنهاد كرده‏اند آن هم در دستور است بعد به نسبت تقسيم مى‏كنيم و انجام مى‏دهيم ختم جلسه اعلام مى‏شود.
 (جلسه ساعت 50/ 18 پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 317
جلس نهم‏
صورت مشروح مذاكرات شوراى بازنگرى قانون اساسى جمهورى اسلامى ايران‏
جلسه ساعت شانزده و دوازده دقيقه روز چهارشنبه بيست و هفتم ارديبهشت ماه 1368 هجرى شمسى برابر با يازدهم شوال 1409 هجرى قمرى به آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- بحث درباره گزارش كميسيون بررسى مسائل مربوط به تمركز در مديريت قو قضائيه به شوراى بازنگرى قانون اساسى‏
3- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 318
1- اعلام رسميت جلسه و تلاوت آياتى از كلام الله مجيد
رئيس (مشكينى)- بسم الله الرحمن الرحيم. با حضور 18 (هجده) نفر جلسه رسميت دارد دستور جلسه را اعلام بفرماييد.
منشى (حبيبى)- بسم الله الرحمن الرحيم. دستور نهمين جلس عمومى شوراى بازنگرى قانون اساسى بعد از ظهر روز چهارشنبه بيست و هفتم ارديبهشت ماه 1368 هجرى شمسى مطابق با يازدهم شوال 1409 هجرى قمرى.
گزراش شور اول كميسيون بررسى مربوط به تمركز در مديريت قو قضائيه به شوراى بازنگرى قانون اساسى در خصوص اصول يكصد و پنجاه و چهارم، يكصد و پنجاه و هفتم و يكصد و پنجاه و هشتم.
نايب رئيس (هاشمى رفسنجانى)- تلاوت كلام الله مجيد.
اللهم صل على محمد و آل محمد
اعوذ بالله من الشيطان الرجيم‏
يا دَاوُودُ إِنَّا جَعَلْنَاكَ خَلِيفَةً فِى الْأَرْضِ فَاحْكُمْ بَينَ النَّاسِ بِالْحَقِّ وَلَا تَتَّبِعِ الْهَوَى فَيضِلَّكَ عَنْ سَبِيلِ اللَّهِ إِنَّ الَّذِينَ يضِلُّونَ عَنْ سَبِيلِ اللَّهِ لَهُمْ عَذَابٌ شَدِيدٌ بِمَا نَسُوا يوْمَ الْحِسَابِ* وَمَا خَلَقْنَا السَّمَاءَ وَالْأَرْضَ وَمَا بَينَهُمَا بَاطِلًا ذَلِكَ ظَنُّ الَّذِينَ كَفَرُوا فَوَيلٌ لِلَّذِينَ كَفَرُوا مِنَ النَّارِ* أَمْ نَجْعَلُ الَّذِينَ آمَنُوا وَعَمِلُوا الصَّالِحَاتِ كَالْمُفْسِدِينَ فِى الْأَرْضِ أَمْ نَجْعَلُ الْمُتَّقِينَ كَالْفُجَّارِ* كِتَابٌ أَنْزَلْنَاهُ إِلَيكَ مُبَارَكٌ لِيدَّبَّرُوا آياتِهِ وَلِيتَذَكَّرَ أُولُو الْأَلْبَابِ‏
 (صدق الله العلى العظيم)
 «از آيه 25 تا 29 سورة ص»
رئيس- ايدكم الله.
2- بحث درباره گزارش بررسى مسائل مربوط به تمركز در مديريت‏
قوه قضائيه به شوراى بازنگرى قانون اساسى‏
منشى (يزدى)- مخبر كميسيون تشريف بياورند.
مخبر كميسيون (عباسعلى عميد زنجانى)- بسم الله الرحمن الرحيم. گزارش از كميسيون بررسى مسائل مربوط به تمركز در مديريت قو قضائيه به شوراى بازنگرى قانون اساسى.
كميسيون بررسى مسائل مربوط به تمركز در مديريت قوه قضائيه با حضور تمامى اعضاء جلسات متعددى تشكيل داد و پس از بحث و بررسى و تبادل نظر در كليات، اصول يكصد و پنجاه و چهار و يكصد و پنجاه و هفت و يكصد و پنجاه هشت قانون اساسى را مورد رسيدگى قرار داد و در اين خصوص مصوباتى به شرح زير داشت.
اينك گزارش آن جهت رسيدگى شور اول تقديم شوراى محترم بازنگرى قانون اساسى مى‏گردد.
رئيس كميسيون بررسى مسائل مربوط به تمركز در مديريت قوه قضائيه- على مشكينى‏
اصل يكصد و پنجاه و چهارم قانون اساسى به اين شرح است:
 «جمهورى اسلامى ايران سعادت انسان در كل جامع بشرى را آرمان خود مى‏داند و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 319
استقلال و آزادى و حكومت حق و عدل را حق هم مردم جهان مى‏شناسد، بنابراين در عين خوددارى كامل از هرگونه دخالت در امور داخلى منتهاى ديگر از مبارز حق طلبان مستضعفين در برابر مستكبرين در هر نقطه از جهان حمايت مى‏كند».
اصل يكصد و پنجاه و چهار قانون اساسى كه قرائت شد عيناً تأييد گرديد.
اصل يكصد و پنجاه و هفتم قانون اساسى كه به اين شرح بوده است:
 «به منظور انجام مسؤوليت‏هاى قوه قضائيه شورايى به نام شوراى‏عالى قضائى تشكيل مى‏گردد كه بالاترين مقام قو قضائيه است و وظايف آن به شرح زير مى‏باشد».
منشى (يزدى)- عذر مى‏خواهم. اين اشتباه چاپى در شماره و رقم است و ممكن است ذهن آقايان هم مشتبه بشود چون اصلى كه مربوط به قو قضائيه است اصل يكصد و پنجاه و ششم است، اين چهار و شش در چاپ اشتباه شده است.
مخبر كميسيون (عميد زنجانى)- بله، اصل يكصد و پنجاه و ششم در قانون اساسى يعنى اولين اصل فصل يازدهم قانون اساسى بدون كوچك‏ترين تغيير ابقاء شده است متن اصل يكصد و پنجاه و شش كه ضرورتى ندارد خوانده بشود؟
مشكينى (رئيس)- چرا بخوانيد.
نايب رئيس (هاشمى)- همان را بايد بخوانيد اصلًا چرا اصل يكصد و پنجاه و چهار را خوانديد؟ اين مربوط به شما نبود.
منشى (يزدى)- اين اشتباه چاپى بوده. اصل صد و پنجاه و شش هم خدمتتان هست، آن را بخوانيد.
 (به شرح زير خوانده شد)
فصل يازدهم:
اصل يكصد و پنجاه و ششم- قو قضائيه قوه‏اى است مستقل كه پشتيبان حقوق فردى و اجتماعى و مسؤول تحقق بخشيدن به عدالت و عهده‏دار وظايف زير است:
1- رسيدگى و صدور در مورد تظلمات، تعديات، شكايات، حل و فصل دعاوى و رفع خصومات و اخذ تصميم و اقدام لازم در آن قسمت از امور حسبيه كه قانون معين مى‏كند.
2- احياء حقوق عامه و گسترش عدل و آزادى‏هاى مشروع.
3- نظارت بر حسن اجراى قوانين.
4- كشف جرم و تعقيب و مجازات و تعزير مجرمين و اجراى حدود و مقرارت مدون جزايى اسلام.
5- اقدام مناسب براى پيشگيرى از وقوع جرم و اصلاح مجرمين.
اين اصلى كه به شمار يكصد و پنجاه و ششم در قانون اساسى بوده عيناً تأييد گرديده و دليل تأييد اين اصل هم از نظر كميسيون اين بوده است كه در اين اصل مسأله‏اى كه در رابط با تمركز در مديريت قضائى باشد مشاهده نمى‏شود و اين اصل اعم است از اين‏كه مديريت در قو قضائيه به صورت متمركز باشد و يا مديريت در قو قضائيه به صورت شورايى باشد.
حسين هاشميان- اول عبارت را بخوانيد و بعد توضيح بدهيد.
مخبر كميسيون (عميد زنجانى)- عبارت خوانده شد. اصل يكصد و پنجاه و ششم عيناً
                        صورت مشروح مذاكرات شوراى بازنگرى قانون اساسى(جلسه‏14-1)، ص: 320
تأييد گرديده، دارم توجيه مى‏كنم كه چرا تأييد گرديده؟ اصل بعدى كه يكصد و پنجاه و هفتم است قرائت مى‏كنم و آن را هم عوض مى‏كنم پس بنابراين اصل يكصد و پنجاه و ششم بدون كوچك‏ترين تغييرى تأييد شده و دليل تأييد اين است كه اين اصل هيچ تفاوتى از نظر نوع مديريت در قو قضائيه كه نوع مديريت شورايى باشد و يا مديريت متمركز باشد تفاوتى ندارد و اين وظايف پنج‏گانه على كل حال وظايف قو قضائيه محسوب مى‏شود البته اين پنج وظيفه از نظر نوع و ماهيت متفاوت است، بعضى از اين وظايف دقيقاً به صورت ماهوى مربوط به دستگاه قضائى و عمل قضائى است و بعضى از اين اهداف يا وظايف مربوط به قبل يا مربوط به بعد يا مربوط به امورى است كه به نحوى با مسائل قضائى در ارتباط است در هر حال از آنجا كه طبق آيين‏نام مصوب شوراى بازنگرى قانون اساسى فقط كميسيون‏ها موظفند كه در حدود محورهاى هشت‏گانه اصول قانون اساسى را مورد بررسى قرار بدهند، اين اصل هيچ ارتباطى با نوع مديريت در قو قضائيه نداشت و لذا با اتفاق آراء تصويب شد كه عين اين اصل ابقاء بشود.
اما اصل بعدى اصل يكصد و پنجاه و هفتم قانون اساسى است، كه من اول متن قانون اساسى فعلى را قرائت مى‏كنم بعد متن مصوب كميسيون را براى حضرات قرائت مى‏كنم:
اصل يكصد و پنجاه و هفتم قانون اساسى- به منظور انجام مسؤوليت‏هاى قو قضائيه، شورايى به نام شوراى‏عالى قضائى تشكيل مى‏گردد كه بالاترين مقام قو قضائيه است و وظايف آن به شرح زير مى‏باشد:
1- ايجاد تشكيلات لازم در دادگسترى به تناسب مسؤوليت‏هاى اصل يكصد و پنجاه و ششم.
2- تهى لوايح قضائى متناسب با جمهورى اسلامى.
3- استخدام قضات عادل و شايسته و عزل و نصب آنها و تغيير محل مأموريت و تعيين مشاغل و ترفيع آنان و مانند اينها از امور ادارى طبق قانون.
اين اصل كه اصل يكصد و پنجاه و هفت قانون اساسى است به صورت زير اصلاح گرديده است:
 «به منظور انجام مسؤوليت‏هاى قو قضائيه در كلى امور قضائى و ادارى و اجرايى يك نفر مجتهد عادل و آگاه به امور قضائى، مدير ومدبر به عنوان رئيس قو قضائيه براى مدت 5 سال از طرف رهبرى تعيين مى‏شود و وظايف او به شرح زير مى‏باشد:
1- ايجاد تشكيلات لازم در دادگسترى به تناسب مسؤوليت‏هاى اصل يكصد و پنجاه و ششم.
2- تهى لوايح قضائى متناسب با جمهورى اسلامى.
3- استخدام قضات عادل و شايسته و عزل و نصب آنها و تغيير محل مأموريت و تعيين مشاغل و ترفيع آنان و مانند اينها از امور ادارى طبق قانون.
از آنجا كه اصل يكصد و پنجاه و هشتم هم دقيقاً در رابط با اصل يكصد و پنجاه و هفتم است، لذا متن اصل يكصد و پنجاه و هشتم را قرائت مى‏كنم كه طبق مصوب كميسيون از قانون اساسى حذف گرديده است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 321
اصل يكصد و پنجاه و هشتم قانون اساسى- شوراى‏عالى از پنج عضو تشكيل مى‏شود:
1- رئيس ديوان عالى كشور.
2- دادستان كل كشور.
3- سه نفر قاضى مجتهد و عادل به انتخاب قضات كشور.
اعضاى اين شورا براى مدت 5 سال و طبق قانون انتخاب مى‏شوند و انتخاب مجددشان بلامانع است. شرايط انتخاب شونده و انتخاب كننده را قانون معين مى‏كند. اصل يكصد و پنجاه وهشت قانون اساسى كه قرائت شد طبق مصوب كميسيون بررسى مسائل قضائى شوراى بازنگرى قانون اساسى حذف گرديده است.
در مورد دلايلى كه كميسيون براى جايگزينى اصل قرائت شده به جاى اصل يكصد و پنجاه و هفتم قانون اساسى داشته به اين قرار است:
از آنجا كه يكى از محورهاى عمد موضوع بحث در شوراى بازنگرى در قانون اساسى مسال تمركز در مديريت قو قضائيه بود اصل يكصد و پنجاه و هفتم قانون اساسى نظام مديريت در قو قضائيه را شورايى اعلام مى‏كرد و اين نظام شورايى منافات با تمركز در مديريت قو قضائيه داشت، بنابراين كميسيون قضائى تصويب كرد كه به جاى نظام شورايى نظام مديريت متمركز جايگزين بشود به خاطر اين‏كه در گذشته نظام شورايى اولًا به آن شكل نبوده است كه بتواند مسائل و مشكلات قضائى كشور را حل و فصل كند و بخشى از نارسايى‏هاى قو قضائيه مربوط به شورايى بودن قو قضائيه و مديريت قضائى كشور بوده و به اين دليل بوده است كه چون مسؤوليت‏هاى اعضاى شوراى عالى قضائى مشخص نبوده. بنابراين مسؤوليت‏ها به نحوى لوث مى‏شده و بالاخره مشخص نمى‏شده كدام بخش از قو قضائيه در مسؤوليت كدام فرد از اعضاى شوراى عالى قضائى است و توافق نظر و اجماع رأى در شوراى عالى قضائى طبعاً به ندرت اتفاق مى‏افتاد و به همين دليل مسائلى كه مورد اختلاف بود خواه ناخواه عملًا وظايف مربوط به آن لوث مى‏شد و نهايتاً ضعفى كه براى همه در قو قضائيه مشهود بود باعث اشكالات فراوان مى‏شد كه بارها هم حضرت امام در اين زمينه تذكراتى را دادند كه در اين زمينه من اشاره مى‏كنم به 4 نامه‏اى كه حضرات آشنايى دارند و در ذهن‏شان هست كه دليل بر نارضايتى حضرت امام نسبت به عملكرد دستگاه قضائى بوده. در كميسيون اين نامه‏ها خوانده شد و روى اين نامه‏ها تكيه شد و يكى از دلايل عام نارضايتى حضرت امام كه حاكى از عدم موفقيت قو قضائيه بود شورايى بودن مديريت دستگاه قضائى منظور شد و به همين دليل به جاى نظام شورايى، نظام مديريت متمركز در قو قضائيه پيشنهاد شد و اين پيشنهاد به تصويب رسيد البته لازم به توضيح و تذكر است كه نوع مديريت متمركز در قو قضائيه به دو شكل در كميسيون مطرح شد كه آيا اين مديريت متمركز به صورت تك مديريتى باشد يا به صورت دو مديريتى باشد؟ برخى تصور بر آن داشتند كه دو مديريتى هم قابل انطباق با تمركز مديريت در قو قضائيه هست ولى كميسيون اين نظر را نپسنديد و پيشنهاد شد نوع مديريت متمركز به صورت تك مديريتى يا به تعبيرى ديگر تك ركنى باشد و به همين دليل در دنبال مصوبه ملاحظه مى‏فرماييد كه انجام مسؤوليت‏هاى قو قضائيه در كلى امور قضائى و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 322
ادارى و اجرايى كه اشاره است به سه نوع و مسؤوليتى كه در دستگاه قضائى وجود دارد نوعى از مسؤوليت‏هاى قو قضائيه مربوط به مسائل قضائى صرف است، مثل كارى كه دادگاه‏ها انجام مى‏دهند حكم و رأى صادر مى‏كنند و ما يتعلق بذلك. و نوعى از كارهاى دستگاه قضائى هست كه به نحوى ادارى است ولى ادارى مرتبط به مسائل قضائى است يعنى در كنار قاضى يك سلسله مسائلى ولو به شكل ادارى مطرح است كه ولو ادارى محسوب مى‏شود ولى در كار رأى و صدور رأى و قضاوت قاضى مؤثر است اين هم نوعى از كارها و وظايف قضائى است كه ما از آنها تعبير به ادارى كرديم يك سلسله امور اجرايى صرفاً هست كه نه قضائى است و نه مرتبط است مستقيماً به مسائل قضائى، مثل نوع خدمات در دستگاه قضائى و نظاير و اشباه آن. لذا به مقتضاى نظر تمركز در مديريت قو قضائيه كلى مسؤوليت‏هاى قو قضائيه چه آن‏چه كه مربوط به امور قضائى است، چه آن‏چه كه مربوط به مسائل ادارى و اجرايى هست كلًا به صورت متمركز در اختيار يك مجتهد عادل آگاه به امور قضائى كه مدير و مدبر است نهاده شد.
بنابراين دقيقاً در اينجا تمركز به صورت تك مديريتى در قو قضائيه به آن معنا كه هيچ امرى از امور مربوط به مسائل قضائى و دستگاه قضائى خارج از حوز اين مديريت نباشد به اين صورت متمركز پيشنهاد شده و تصويب شده.
نكت بعدى در مورد صلاحيت‏ها يا به تعبير ديگر شرايط رئيس قو قضائيه است.
اولين شرطى كه براى رئيس قو قضائيه پيشنهاد شده و تصويب شده مسأله مجتهد بودن رئيس قو قضائيه است. به دليل اين‏كه بخش عمده‏اى از كارهاى رئيس قو قضائيه يا مسؤوليت‏هايى كه بر عهد قو قضائيه است عبارت است از مسائل قضائى، و خواه ناخواه كسى كه در مسائل قضائى دخالت مى‏كند يا مسؤوليت را بر عهده مى‏گيرد بايد مجتهد باشد و صحيح و درست نيست كه در مسائل قضائى شخص غير مجتهد باشد و صحيح و درست نيست كه در مسائل قضائى شخص غير مجتهد دخالت كند، براساس ادله‏اى كه در اين زمينه در باب قضا وجود دارد كه قاضى بايد مجتهد باشد عادل بودن هم به همين دليل هست طبق ادله‏اى كه در باب قضا به نظر مبارك حضرات رسيده است و مسبوق هستيد مجتهد عادل بايد باشد. در حقيقت دليل اشتراط اين دو شرط به يك نحو است كه مجتهد و عادل باشد براى اين‏كه غير مجتهد غير عادل حق تصدى مسائل قضائى را ندارد و بخشى از مسؤوليت‏هاى قو قضائيه كه به عهد رئيس قو قضائيه است مسائل صرفاً قضائى است.
اما شرط دوم كه آگاه به امور قضائى است، اين يكى از شرايطى است كه قضاء يا قياسات‏ها معها هست، شخصى كه متصدى مسؤوليت‏هاى قضائى مى‏شود بايد سابق كار قضائى داشته باشد يا لااقل آشنا به مسائل قضائى باشد و خواه ناخواه كسى كه آگاه به امور قضائى نيست نمى‏تواند مسؤوليت‏هاى قو قضائيه را با اين گستردگى و متمركز كه ذكر شد بر عهده بگيرد.
مدير و مدبر بودن شرط ديگرى بود كه به تصويب رسيد به اين دليل كه رئيس قو قضائيه در عين اين‏كه به مسائل قضائى مى‏پردازد به نوعى هم مديريت بر عهد او است چون بخشى از مسؤوليت‏هاى رئيس قو قضائيه جنب ادارى و اجرايى دارد كسى كه اين همه مسؤوليت‏ها را كه از جمل آنها مسائل ادارى و اجرايى هست بر عهده مى‏گيرد حتماً بايد مدير و مدبر باشد تا يك ركن با اين عظمت و گستردگى را بتواند رياست به معناى اداره و بر عهده بگيرد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 323
مسال ديگرى كه در اين اصل پيشنهادى و مصوب كميسيون سوم قابل نظر هست اين است كه اين مجتهد جامع الشرايط با اين صفات حتماً بايد از طرف مقام رهبرى منصوب بشود، به دليل اين‏كه قضاوت از شؤون ولايت امر است و ولايت امر بر عهد ولى امر است. ولى امر شؤونات مربوط به قضاء را بر عهد شخص صلاحيت‏دارى كه شرعاً مى‏تواند عهده‏دار اين مسائل باشد مى‏گذارد بنابراين در نظام اسلامى ولى امر است كه بايد تصدى به مسائل قضائى و مسؤوليت‏هاى قضائى را به عهد شخصى بگذارد بنابراين از آنجا كه تصدى امر قضا از شؤونات ولايت عامه هست، بنابراين تعيين رئيس قو قضائيه حتماً بايد توسط مقام رهبرى باشد.
مدت 5 سال، اولًا به اين نظر كه در قانون اساسى اين 5 سال بوده منتها در مورد شورا بوده و دليلى بر تغيير آن نبوده. چون تغيير مديريت و تغيير نوع مديريت از شورايى به تمركز هيچ ربطى به مسال مدت ندارد و خواه ناخواه هم آن جهاتى كه در تعيين مدت 5 سال در تعيين رئيس ديوان‏عالى كشور توسط مقام رهبرى يا تعيين دادستان كل از طرف مقام رهبرى و يا تعيين سه عضو ديگر شوراى‏عالى قضائى توسط قضات كشور تمامى آن دلايل مربوط به 5 سال سر جاى خودش محفوظ است و با تغيير نوع مديريت تأثيرى نخواهد داشت.
بنابراين در قسمت اول، فقر اول، بند اول (البته بند صحيح نيست) فقر اول اصل يكصد و پنجاه و هفت مصوب كميسيون در اينجا كلى شرايطى كه براى رئيس قو قضائيه لازم هست ذكر شده و به تصويب رسيده. اما بندهاى 1 و 2 و 3 به عنوان شرح وظايف رئيس قو قضائيه در حقيقت همان وظايفى است كه بر عهد شوراى‏عالى قضائى بوده و به نظر كميسيون با تغيير مديريت نوع وظايف تغيير نمى‏كرد اين سه وظيفه دقيقاً ناشى و برانگيخته شده از آن پنج وظيفه و مسؤوليتى است كه بر عهد قو قضائيه است براساس آن پنج بند از اصل يكصد و پنجاه و ششم اين سه مسؤوليت بر عهد قو قضائيه است، به همان دليلى كه بر عهد شوراى‏عالى قضائى بوده. تغيير نوع مديريت در مسؤوليت تأثيرى ندارد و اين سه وظيفه كماكان عيناً مثل متن اصل قانون اساسى ابقاء و حفظ شده. البته در كميسيون نقطه نظرهاى ديگرى بود، پيشنهادهاى ديگرى بود، ولى آن‏چه كه مصوب كميسيون هست عبارت است از همين سه بند كه عيناً مثل سه بند اصل يكصد و پنجاه و هفت اصل قانون اساسى است.
اما در مورد حذف اصل يكصد و پنجاه و هشتم قانون اساسى، من فكر مى‏كنم اگر متن را عزيزان عنايت بفرمايند كاملًا روشن است براى اين‏كه اصل يكصد و پنجاه و هشتم دقيقاً متفرع و متأثر از اصل يكصد و پنجاه و هفتم قانون اساسى است يعنى براساس نظام شورايى و مديريت شورايى دستگاه قضائى است وقتى مديريت شورايى قو قضائى منتفى شد خواه ناخواه «شوراى‏عالى قضائى از 5 عضو تشكيل مى‏شود» هم خود به خود منتفى خواهد شد و ذكر رئيس ديوان‏عالى كشور، دادستان كل كشور يا سه نفر قاضى مجتهد عادل به انتخاب قضات كشور، متفرع بر آن اصل است وقتى آن اصل منتفى شد، سالبه به انتفاء موضوع، خواه ناخواه متفرعات و فروع آن اصل هم منتفى خواهد شد به همين دليل كميسيون اصل يكصد و پنجاه و هشت قانون اساسى را تصويب كرد كه حذف بشود.
البته آن‏چه كه من به عنوان دلايل توجيهى مصوبات كميسيون بررسى مسائل مربوط به تمركز در مديريت قو قضائيه عرض كردم اجمالى بود و اگر ايراد و اشكال و سؤالى باشد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 324
در نهايت باز بحث‏هاى مفصل‏ترى كه در كميسيون ارائه داده شده در پاسخ سؤال يا احياناً ايراد و اشكال به عرض خواهم رساند.
منشى (يزدى)- چون ورقه‏اى براى اسم مخالف و موافق گذاشته نشده و قرار شد فعلًا همين جا آقايان بفرمايند ...
محمد مؤمن- تذكر آيين‏نامه‏اى دارم.
نايب رئيس- آقاى مؤمن تذكر آيين‏نامه داريد بفرماييد.
محمد مؤمن- ماد 15 آيين‏نامه مى‏گويد: پس از بحث و بررسى مسائل در كميسيون‏ها گزارش مباحث در محدود وظيفه هر كميسيون در دو قسمت دلايل توجيهى به طور مشروح و پيش‏نويس اصول پيشنهادى حداكثر ظرف ده روز پس از تشكيل هر كميسيون براى هيأت رئيسه شورا فرستاده مى‏شود، هيأت رئيسه بلافاصله دستور تكثير و توزيع گزارش‏ها را خواهد داد.
اين اولين گزارشى است كه داده شد ملاحظه مى‏فرماييد كه در ماد 15 تصريح كرده كه بايد در دو قسمت و دلايل توجيهى به طور مشروح باشد و هيأت رئيسه هم دستور تكثير را بدهد مخصوصاً كه اين گزارش بعدى هم خالى از دلايل توجيهى هست براى اين‏كه اين رويه نشود و برخلاف نباشد تذكر دادم.
نايب رئيس (هاشمى رفسنجانى)- تذكر ايشان وارد است. در گزارش اين آقايان نبوده، بايست ما تذكر مى‏داديم كه دلايل توجيهى را بنويسند در گزارش ما هم تهيه شده، هنوز به چاپ نداده‏ايم چاپ مى‏شود و مى‏آيد.
منشى (يزدى)- آقاى هاشميان به عنوان مخالف بفرماييد.
حسين هاشميان- بسم الله الرحمن الرحيم، بنده به سه دليل با اين گزارش كه كميسيون سوم به جلسه دادند مخالف هستم. يكى اين‏كه اينجا شرط مجتهد عادل و مدير و مدبر لازم نيست قبول داريم. در اصل قضا كسى مى‏خواهد قضاوت بكند بايد مجتهد عادل باشد يا منصوب باشد يا اگر دليلى داشتيم كه داريم قاضى تحكيم. اينجا كار، كار قضا نيست كار ادارى است به اين دليل كه شما آمده‏ايد توضيح داده‏ايد كه از طرف رهبرى معين مى‏شود و وظايف او به شرح زير است، ايجاد تشكيلات. ايجاد تشكيلات كار ادارى است تهيه لوايح قضائى كار ادارى است استخدام قضات عادل تا آخر كار ادارى است، اينها هيچ كدام قضائى نيستند بنابراين بودن يك مجتهد عادل لازم نيست يك نفر كه مدير ادارى باشد مى‏تواند كار را انجام بدهد و از طرفى اشكال دوم اين است كه شما آمده‏ايد مدت را پنج سال قرار داده‏ايد، همين كه مدت را پنج سال قرار داديد مى‏فهماند كار ادارى است. اگر كار قضا باشد كه بايد قضاوت بكند، كسى كه نمى‏تواند قاضى را عزل بكند، مگر اين‏كه از شرايط قضاوت جدا شده باشد كه منعزل مى‏شود خود به خود منعزل است. بنابراين اين‏كه شما مى‏گوييد مدت پنج سال اين خودش مى‏فهماند اين مأمور ادارى است. مديرى كه در رأس امور ادارى و قضائى ادارى باشد بايستى وجود داشته باشد.
اشكال سوم من اين است كه شما آمديد شورا را حذف كرديد و يك نفر را در رأس گذاشتيد با توضيحى كه بايد مى‏داديد در پايان اصل كه حدود و مقررات اين بندهاى بالا را قانون تعيين مى‏كند. شما الان يك مسؤول را در رأس قرار داديد با چه قانونى دادگسترى را
                        صورت مشروح مذاكرات شوراى بازنگرى قانون اساسى(جلسه‏14-1)، ص: 325
اداره كند، قو قضائيه را اداره كند؟ قوانينى كه در گذشته بوده؟ با قوانينى كه در گذشته بوده با وجود شوراى‏عالى قضائى مطرح بوده، بنابراين بايستى در ذيل اصل ذكر بشود كه مقرارت و حدود بندهاى بالا را قانون تعيين مى‏كند كه دست باز باشد كه بعد از اين براساس مديريت واحد قوانين ذكر بشود، والسلام.
منشى (يزدى)- در موافقت من نام نوشته‏ام اگر اجازه مى‏فرماييد صحبت كنم.
رئيس- بفرماييد.
محمد يزدى- بسم الله الرحمن الرحيم. نسبت به ابقاء اصل 156 بحث زيادى ندارد زيرا بحث از اهداف قوه است قو قضائيه عبارت است از مجموعه دستگاهى كه كار قضا را با مجموعه وظايفش انجام مى‏دهد در ترتيب فعلى اعم از محاكم، دادسراها و سازمان‏هاى گوناگونى كه وابسته به اين دستگاه است مثل ثبت اسناد، روزنامه رسمى و سازمان‏هاى زندان‏ها و ديگر سازمان‏ها. يعنى وقتى گفته مى‏شود قو قضائيه در كل مديريت كشور بعد از قو مقننه و قو اجراييه دستگاه قضا مورد بحث است، نه قاضى و محكمه. اين دستگاه داراى اين اهداف يا داراى اين وظايف است در حقيقت تأمين كننده اين اهداف است و بسيارى از اين اهداف كار قضائى نيست يا ربطى به قاضى ندارد بنابراين علت ابقاء اين اصل اين است كه اهداف را ذكر كرده و دليلى ندارد كه جا به جا بشود يا تغييرى در آن پيش بيايد به خاطر اين‏كه در تمركز هم نه تنها تأثيرى ندارد بلكه حفظش در تمركز تأثير دارد و بايد محفوظ بماند اما نسبت به اصل 157 كه تغيير در آن ايجاد شده زائد بر توضيحاتى كه جناب آقاى عميد مخبر محترم دادند براى اين‏كه اشكال جناب آقاى هاشميان هم روشن بشود من عرض مى‏كنم ابتدائاً به ذهن مى‏آيد كه مجموعه اين دستگاه حداقل دو نوع كار دارد يك نوع كارهايى كه ماهيتش كار قضائى است مثل فصل خصومات و رسيدگى به تظلم و شكايات كه ماهيتش قضائى است و قهراً متصدى هم مى‏بايست شرايط قاضى را داشته باشد يك نوع كار هم در اين مجموعه هست كه ما در اصطلاح كميسيون از آن تعبير مى‏كرديم به كارهاى ولايى و در حقيقت كارهايى است كه نيازى به قضا و شرايط قضا اصلًا ندارد مثل امور حسبيه، نظارت بر حسن اجراى قوانين، تأمين عدالت و امثال اينها كه ما در اصطلاحات فقهى خودمان مثلًا مى‏گوييم نصب قيم براى صغار، براى غيب و قصر، حفاظت از اموالى كه مال عموم هست و مسؤول مشخصى ندارد و ديگر چيزها. در اين دستگاه اين دو نوع كار به طور روشن ديده مى‏شود بعد انجام اين كارها احتياج به يك سرى تداركات دارد، به يك سرى وسايل و ابزار دارد از قبيل محل، ابزارهاى رفت و آمد ابزارهاى مكاتبه و پرونده و جاى حفاظت و بايگانى و كل چيزهايى كه ما در كل از آن تعبير مى‏كنيم به وسايل كار يا ابزار كار، دو نوع كار داريم ماهيتاً كه براى انجام اين كارها يك سرى ابزارها و وسايل هم هست كه اين ابزارها هم در كار قضائى به كار گرفته مى‏شود و هم در كارهاى ادارى به كار گرفته مى‏شود اگر ما بگوييم كه چون دو نوع كار داريم براى امور قضائى يك نفر قاضى واجد شرايط قضاء كه همان مجتهد عادل جامع شرايط باشد با آشنايى به مسائل قضائى و تدبير و تدبر او را قرار مى‏دهيم و براى بقيه كارها يك نفر ديگر را قرار مى‏دهيم اين معلوم است كه با تمركز سازگار نيست و تفرق است كه يك مقدار زيادى هم رويش بحث شد كه بعضى تصور مى‏كردند كه اگر با تقسيم كار اين روش انجام بگيرد تقسيم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 326
كار غير از تمركز است. اين تقسيم مجموعه كار را به دو قسمت اگر برگردد به دو مديريت همان‏طور كه مخبر محترم اشاره فرمودند باز كميسيون مخالف با تمركز مى‏ديد و مى‏گفت كه نمى‏شود دو نفر متصدى باشند، با يك نفر متصدى باشد درست است كه تصدى امور ادارى مثل عزل و نصب، مثل ترفيع دادن به قضات، جا به جا كردن قضات اينها امورى نيست كه براى كسى كه مى‏خواهد متصدى بشود شرط اجتهاد باشد يا شرايطى كه در قاضى معتبر است در او معتبر باشد اين را كميسيون كاملًا توجه داشته، رويش هم كاملًا بحث شده ولى خوب عنايت بفرماييد رابطه اين دو نوع كار رابطه كاملًا تنگاتنگ است يعنى محاكم و قضات محاكم و كار قضاء با جا به جا شدن همين قضات، ترفيع همين قضات، پرداخت حقوق همين قضات، تأمين نيازمندى‏هاى همين قضات كه امور غير قضائى هست كاملًا رابطه دارد حالا ما بگوييم كه يك نفر متصدى تمام اين امور بشود و شرايط قاضى را نداشته باشد يعنى لازم نيست رئيس قوه قضائيه شرايط قاضى را داشته باشد، مجتهد باشد چون همه اين كارها كارهاى ادارى است خوب يك فردى را رئيس كل قو قضائيه كرده‏ايد كه محاكم زير نظر او است، قضات زير نظر او هستند يعنى غير قاضى رياست بر قاضى دارد، ما نمى‏گوييم اين اشكال شرعى دارد اتفاقاً اين مسأله در كميسيون كاملًا بحث شد يا از نظر حقوقى حتى اشكال داشته باشد، امكان دارد اشكال شرعى هم نداشته باشد، از نظر حقوقى هم اشكال نداشته باشد كه يك غير قاضى رئيس باشد براى صد نفر قضات، براى دو هزار نفر قضات اينها را جا به جا هم بكند اما در اعتبار و در عمل به دليل رابطه مستقيمى كه كارهاى ادارى اين قضات با كارهاى قضائى دارد آن كسى كه رئيس اينها مى‏شود اين در حقيقت غير مقبول خواهد بود عرفاً، تأثير لازم را نخواهد داشت پذيرش لازم در حقيقت در آن قضات نخواهد بود اما اگر بگوييم آن كسى كه رياست قو قضائيه را به عهده مى‏گيرد ولو رئيس يك محكمه‏اى هم خودش نباشد اولًا احياناً ممكن است گاهى رئيس محكمه بشود، گاهى لازم باشد در يك پرونده قضاوت كند، در يك دادگاه حاضر باشد قضاوت بكند، يك دخالت‏هاى قضائى هم احياناً ممكن است لازم باشد بكند و اگر شرايط قاضى را داشته باشد خود به خود آنجا اين مشكل پيش نمى‏آيد ولى نداشته باشد مشكل پيش مى‏آيد، فرض بفرماييد كه هيچ گاه پيش نمى‏آيد كه كار قضائى انجام بدهد و فقط كارهاى ادارى قو قضائيه را مى‏خواهد انجام بدهد ولى چون رياست بر قضات هم هست و اينها با هم كاملًا مرتبط است ترجيح دادند كه ما اين شرط را بگذاريم و بگوييم رئيس قو قضائيه مى‏بايست حتماً مجتهد باشد يعنى يك قاضى باشد كه اين مسؤوليت را بپذيرد اگر پيش آمد لازم شد يك كار قضائى هم انجام بدهد محظور برايش نداشته باشد اگر هم لازم نشد آنهايى كه قاضى هستند راحت‏تر مرئوس بودن براى چنين رئيسى را بپذيرد روابط روانى و انسانى اينها هم يك چيزهايى است كه تأثير دارد ولو منع قانونى يعنى منع حقوقى يا منع شرعى هم در كار نباشد از اين جهت روى اين شرط هم تكيه شد اما اين‏كه استدلال فرموديد كه پنج سال گذاشتن دليل بر اين است كه كار ادارى است، قاضى اگر قاضى شد هيچ كس نمى‏تواند او را بردارد اين را از كجا مى‏فرماييد چنين چيزى است اگر كسى قاضى شد براى هميشه قاضى است خير يك قاضى براى هميشه قاضى نيست يك قاضى وقتى در قضا نصب شد و منصوب بود يك وقت شما مى‏فرماييد كسى كه شرايط قضا را پيدا كرد، شرعاً توانست متصدى قضا بشود اين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 327
براى هميشه قاضى است (هاشميان- مجتهد را عرض كردم) بنابراين ظرف زمان گذاشتن دليل بر اين نيست كه ... شما استدلال‏تان اين‏جور بوده عنايت مى‏فرماييد كه چون پنج سال است پس معلوم مى‏شود كار تنها ادارى است بنده عرض مى‏كنم خير مى‏تواند كار قضائى هم باشد و زمان هم داشته باشد و اگر واقعاً بدون زمان باشد حتى مشكلاتى هم ايجاد مى‏كند به خصوص در ارتباط با رتبه، در ارتباط با محل، در ارتباط با نوع پرونده‏هايى كه قرار است در اختيارش گذاشته بشود و ديگر تقسيمات داخلى كه به وجود مى‏آيد كه آنها مربوط به قوانين عادى خواهد بود به هر صورت اين‏كه در اينجا پيشنهاد شده است كه يك نفر رئيس قوه قضائيه يك نفر بودن به خاطر تمركز است، رياست او هم در مسائل قضائى و هم در امور ادارى و هم در امور اجرايى به خاطر اين‏كه اين امور ادارى و امور اجرايى يا امور قضائى رابطه مستقيم دارد حتى ما خودمان اول تصور مى‏كرديم كه چون دو نوع كار است اصولًا دو قسمت بكنيم و كل امور قضائى را بگذاريم زير نظر يك رئيس واجد شرايط قضاء و كل امور ادارى را هم بگذاريم زير نظر يك رئيسى كه لازم نباشد شرايط قضا را داشته باشد مثلًا قسمتى را بدهيم به وزير دادگسترى و قسمتى را هم بدهيم به رئيس قو قضائيه. مى‏ديديم باز اين با تمركز نمى‏خواند و در مواردى مسؤول امور ادارى مى‏خواهد قاضى را جا به جا يا از قاضى پرونده‏اى بگيرد، پرونده‏اى را به او بدهد ترفيعى به او بدهد تأثير در امور مالى دارد و چيزهاى ديگر و تصميم‏گيرى در مسائل مالى در مسائل ادارى روى روند كار قضائى تأثير زيادى دارد ممكن است آن كسى كه مسؤوليت قضائى دارد از اهرم‏هايى كه در دستش هست مثل اهرم مالى يا اهرم جا به جا كردن قدرت ادارى استفاده كند و مسائل قضائى را در مضيقه قرار بدهد ولى وقتى همه منتهى بشود به يك نفر خود به خود اين زيان‏ها را ندارد از اين جهت به اين نتيجه منتهى شديم كه با اين‏كه ماهيت اين كارها متنوع است حتماً يك فرد باشد اين هم يك مسأله.
نكته‏اى كه اشاره فرموديد آن نكته آخر را من هم قبول دارم كه قاعدتاً طبق آيين‏نامه در پيشنهادها وقتى نوبتم شد مطرح خواهم كرد چون در همين بند اول كه ايجاد تشكيلات لازم در دادگسترى به تناسب مسؤوليت‏هاى اصل 156 آمده است خودم در كميسيون پيشنهاد داشتم كه اينجا طبق قانون باشد، چنان‏چه در بند سوم هم ذيل آن دارد طبق قانون و در گذشته چون به عهد شورا بوده خودشان تنظيم كنند اشكالى نمى‏داشت ولى الان كه به عهده فرد بوده پيشنهاد ما اين بوده كه طبق قانون باشد ان شاء الله در پيشنهادها بحث خواهيم كرد و السلام.
نايب رئيس- مخالف كسى صحبت نمى‏كند؟
منشى (يزدى)- مخالف كسى نام نويسى نكرده آقايانى كه نام نوشته‏اند موافق هستند در مجلس اين‏جور هست كه اگر مخالف صحبت نكند موافق هم صحبت نمى‏كند ولى در اينجا بنابراين بوده كه بحث اضافه بشود اين مطلب ذكرنشده لذا موافقين مى‏توانند از وقت‏شان استفاده كنند آقاى مؤمن بفرماييد.
محمد مؤمن- عرض كنم چون بحث در رابطه با كليات هست بنده به عنوان اين‏كه با كليات مسأله موافق هستم صحبت مى‏كنم والا ممكن است كه بعضى از پيشنهادات اصلاحى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 328
كه مربوط به شور دوم و جزئيات است در بين باشد و در عين حال مسأله اشتراط مجتهد عادل و آگاه به امور قضائى بر فرض كه كار قضائى هم مسؤول قوه قضائيه نخواهد انجام بدهد در عين حال شرط اجتهاد و عدالت و آگاهى به امور قضائى يك مسأله روشن است كه بايد شرط باشد اجتهاد به ملاحظه اين‏كه مى‏خواهد تهيه لوايح قضائى بكند، خوب كسى كه مسؤوليت تهيه لوايح قضائى دارد اگر مجتهد نباشد و خصوصيات قضاء اسلام را با دقتى كه لازم است اگر مسائل قضائى اسلام را به نحوى كه مجتهد تسلط و آگاهى دارد نداند قهراً در تهيه لوايح قضائى براساس قضاء اسلام آن‏طور كه بايد و شايد آمادگى ندارد صرف قضاء نياز به اجتهاد ندارد درست است به حسب موازين شرعى و فقهى فرضاً لازم است كه قاضى مجتهد باشد ولى شايد در بحث ما در اين وضع و نظام ما كه قانون مدونى تدوين مى‏شود براى امر قضاء تهيه دستور العمل براى قضات هست اگر ما در مورد قضات قائل شديم كه بايد مجتهد باشند با توجه به نظام فعلى ما كه براساس قوانين مدونه قضاوت مى‏كنند كسى كه تهيه مى‏خواهد بكند لوايح قضائى را و بفرستد به مجلس براى تصويب اين به طريق اولى لازم است كه مجتهد باشد تا تهيه لوايح قضائى‏اش مطابق با موازين قضائى اسلام باشد مسأله عدالتش هم كه روشن است كار را كه به او سپرديم مخصوصاً در مسأله قضاء كه احياى حقوق عامه و مجازات مجرمين هست و ساير مطالب كه به عهده‏اش گذاشته شده اگر عدالتش مسلم و مفروض نباشد پشتوانه كافى براى اين‏كه درست به وظايف عمل مى‏شود ندارد بنابراين اشتراط اين دو شرط درست و قهراً از طرف مقام رهبرى هم كه اين مورد اعتراض نبود و روشن هم هست كه وقتى همه امور كشور در نظام اسلامى از مقام رهبرى مشروعيت مى‏يابد قهراً بايد منصوب از طرف مقام رهبرى باشد و وقتى مسأله، مسال نصب شد اگر بخواهد بالمباشره رئيس قو قضائيه قاضى هم باشد محدود بودن زمانى هيچ مانعى ندارد از نظر موازين فقهى فرض كنيم شخص مجتهد عادلى باشد كه مى‏تواند قضاوت كند اين در صورتى در قضاوتش آزاد است و مسأله محدوديت زمانى در موردش مطرح نيست كه فرض حكومت اسلامى و ولايت امر نباشد والا اگر بنا شد كه نظام كشور تحت مقام ولايت امرى است كه شارع فرموده حالا اعم از اين‏كه معصوم يا غير معصوم باشد، اداره مى‏شود تمام امورش با دخالت مقام رهبرى است و من جمله مسأله قضاء هم همين‏طور هر كس نمى‏تواند خودش بيايد متصدى امر قضاء بشود و روى همين كه براى ايشان نوشته به ايشان دستور فرموده كه قضات را هم تو خودت نصب بكن يعنى ولو كان القضاة مجتهدين. بلكه ما مى‏گوييم كه بايد قاضى مجتهد باشد اما نصب قاضى واگذار مى‏شود به مقام رهبرى و يا كسى كه از طرف مقام رهبرى منصوب هست قاضى اين‏طور است، اين شخصى هم كه هست حالا اعم از اين‏كه كار ادارى بخواهد بكند، يا كارهايى كه متناسب با قضا است بخواهد انجام بدهد فرقى نمى‏كند على ايحال مسأله محدود بودنش هيچ مسأله‏اى ندارد چون عمده مطالبى كه بود مربوط به اين قسمت بود (اصل 157) والا حذف اصل 158 و تأييد اصل 156 چيز تازه‏اى نبود از اين نظر بنده به عنوان موافق همين اندازه اكتفا مى‏كنم و السلام.
منشى (يزدى)- آقاى بيات به عنوان مخالف بفرماييد.
اسدالله بيات- بسم الله الرحمن الرحيم، در مخالفتم در دو سه محور بحث مى‏كنم، يكى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 329
جنبه شكلى دارد چون با توجه به صحبت‏هايى كه ما در بحث آيين‏نامه داشتيم قرار بر اين شد مسائلى كه مربوط به يك موضوع است و فرض هم اين است كه به صورت يك لايحه در مى‏آيد چون با اين روندى كه كميسيون قضائى شروع كرد حالا تذكراً عرض مى‏كنم يقيناً چندتا مسأله ديگر، اصل ديگر را بايد مطرح بكند و مى‏شود لايحه دوم و الا اگر بنا بشود آن اصول ديگر را در كنار اين بياورند اين اصول شور اولش تمام مى‏شود دوباره مى‏رود پيشنهاداتش مطرح مى‏شود، بعد دو سوم يا پنجاه درصد لايحه شور اولش مى‏شود باز يك ناهمگونى در تنظيم لايحه در مى‏آيد و به نظر من اگر عجله نمى‏كردند كميسيون قضائى دو سه تا اصل هم اصلًا مترتب بر همين تصويبى است كه اينجا دارند، حالا من عرض مى‏كنم مثلًا فرض كنيد كه در اصل 162 در اينجا طبيعى است كه وقتى شما اصل 157 را اصلاح كرديد و اصل 158 را حذف كرديد به طور طبيعى آن اصلاح مى‏شد يا در اصل ديگرى باز داريم كه كلمه شورا به طور طبيعى، اينها خواهى نخواهى مترتب بر اين است يعنى چيز جديدى نيست اما شما اگر بخواهيد براى شور دوم مطرح بكنيد نسبت به آنها مى‏شود شور اول نسبت به اينها مى‏شود شور دوم. اين جنبه شكلى قضيه است علاوه بر اين البته خود اين را هم حاج آقا يزدى تذكر دادند ظاهراً در چاپ به جاى اصل 156 اصل 154 نوشته شده منتها اشتباه خيلى عجيبى است براى اين‏كه خود اصل را هم آورده‏اند هيچ ربطى به اين ندارد در ذيل سياست خارجه است منتها چون آقايان معتقدند كه دستگاه قضائى در همه چيز مى‏تواند دخالت بكند ظاهراً از اين جهت آورده‏اند والا هيچ ربطى به آن نداشته چون واقعاً ما ان شاء الله حسن ظن داريم حمل بر صحت مى‏كنيم اگر تنها شماره بود مى‏گفتيم اشتباه چاپى است اما شماره نيست چون اصل را هم آورده‏اند اين پيدا است كه خيلى اشتباه است يعنى مخصوصاً حاج آقا يزدى كه در كارهاى كميسيون و اينها بيشتر تسلط دارند مناسب بود كه اين‏طور نباشد.
محمد يزدى- شما تشريف نداشتيد. توضيح داده شد اشتباه چاپى بوده حتى نسخه خطى آن را هم آوردند معلوم شد كه ما درست نوشته بوديم. در چاپ اشتباه شده بوده است حالا آن مسأله مهمى نيست.
اسدالله بيات- آن مسأله مهمى نيست. اما دو سه تا مسأله داريم كه در عبارات آقاى عميد بود من معتقدم كه تقريباً عبارت طورى است كه كلمه مصادره تعبير بكنم يا شبيه به مصادره تعبير بكنم. من مى‏گويم شما نفرماييد كه ما در كميسيون هى خواستيم تمركز به وجود بياوريم، شما بفرماييد كه ما خواستيم فرد به وجود بياوريم. تمركز منحصر به فرد نيست يعنى شما مأموريت‏تان در اين بود كه در رابطه با تمركز در مديريت بحث بكنيد، تمركز هم مسؤول فردى را شامل مى‏شود و هم شورا مى‏شد اما تقسيم كار مى‏شد اگر شما به صورت شورايى هم مسأله قضائى را مطرح مى‏كرديد اما تقسيم كار مى‏كرديد همين‏طور كه امام در يكى از آن نامه‏هاى چهارگانه‏اش داشت و فرموده بود كه شما مى‏توانيد اما تقسيم كار بكنيد تمركز با اين منافات نداشت يعنى عبارت را طورى تنظيم بكنيد كه ما در آنجا بحث كرديم كه دقيقاً فكر كرديم اگر مسؤول قضائى فرد بشود بهتر از اين است كه شورايى بشود والا تمركز مساوى با فرد بودن نيست بلكه اعم از فرد بودن است حالا ما مى‏آييم بررسى مى‏كنيم در رابطه با خود اين مسؤوليت‏هايى كه نسبت به اينها داده شده است مثلًا آورده‏اند گفته‏اند كه:
                        صورت مشروح مذاكرات شوراى بازنگرى قانون اساسى(جلسه‏14-1)، ص: 330
1- ايجاد تشكيلات لازم در دادگسترى به تناسب مسؤوليت‏هاى اصل 156.
2- تهيه لوايح قضائى متناسب با جمهورى اسلامى.
3- استخدام قضات عالى و شايسته.
در اينجا به نظرم «جمهورى اسلامى ايران» هم لازم است مگر اين‏كه آقايان در فكر صدور انقلاب و اينها باشند آن يك بحث ديگر است اما معتقدم كه اين قانون اساسى جمهورى اسلامى ايران است، نه قانون اساسى جمهورى اسلامى كلمه «ايران» هم در اينجا لازم است.
بعد در رابطه با استخدام قضات عادل و شايسته و عزل و نصب آنها و تغيير محل مأموريت. من معتقدم در اينها اجتهاد شرط نيست، نه در تهيه لوايح شرط است، نه در استخدام قضات عادل شرط است البته به تناسب حكم موضوع يقيناً لوايح قضائى را فردى بايد تهيه بكند كه يك مقدار مسائل قضائى را بلد باشد اما در او اجتهاد شرط نيست از عبارت اين‏طور در مى‏آيد كه در اينها يقيناً اجتهاد يعنى لااقل اين استشمام از آن مى‏شود، اين فهميده مى‏شود كه اجتهاد را در رابطه با اين قضايا شرط دانسته‏اند حاج آقا مؤمن اشاره كردند كه چون ولو مجتهد هم باشد منصوب از قبل ولى امر است با مدت‏دار بودنش هم منافات ندارد، بنده هم معتقدم كه اساساً اگر نظام قضائى سيستم پيدا بكند هيچ منافات ندارد، انضباط زمانى لازم است بنده هم با اين جهت مخالف نيستم اما اين فردى كه در رأس دستگاه قضائى است قاضى است يا نه؟ فرض اين است كه قاضى است، اگر قاضى بشود طبيعى است كه قاضى مجتهد اين شوراى نگهبانى كه خودشان در رابطه با تجديد نظر در رابطه با هم مسائل اظهار نظر كردند درست هم اظهار نظر كردند، در رابطه با مجتهد جامع الشرايط نظرات آن زمان‏بردار نيست، احكام او هم جز موارد سه‏گانه‏اى كه حضرت امام در «تحرير» مطرح كرده‏اند در جاهاى ديگر هم هست در غير موارد سه‏گانه قابل تجديد نظر هم نيست.
شما كه مى‏آييد مى‏فرماييد كه اين فرد دقيقاً به صورت زمان محدود، اين بعد قضيه را يك مقدارى بايد حل بكنيد مگر اين‏كه بفرماييد كه نه اساساً در مسؤول دستگاه قضائى قاضى بودن شرط نيست قاضى بالفعل نيست و غير قاضى هم مى‏تواند باشد در اين صورت اجتهاد شرط نيست لازم هم نيست شرط بشود مخصوصاً اگر شما مسال ايجاد تشكيلات لازم در دادگسترى را ايجاد مى‏كنيد مجتهد جامع الشرايط خدا ان شاء الله به همه‏شان طول عمر بدهد و آنهايى هم كه از دنيا رفته‏اند رحمت‏شان بكند، در ايجاد تشكيلات لازم در دادگسترى مطمئناً اينها آن كارآيى لازم را نمى‏تواند داشته باشند، يقيناً نمى‏توانند خوب اينجا داريم ما بى‏پرده و صريح بحث مى‏كنيم.
در تهى لوايح قضائى به تناسب حكم موضوع من قبول دارم اينجا اگر ما بياييم بگوييم اجتهاد شرط است هيچ اشكالى ندارد اما نه در استخدام قضات شرط است و نه در ايجاد تشكيلات لازم شرط است و به همين دليل بنده از الان پيشنهادم را مى‏نويسم و تقديم مى‏كنم بنده معتقدم كه مسائل مالى و ادارى هيچ ربطى به «مجتهد عادل» ندارد براى اين‏كه مجتهد عادل در كار قضائى‏اش آزاد باشد شما بياييد مسؤوليت‏ها را تقسيم بكنيد، مسائل قضائى را بدهيد به مجتهد عادل قاضى، مجتهد عادل اما لااقل مقدارى از مسائل مالى، ادارى را در يك جايى كه بشود از اين بابت سروسامان پيدا بكند ... البته ممكن است آقايان بگويند اين باز دوباره‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 331
تداخل پيش مى‏آيد، دوباره مسائل ديگر پيش مى‏آيد، تقسيم وظيفه، اگر تقسيم كار بشود به نظر من هيچ مشكلى ايجاد نمى كند.
آخرين حرفى كه در مخالفتم دارم عبارت از اين است كه شما آمديد فرموديد كه ايجاد تشكيلات لازم و در عهد يك فرد، اين فرد در مقابل چه كسى مسؤول است؟ شما در اصل 142 قانون اساسى آمديد رسيدگى به اموال رهبر (شوراى رهبرى كه حذف شد) و بقى افراد را در عهد رئيس ديوان عالى كشور گذاشتيد اينجا كه رئيس ديوان عالى كشورتان با توجه به اين مصوبه زير نظر مسؤول دستگاه قضائى مى‏رود اين مسؤول قضايى مجتهد، ما هم قبول داريم رهبر هم مجتهد است منتها اجتهاد او شرايط ديگرى هم دارد، ندارد اين در مقابل كى مسؤول است؟ اگر مسؤول نيست اين خطرناك است، واقعاً خطرناك است اگر مسؤول است پس اينجا بياوريد؟ بگوييد كه ايشان در مقابل رهبر مسؤول است يا در مقابل يك جايى لااقل مسؤول بشود كه اين هم باز مبادا عزيزان سروران خيال بكنند كه ما با حالت سوء ظن و اينها يا مثلًا تعبير بكنيم كه آقا اينها عادلند، خوب رهبر هم عادل است، در بقيه هم كه ما فسق را شرط ندانستيم، در بقيه هم باز در حداقل مورد اعتماد بودن است اينها كه در بقيه هم شرط است اما مسؤوليت اينها را پيش‏بينى بكنيد مخصوصاً كميسيون اين جهت را عنايت بكند و به همين دليل ما از حالا اين پيشنهادمان را مى‏دهيم ما اعتقادمان اين است كه بازرسى كل كشور زير نظر رهبرى بشود و واقعاً رهبر يك بازوى نظارتى دقيق و كنترل كننده نسبت به دستگاه قضائى داشته باشد.
ما با هم ارادت و اخلاصى كه به دستگاه قضائى داريم اما هم آنها را ما معصوم كه نمى‏دانيم همين‏طورى كه در بقيه احتمال خطا وجود دارد احتمال مسائل ديگر وجود دارد البته در قاضى، عدالت شرط هست. در جاهاى ديگر عدالت شرط نيست، اين را من قبول دارم يقيناً رادع و مانع براى تخلف در قاضى كمتر هست. در غير قاضى اين‏طور نيست اينها را من قبول دارم. اما در عين حال خداى نكرده تخلف در قاضى اگر بشود بسيار مهم‏تر است. بنابراين مسؤوليت اين فرد اگر شورايى بود بالاخره يك نوعى كنترل كننده بود اينها واقعاً يك حالتى اين‏طور بود حالا كه يك فرد شد بشود «فعال ما يشاء لا يسئل عما يفعل» طبيعى است كه براى چنين فردى ما ناچاريم نوعى مسؤوليت و كنترل در نظر بگيريم.
منشى (يزدى)- آقاى حبيبى اگر شما در رديف مخالفت و موافقت صحبت مى‏فرماييد در نوبت موافقين بفرماييد.
نجفقلى حبيبى- من تقريباً در رديف مخالفت‏ها صحبت مى‏كنم.
منشى (يزدى)- خوب پس در رديف مخالف نام شما را مى‏نويسم، جناب آقاى خامنه‏اى بفرماييد.
سيد هادى خامنه‏اى- بسم الله الرحمن الرحيم. چون صحبت‏هايى در زمين اين چند اشكالى كه شد انجام گرفت من فقط اختصاراً پاسخ آن قسمتى را عرض مى‏كنم كه آقاى هاشميان به آن اشاره كردند و شايد بعضى برادران ديگر و آن مسال لازم ندانستن اجتهاد هست كه در مسؤول قو قضائيه اينجا بحث شده. به اين دليل كه در ايجاد تشكيلات لازم و استخدام گفتند كه ديگر اجتهاد نقش خاصى ندارد. البته تشكيلات لازم اينجا از مقول مسائل‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 332
استخدامى كه نوعى كار تخصصى ادارى است كه الان مرسوم است فكر مى‏كنم كه اينجا يك مقدارى جدا باشد و به هم زدن تشكيلات موجود در سازمان قضائى كشور يكى از آن هنرهاى مهم و تخصص‏هاى بالايى است كه بايد انجام بگيرد يعنى انقلابى در كار قضائى كشور بشود.
بعضى معتقدند كه نارسايى‏هاى موجود در امر قضا مربوط به نوع تشكيلات و تركيب تشكيلاتى‏اش هست و اين خوب به عهده يك فردى بايد باشد كه علاوه بر داشتن تخصص فرد صاحب نظر و ذى‏صلاحيتى باشد و منافاتى ندارد كه يك فرد
مجتهد، يك فرد مجتهد عادل به عنوان رأس قوه قضائيه كه منتخب امام هم هست افرادى را داراى صلاحيت‏هاى تخصصى در كنار خودش بياورد و از آنها استفاده كند، ولى اين‏كه در مجموعه قضائى ما افرادى در سطح رئيس ديوان عالى كشور با شرايطى كه دارند وجود داشته باشند آنها جزو مجموعه قضائى باشند كه اين فرد غير مجتهد رئيس آنها ومسؤول و سرپرست آنها باشد اين هم مناسب نيست شايد يك راه حل اين باشد كه ما اينجا به عنوان پيشنهاد اين را بياوريم كه رئيس ديوان عالى كشور خودش مسؤوليت رياست قوه قضائيه را هم داشته باشد اين بهتر و مناسب‏تر به نظر من مى‏رسد و موقت بودن مدت كار هم كه اينجا ذكر شده هيچ منافاتى ندارد چون اگر صلاحيتى در كار باشد قابل تمديد هست و اين موقت بودن را ما در مجلس شوراى اسلامى داريم، در رياست جمهورى داريم، در شوراى نگهبان داريم در همه داريم اين يكى از مقولاتى نيست كه بشود آن را به عنوان يك مسأله صرفاً ادارى دانست كه در آن اجتهاد تناسبى نداشته باشد. علاوه بر آن تهيه لوايح قضائى هست كه متناسب با جمهورى اسلامى باشد اين خودش يك كار محتوايى است و اجتهاد را توانايى‏هاى يك فرد مجتهد حتماً لازم دارد يك كار اجرايى صرف نيست، استخدام قضات عادل و شايسته و دارندگى تشخيص وشخصيت اجتماعى لازم در جهت عزل و نصب آنها و تغيير محل مأموريت و بقيه موارد هم چيزى است كه از نظر عرفى و از نظر شخصيت اجتماعى در حد يك فرد مجتهد عادلى كه منصوب از طرف امام باشد هست اما اگر يك فرد غير مجتهد باشد حالا من تصورش برايم يك مقدار مشكل هست كه يك فردى مورد قبول، داراى تقوا و خصوصيات ديگر لازم منهاى اجتهاد يعنى تقريباً يك فرد غير روحانى كه امام او را منصوب بكند كه او چطور بتواند در رأس قوه قضائيه و رئيس ديوان عالى كشور باشد و قضات بسيارى در سطح كشور زير نظر او كار كنند. اين يك مورد هم اگر مى‏توانست دليل باشد به نظر من كافى بود يعنى دلالت كافى داشت علاوه بر موارد ديگرى كه عرض كردم. بنابراين در اين جهت اشكال كردن جواب من اين است.
منشى (يزدى)- جناب آقاى مشكينى بفرماييد.
على مشكينى- بسم الله الرحمن الرحيم. من با اين اصل كه خودمان تصويب كرده‏ايم كاملًا موافقم منتها يك نيمه مخالفتى از نظر ظاهر عبارت هست كه ممكن است كسى كه مطالعه مى‏كند در اولين مرحله اشكال به نظر برسد. معتقدم كه بايد ظاهر اصلاح بشود به علت اين‏كه همين جور ذكر شد اطمينان ما بود از اين‏كه لابد كسى كه در رأس قوه قضائيه واقع مى‏شود و اين اعمال را مى‏خواهد انجام بدهد، گاهى اتفاق مى‏افتد كه كسى در مورد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 333
لزوم خودش بايد قضاوتى انجام بدهد. قضاوت‏هاى ديگران مورد خدشه مى‏شود يا به هر حال لازم مى‏شود به اين‏كه خودش هم گاهى قضاوت انجام بدهد در اين زمينه مفروق عنه گرفتيم كه پس بايد مجتهد عادل باشد (اجتهاد به عادل) اين‏جور كه فعلًا تصويب شده است ولو ما از نظر ديگر خدشه داشته باشيم بالاخره اجتهاد و عدالت از شرايط قاضى است. بنابراين، اين آقا هم كه در رأس واقع شده اتفاق مى‏افتد كه قضاوت بكند از اين جهت شرط است، اين يك جهت.
جهت ديگر كه توى ذهن بود، اين بود كه عزل و نصب قضات همه قضات را تحويل دادن به يك شخصى كه خودش به هيچ نحو رتبه اجتهاد ندارد و عدالت ندارد فقط يك فرد ادارى است، انجام بعضى از وظايف اداره مى‏كند، عزل و نصب قضات را به دست او دادن اين اصلًا شرعاً هم شايد اشكال داشته باشد. براى اين‏كه عزل و نصب قضات از شؤون ولى امر است و ولى امر بايد عزل كند يا نصب كند زيرا كه قضاوت (شأن صغير من الشأن الكبير) كه از آن شأن عظيمى كه ولى امر دارد. بنابراين نمى‏شود كه اين امر را به دست كسى كه اين منصب را ندارد اينها خلاصه سبب شد به اين‏كه ما اين اشتراط را كرديم ولى حالا عرض مى‏كنيم كه به حسب ظاهر اشكالى كه آقاى هاشميان و آقاى ديگرى كردند ممكن است كسى اين اشكال را بگويد به ظاهر عبارت وارد است براى اين‏كه از ظاهر عبارت اين معنا بر نمى‏آيد كه رئيس قوه قضائيه خودش قضاوت اين امور ثلاثه است كه هيچ يك از اينها مربوط به قضاوت نيست، كار ادارى است، تشكيلاتى و اين اشتراط عدالت و اينها در آن شرط نيست.
بنابراين از ظاهر عبارت بر نمى‏آيد پس ما در كسى عدالت را شرط كرديم كه يك امر غير قضاوت به عهده‏اش گذاشتيم ممكن است كسى هم بگويد كه چون عزل و نصب به دست او است پس بايد مجتهد عادل باشد ممكن است بگوييم مسأله وكالت، علماى وقتى كه باب وكالت را مطرح مى‏كنند وكالت را سرايت مى‏دهند در اغلب ابواب فقه، وكالت در بيع، وكالت در شراء، در نكاح، در طلاق، در عقود، در ايقاعات و ساير امور وكالت يك باب توسعه‏بردارى است ممكن است به اين‏كه بگوييم رئيس قوه قضائيه را ولى امر وكيل كرده است در اين‏كه قضات را نصب بكند و عزل بكند پس ممكن است كسى به ظاهر روى اين قانون اشكال كند كه آقا اين قانون رئيس قوه قضائيه يك كار ادارى دارد، اگر قضات را هم نصب مى‏كند وكالتاً عنه چيزى نصب مى‏كند پس شما از كجا آورديد در يك فردى كه شرع در او عدالت و اجتهاد را شرط نمى‏داند شما شرط كرديد. من مثل اين‏كه مى‏خواهم اعتراف كنم كه عبارت ما مى‏رساند كه عدالت و اجتهاد در اين شخص شرط است و اين شخص متصدى كار قضائى است از عبارت ما در نمى‏آيد بايد يك كارى كرد كه من پيشنهاد اجمالى مى‏كنم، پيشنهاد عرض كنم كه محتوايى نه لفظى كه بايد عبارت را طورى تنظيم كنيم كه يك كسى كه عبارت را مى‏خواند ذهنش اين اشكالاتى كه الان توى اذهان آقايان هست فوراً اين اشكال‏ها ذهنش نيايد كه اين كارى كه اين آدم دارد كه نياز به اجتهاد و عدالت ندارد از كجا اين شرط را مى‏كنيد؟ طورى باشد عبارت روشن باشد مثلًا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 334
بگوييم به اين‏كه شرط است اين عبارتى كه مى‏خوانيم يك نفر مجتهد عادل هم مجتهد و عادل بدين جهت كه گاهى به مقتضاى ضرورت و مصلحت بايد خود متصدى حكم قضاوت بشود و بدين جهت كه عزل و نصب از شؤون ولايت امر است و توكيل در اين معنا مستبعد يا مورد اشكال از اين جهت بايد اين شخص مجتهد عادل باشد من يك چنين پيشنهادى دارم. و السلام.
نايب رئيس (هاشمى رفسنجانى)- موافق بعدى صحبت كنند.
منشى (يزدى)- آقاى موسوى اردبيلى به عنوان موافق بفرماييد.
موسوى اردبيلى- بسم الله الرحمن الرحيم. برادر عزيزمان جناب آقاى هاشميان كه به عنوان مخالف اول صحبت فرمودند نفهميدم در مجتهدش مخالفند يا در عادلش؟ (هاشميان- اجتهاد) من فكر كردم مثلًا مجتهد باشد فاسق هم اگر شد مسأله‏اى نيست اما در مجتهدش، آقايان گفتند تهى لوايح قضايى اگر كسى مجتهد نباشد لوايح قضايى را بايد به مجتهدهاى ديگر بدهد تصويب كنند. خصوصاً حالا كه هم لوايح قضائى بر طبق موازين فقه و اينها درست مى‏شود بعد روى اعتمادى كه به آنها دارد اين بدون اين‏كه خودش بداند درست است يا درست نيست اين را امضاء كند.
گذشته از اين، اين عزل و نصبى كه در اينجا گذاشته شده، عزل و نصب معمولًا مربوط است به شايستگى و عدم شايستگى دانش قضائى قضات، جهات ديگر هم دارد بيشتر آن مربوط به اين است مى‏آيند اين دانش قضائى ندارد، اين سواد ندارد، اين حكم را اشتباه داده، فلان كرده، اگر قرار باشد سواد اين آقا بالاتر از او يا حداقل در سطح او نباشد از كجا مى‏تواند اين كارها را انجام بدهد يا عزل كند يا نصب كند؟ همه را بايد از ديگران بپرسد هى بگويد آقا اين‏كه مى‏گويند اشتباه كرده است، كرده يا نكرده؟ اين‏كه مى‏گويند سواد ندارد، دارد يا ندارد؟ دستگاهى كه اين دستگاه اين قدر روحانى توى آن است شرط اولش اجتهاد در قضات مگر در مقام ضرورت تنزل مى‏شود آن وقت بالاى سرش يك آدمى را گذاشته‏اند كه سواد و اطلاعات او از آنها كمتر است ولى او براى آنها لايحه تنظيم مى‏كند، آنها را عزل مى‏كند شكاياتى كه معمولًا مى‏شود يا بعد لابد نظارت رئيس ديوان عالى كشور اگر به اين داده بشود صرفاً مال نظارت است اگر بر لوايح نظارت داشته باشد بايد از آن سر در بياورد، اين هم بايد حقوقدان باشد در سطح عالى، هم بايد مجتهد باشد آن وقت نه تنها مجتهد، بايد سوادش هم از ديگران بيشتر باشد تا او را بپذيرند.
دستگاهى كه در آن هزار نفر و پانصد نفر، دو هزار نفر اهل علم بالا، در آن است، در آنجا يك كسى را بگذاريم كه آنها خودشان را باسوادتر از اين بدانند! اين چگونه مى‏تواند حتى كارهاى ادارى‏اش را تشخيص بدهد، كارهاى ادارى‏اش را انجام بدهد؟ بگويد شما از آنجا برويد فلان جا، شما از آنجا ... من فكر مى‏كنم اين مسأله‏اى است از اول تا آخرش «مدير و مدبر» هم كه درست است «آگاه به امور قضا» اين بسيار خوب تنظيم شده كه به مجتهد عادل هم اكتفا نشده، آگاه به امور قضا. چون ما كم نداريم افرادى را كه از نظر مقام علمى واقعاً در حد استنباطند اينها مبانى هم دارند، مبانى اصولى‏شان هم آماده است، مبانى فقهى‏شان هم آماده است، استنباط و استدلال هم خيلى خوب مى‏كنند اما مدت‏ها بايد تمرين كنند تا از مسائل قضائى سر در بياورند.
چون قضاوت تنها استنباط احكام نيست، تطبيق كلى‏ها است بر موارد جزئى كه آيا اينجا مورد كدام يك از اين قواعد است. مورد اين قاعده است، مورد قاعد ديگرى است اين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 335
اضاف به اجتهاد، آگاه به امور قضا ظاهراً مربوط به اين باشد كه اين بتواند موضوعات را درست تشخيص بدهد از لحاظ تطبيق كليات بر موارد جزئى. اين هم بايد باشد بنابراين اجتهاد را لازم مى‏دانم و اصل هم خوب تنظيم شده حالا اگر مثلًا مجتهد عادلى باشد كه يك تفوق علمى هم بر ديگران داشته باشد (چون تفوق علمى نداشته باشد مديريتش مخدوش خواهد شد) اين قضات يك حالتى دارند كه اگر كسى را كه بالاى سرشان مى‏بينند براى او يك فضل علمى قائل نباشند اينها به آسانى زير بار امور نمى‏روند و به آسانى حرف شنوى از او ندارند خصوصاً اگر «مصونيت» چيزى هم در قانون براى اينها پيش‏بينى بشود كار را مشكل مى‏كند.
منشى (يزدى)- آقاى موسوى (نخست وزير) بفرماييد.
ميرحسين موسوى- بسم الله الرحمن الرحيم. من دو سه‏تا نكته داشتم كه به ذهنم مى‏آيد در اين پيشنهادى كه برادرها دادند آنها ديده نشده و ديده نشد نشر يك مقدار مشكلات قو قضائى را نگه خواهد داشت.
اولًا به نحوى به مسأله نگاه شده كه وقتى ما مى‏گوييم تمركز اين تمركز را به معناى جمع كردن هم كارهاى اجرايى و قضائى در چهر يك فرد ديده‏اند، درست مثل اين‏كه وقتى مى‏گوييم تمركز بياييم تمام قدرت اجرايى را، وزراء را هم حتى حذف بكنيم، دستگاه‏هاى اجرايى را هم حذف بكنيم اختيارش را به رئيس جمهور يا به نخست وزير بدهيم در صورتى كه اختيار دادن به رئيس جمهور يا نخست وزير كه الان مطرح هست در خود شوراى بازنگر قانون اساسى به اين معنا نيست كه ما وزراء را حذف بكنيم، تقسيم كار را حذف بكنيم، بازوهايى كه مرتب و منظم و با قدرت بايد كار بكنند ما آنها را حذف بكنيم بلكه حقى به رئيس دادن و حاكميت رئيس مطرح هست كه بهتر اوضاع را اداره بكند و با بن‏بست‏ها برخورد بكند و كار را در بن‏بست نگذارد مى‏شود گفت كه خوب رئيس قو قضائيه مى‏آيد براى خودش شورايى تعيين مى‏كند ولى اين شورا از آن قدرت قوى و خلاقيتى كه وقتى يك حق قانونى به او داده مى‏شود برخوردار نخواهد بود و عملًا اين شورا قدرت جذب نيروهاى بسيار بالا و قوى را در خودش نخواهد داشت اين خوب يك ضايعه است.
مسال دومى كه بنده بيشتر مى‏خواستم روى آن تكيه بكنم نگه داشتن وزير دادگسترى به همان شكل ناقصى است كه در قانون اساسى فعلى وجود دارد. حقيقتش اين است كه وزير دادگسترى الان يك نامه‏بر بيشتر نيست! منظور من برادر عزيزمان آقاى دكتر حبيبى نيست كه يكى از ركن‏هاى هيأت دولت هستند و در هم كارهاى سياسى و فرهنگى دولت حضور بسيار قوى و نيرومند دارند ايشان در كميسيون سياسى شركت مى‏كنند، كميسيون فرهنگى شركت مى‏كنند كارهاى پيچيده‏اى را ما به ايشان محول مى‏كنيم الان هم نقش ادار امور ادارى و اجرايى قو قضائيه به ايشان رجوع شده و ايشان اين كار را انجام مى‏دهند ولى خود بنده شاهد بودم كه اين بلاتكليفى و اين عدم روشن بودن وظايف در حقيقت وزارت دادگسترى را به صورت يك پست عبث و بى‏خود و پوچ در آورده است كه معمولًا وزير بعد از يك مدت كوتاهى كه كار مى‏كند احساس زيادى بودن در آن پست مى‏كند.
بنده هم با آقاى اصغرى كار كرده‏ام و هم خدمت جناب آقاى دكتر حبيبى بوده‏ام اين مسأله كاملًا براى من ملموس است در صورتى كه پست وزير و بودن در هيأت دولت قدرت‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 336
زيادى است و سرماى خوبى است كه قو قضائيه بهتر مى‏تواند استفاده كند، ما چرا از اين استفاده نكنيم و نقش وزير را در حد فقط به ظاهر هماهنگ كننده و تنظيم كننده ولى در باطن همان‏طورى كه به طور عملى هست تبديل به يك نامه‏بر ساده بكنيم كه بعد از دو سه نفر وزير كه آمدند و اين تجربه شد يقيناً قو قضائيه دچار مشكل خواهد شد كه اصولًا كسى را براى اين پست پيدا بكند و در نتيجه يا اين پست را ما نخواهيم داشت يا افرادى خواهند آمد كه از نظر فكرى كشش لازم را در اين زمينه نداشته باشند اين يك نكته است.
از طرف ديگر وزير دادگسترى اگر به صورت قوى‏تر از آن چيزى كه الان پيشنهاد شده در خود اين قانون پيش‏بينى بشود طبيعتاً او مى‏تواند از امكانات وسيعى كه دستگاه اجرايى در اختيار دارد به نفع قو قضائيه بهره‏بردارى بكند اين الان يكى از مشكلات موجود وزير دادگسترى است يعنى من مى‏بينم وزراء ديگر براى بخش‏هاى خودشان به خاطر اين‏كه عميقاً در كار خودشان تنيده‏اند و مسؤوليت دارند و قدرت تصميم‏گيرى دارند با برنامه و بودجه در مى‏افتند، با وزارت امور اقتصادى و دارايى در مى‏افتند، با مجلس در مى‏افتند با همه جا براى اين‏كه امكاناتى را كسب بكنند اين امكانات هميشه مادى نيست گاهى استفاده از يك نيروى انسانى قوى و سازماندهى است كه بالاخره در قو اجرايى بيشتر از ساير قوا هست.
بنده نمى‏گويم شما مى‏توانيد در قو اجرايى قاضى پيدا بكنيد ولى افرادى مى‏توانيد پيدا بكنيد كه اين وضعيت نابسامان دادگسترى را بهتر سامان بدهند، بهتر اداره بكنند، منظم‏تر بكنند افراد مؤمنى هستند، مديران قوى هستند، اين مديران در وضعيت فعلى راه ورودى به قو قضائيه ندارند يعنى قو قضائيه از نظر ادارى و مالى يك جزيره هست، بقى قسمت‏هاى اجرايى كشور يك جزير ديگر است ما يقيناً نبايد اين ترم و اين اصل را كه قو قضائيه مستقل باشد به هيچ وجه مخدوش بكنيم ما اين را قبول داريم و به صلاح كشور است و به صلاح استقلال كشور هست، آزادى‏هاى مردم است حفظ سلامت نظام هست خوب ابعاد شرعى‏اش را هم كه برادران عزيز و سروران گرامى بهترمى‏دانند و اينجا بحث مى‏كنند و مسائل را مطرح مى‏كنند در عين حال اين را هم در نظر داشته باشيم كه كشور ما بدون قو قضائيه نيرومند و قوى نخواهد توانست مشكلات كشور را حل بكند ماها ديده‏ايم كه در دستگاه اجرايى ضمن اين‏كه حالا دستگاه اجرايى عيب دارد، مشكلات دارد، مسائل دارد خوب بسيارى از مشكلات كشور به خاطر عدم هماهنگى با قو قضائيه لاينحل باقى مى‏ماند بنده اين را تقصيرش را نمى دانم دليل اين‏كه ما به يك فردى اين تقصير را متوجه نمى‏كنيم همين بحث امروز شوراى بازنگرى قو قضائى است يعنى نشان مى‏دهد كه تشكيلات طورى بوده كه قو قضائيه به اين مسأله نمى‏توانسته بپردازد.
بنده مى‏خواهم بگويم كه اگر در آينده ما عنصر وزير را قوى نكنيم، نه در امر قضا بلكه در امر اجراى اداره باز قو قضائيه ضعيف باقى خواهد ماند، ناهماهنگى بين قو اجرايى و قو قضايى وجود خواهد داشت. ما الان به طور ضعيفى مشكلاتى را كه در قو اجرايى هست احساس كرده‏ايم فرضاً 50- 60 درصد مسائل قو اجرايى از طريق قو قضايى قابل حل است همين مسال مواد مخدرى كه يك نوع مخالفتى با قانون اساسى دارد براى همين در شوراى تشخيص مصلحت مطرح شد. يك هماهنگى بين قو اجرايى و قو قضائيه هست ببينيم مسائل‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 337
دارد روان پيش مى‏رود يك كم مسال مبارزه با مواد مخدر مرتب‏ترشده.
ما بياييم پايه‏اى بگذاريم در رابطه با حل مسأله قضايى كه در آينده كلى مسائل قضائى و دادگسترى كشور عملًا در هماهنگى دولت و قو قضائيه با استقلال قو قضائيه كه قوياً ما روى آن تأييد مى‏كنيم پيش برود كه اين كار امكان‏پذير هست، چه اشكال دارد كه ما وزيرى داشته باشيم اختيارات داشته باشد ولى همان‏طورى كه در مورد ساير وزيرها تصميم خواهيم گرفت، رئيس قو قضائيه يا رئيس جمهور يا نخست وزير او را عزل بكند فرضاً بتواند پيشنهاد عزل وزير دادگسترى را هم بدهد يا عزل بكند ولى معلوم باشد كه مسائل ادارى و مسائل اجرايى قو قضائيه نه در رابطه با قضات بلكه حل مسائل ديگرش به عهد او است ما نمونه‏هايى از اين ناهماهنگى داشتيم كه گاهى فراتر از مسال هماهنگى امور در سطح كشور حتى از نظر كارمندى هم براى دولت مشكل ايجاد مى‏كند فرضاً يك نفر از خدم آبدارخانه در قو قضائيه (دادگسترى) كه چاى مى‏آورد با آن كسى كه در نخست وزيرى يا در رياست جمهورى چاى مى‏آورد از نظرحقوق و مراتب مى‏بينيم كه آنجا به صورت مستقل ممكن است پاداشى بگيرد، امكاناتى بگيرد يا دولت اختيار و امكاناتى به اين فرد خودش بدهد يك ناهماهنگى ايجاد مى‏شود و گلگى و دل‏خورى و حتى درگيرى و ناراحتى در كلى كشور به وجود مى‏آيد كه ما نمونه‏هايى در مورد پاداش‏ها و امثال اينها از توى دوتا دستگاه داشته‏ايم در حالى كه نقش وزير آن اين هست كه اين هماهنگى‏ها را به اعتقاد من ايجاد بكند و اين به معناى تداخل در امور قضائيه نيست.
بنده مى‏خواهم يك كمى فراتر از اين بروم يك اشاره‏اى هم به اصل يكصد و پنجاه و ششم بكنم اصل يكصد و پنجاه و ششم چندتا بند دارد بعضى از بندهايش هست كه بخشى از آن را حداقل با حضور نماينده‏اى از قو قضائيه در دولت مى‏شود انجام داد، بنده بند دوم را مى‏خوانم: «احياء حقوق عامه و گسترش عدل و آزادى‏هاى مشروع» اگر شما يك وزيرى نداشته باشيد كه در ارتباط با وزراى سياسى وزير كشور در رابطه با آزادى احزاب، در رابطه با مسال رسانه‏ها و روزنامه‏ها و بسيارى از امور كه وزير دادگسترى الان دخالت مى‏كند و در آن حالت دخالتش روشن‏تر خواهد بود خوب اگر ما چنين وزيرى نداشته باشيم در اين زمينه دولت يك كارى خواهد كرد، قو قضائى و ما عملًا بدون اطلاع همديگر نمى‏توانيم اين وظيفه و هدفى كه در اينجا گذاشته شده امكان‏پذير بدانيم. در قو قضائيه نظارت بر حسن اجراى قوانين الان از طريق سازمان بازرسى صورت مى‏گيرد كه زير نظر قو قضائيه است بنده اعتقاد دارم كه وجود وزير و شاهد مشكلات دولت بودن يا احتمالًا خلاف‏كارى‏هاى دولت، برون رفتن دولت از چارچوب‏هاى قانونى و نظاير اينها اگر اختيارى، وظيفه‏اى در اين زمينه به وزير داده بشود نقش مؤثرترى را مى‏تواند بازى بكند.
من يك نمونه براى برادران اينجا مى‏آورم در دولت نقش مراقبت و نظارت بر هزينه‏ها براى اين‏كه از قانون فراتر نرود بر عهد وزارت اقتصاد و دارايى در زمينه‏هاى مالى است يعنى وزير امور اقتصادى و دارايى به محض اين‏كه كسى فراتر از قانون مى‏رود كم و زياد خرج مى‏كند، هزينه‏هايى كه مى‏كند با مواد هزينه منطبق نيست بلافاصله داد و قالش بالا مى‏رود به خاطر اين‏كه در مقابل مراجعى او مسؤول سلامت جريان مالى است كه تضمين بكند.
خوب من نمى‏گويم وزير دادگسترى مى‏تواند حسن اجراى هم قوانين را تعقيب بكند
                        صورت مشروح مذاكرات شوراى بازنگرى قانون اساسى(جلسه‏14-1)، ص: 338
ولى 80- 90 درصد از قوانين ما دارد توسط قو اجراييه انجام مى‏شود بنده گاهى ديده‏ام كه سازمان بازرسى كل كشور براى ادار امور خودش يك يا دو ميليون تومان نياز دارد و عملًا مجبور هست كه از طريق وزير دادگسترى بدون اين‏كه وزير دادگسترى در مقابل سازمان بازرسى كل كشور هيچ نوع مسؤوليتى داشته باشد مى‏آيد از دولت پول بگيرد يا مى‏خواهد در اين زمينه هزينه‏هاى خودش را تأمين بكند خوب ما چرا يك وزير قوى منتها به شرط اين‏كه قدرت عرض به رئيس قوه قضائيه داشته باشد و همچنين اختياراتى كه بتواند بعضى از اين كارهايى كه جنبه واقعاً ادارى دارد انجام بدهد.
سازمان اسناد چه ارتباطى دارد كه رئيس قوه قضائيه حتماً بيايد نظارت بكند كه چه كارى آنجا بشود ونتيجه‏اش اين مى‏شود كه قوه قضائيه با اين همه امور و پرونده‏ها و مشكلات قضائى واحدهايش معطل باقى مى‏مانند و تغييرى در آنها ايجاد نمى‏شود خداى ناكرده فساد هم در اينجا عدم برخورد هست، پرونده‏هايى معوق باقى مى‏ماند خوب ما بياييم اين واحدهايى كه جنبه قضائى ندارد در اختيار وزير بگذاريم و از وزير مسؤوليت بخواهيم كه با قدرت با اين مسائل برخورد بكند ضمن اين‏كه در همين اصلى كه برادران پيشنهاد كرده‏اند مسأله تمركز ديده شده ولى به اعتقاد ما تمركز ناقص ديده شده و با تمام جوانب ديده نشده و ناكافى خواهد بود براى حل مشكلات قوه قضائيه يعنى اگر ما به اين ترتيب اين را تصويب بكنيم فردا يك جزئى از امور قو قضائيه حل خواهد شد و همه‏اش حل نخواهد شد به خاطر اين‏كه آن سازماندهى مناسب را در قانون اساسى‏مان براى حل مشكلات قضائى با در نظر گرفتن تمركز پيشنهاد نكرده.
نايب رئيس (هاشمى رفسنجانى)- آقاى يزدى به عنوان نايب رئيس كميسيون، يك تذكرى مى‏دهند كه در اظهارات مخالفين وموافقين مؤثر است چون مصوبات ديگرى آقايان دارند و هنوز نداده‏اند، اينها را بگويند كه در بحث‏ها مؤثر است.
محمد يزدى- من احساس مى‏كنم بعضى از آقايان كه صحبت مى‏فرمايند تصورشان اين است كه اين گزارش تمام گزارش كميسيون هست ما در كميسيون راجع به وزير هنوز بحثى نكرده‏ايم بحث وزير و اختياراتش به جاى خود باقى است و امكان دارد وسيع‏تر و قوى‏تر بشود.
راجع به دادستان كل بحث كرده‏ايم ولى هنوز به رأى نرسيده‏ايم تا در آينده نزديكى به رأى برسيم، در خودش و اختياراتش بحث مفصلى هست. راجع به رئيس ديوان‏عالى كشور بحث مفصلى داريم و حدودش و اختياراتش. اين تصور كه فكر بشود يك نفر مركز هستند چنين چيزى نيست اينها بحث مى‏شود و طبعاً در گزارش‏هاى بعدى مى‏آيد چون الان بحث كليات است اين قسمت را اگر رويش بحث هست بحث بفرمايند ان شاء الله در كليات بعد بحث مى‏شود.
نايب رئيس (هاشمى رفسنجانى)- به هر حال اين معنايش اين نيست كه آقايان بحث نكنند چون اين بحث‏ها براى كميسيون و ما همه مفيد است.
ميرحسين موسوى- ببينيد در اين اصل 157 كه پيشنهاد شده «به منظور انجام مسؤوليت‏هاى قوه قضائيه در كليه امور قضائى و ادارى و اجرايى» يعنى همه مسائل برگشته به چيز يعنى اگر اين تصويب بشود ديگر در آن محلى براى مانور نخواهد بود.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 339
منشى (محمد يزدى)- به شكل معاونت‏ها انجام مى‏دهند عرض كنم كه جناب آقاى نورى، آقاى كروبى، آقاى امينى و آقاى نجفقلى حبيبى به عنوان مخالف اسم نوشته‏اند، البته آقاى حبيبى مقدم بر بقيه هستند ولى ابتدا موافق صحبت مى‏كند آقاى موسوى خوئينى‏ها بفرماييد.
سيد محمد موسوى خوئينى‏ها- بسم الله الرحمن الرحيم. مطالبى كه آقاى موسوى نخست وزير فرمودند دقيقاً در ارتباط با همين قسمت از گزارش هست و اين بحث نمى‏تواند موكول به آن قسمتى بشود كه در ارتباط با وزير خواهد بود يعنى درست در همان جمله‏اى هم كه خود ايشان اشاره كردند كه براى انجام كليه امور قضائى و ادارى و اجرايى يك نفر تعيين بشود.
آن‏چه كه ايشان مى‏فرمايند در واقع همان فرار من المطرب الى الميزاب است، در حالى كه تمام امور قضايى كشور در شورا بود اعم از ادارى و اجرايى كه همه را يك‏جا تصميم‏گيرى كردند لكن شورايى. ديديم كه اين ناموفق بود تا چه رسد به اين‏كه يك كار به هم گره خورده دقيقاً مرتبط با هم را به دو نفر بدهيم كه هر يك مستقلًا در آن قضيه بخواهند تصميم‏گيرى بكنند.
مثلًا به جز قو قضائيه كه كار تخصصى به يك معنا فنى هست ما در وزارتخانه‏هاى تخصصى هم داريم اين‏طور نيست كه در آنجا بگوييم امور ادارى آن وزارتخانه را يك نفر اداره كند مثلًا در وزارتخانه‏هاى صنعتى درباره قسمت فنى و تخصصى آن يك كس ديگر اظهار نظر بكند دو چيز آنجا نيست، يك چيز است.
حالا من در قو قضائيه مثال‏هايى بزنم كه ببينيم اينها را كدام يك از اين 2 نفرى كه ايشان مى‏فرمايند (يكى‏اش وزير و يكى‏اش رئيس قو قضائيه) تصميم‏گيرى بايد بكند به طورى كه طبق آن بيان حضرت امام كه فرمودند (كارها به نحوى باشد كه ما بدانيم با چه كسى طرف هستيم) يعنى نظام ما بداند كه مسؤول قو قضائيه كيست؟ آيا مى‏شود 2 نفر مستقل از هم و جداى از هم براساس تدبير خودشان تصميم‏گيرى كنند و بعد هم معلوم باشد كه مسؤول چه كسى است؟ مثلًا در محلى، در منطقه‏اى مردم تقاضا مى‏كنند كه اينجا نياز به دادگسترى هست نياز به تشكيل دادگاه هست اين‏كه اگر ما در يك جا مى‏خواهيم دادگسترى ايجاد كنيم يك بخشى‏اش مربوط به جذب قاضى است استخدام قاضى است، تربيت قاضى و عزل و نصب قاضى و نقل و انتقال قاضى است خوب اينها را گفتيم همه را آن كسى كه مسؤول بخش قضائى است انجام بدهد اما در اينجا مى‏خواهيم دادگسترى ايجاد بكنيم كه نياز به مقدماتى دارد از جمله تخصيص مقدارى از بودجه به آنجا و نيازهايى كه آنجا دارد اين را وزير مى‏خواهد تصميم بگيرد، وزير مى‏گويد من در برنامه‏ريزى‏هاى خودم فعلًا آنجا را در اولويت نمى‏بينم كه دادگسترى باشد!
آن بخش ديگرش كه عزل و نصب قاضى و مسؤول قضاء كشور است و گفتيم كه تشكيلات هم به عهده او است خوب اومى گويد كه مردم همه آنجا گرفتارند قاضى مى‏خواهند، نماينده مجلس‏شان مى‏گويد آقا آنجا دادگسترى نيست مردم براى هر امر جزئى 500- 400 كيلومتر بايد راه بروند قتلى و سرقت‏هايى اتفاق مى‏افتد و ساير مسائلى كه امنيت را به هم مى‏ريزد، مسؤول است، قضاء كشور را از آن مى‏خواهند، چرا شما آنجا را رسيدگى نمى‏كنيد؟ ايشان خواهد گفت كه خوب اين آقاى وزير دادگسترى است كه آنجا امكانات را آماده نمى‏كند.
اگر فرض اين باشد كه وزير دادگسترى سمت معاون رئيس دستگاه قضائى را دارد پس‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 340
ديگر آن بحث‏هايى كه آقاى موسوى فرمودند پيش نخواهد آمد چون فقط معاون است نه يك وزيرى كه خودش حق تصميم‏گيرى دارد خوب اگر بنا است در حد معاون باشد پس چرا بگوييم يك وزير مقتدر نيرومندى كه حق تصميم‏گيرى دارد اگر مى‏خواهيم نه بيش از حد معاون باشد كه خود تصميم گيرنده باشد در اين‏طور مواقع چه كسى پاسخگوى امام و كل نظام است كه بالاخره در آنجا چرا دادگسترى نمى‏شود؟
يك روزى مى‏گويد آن نمى‏كند، يك روزى او مى‏گويد آقا ما دادگسترى را آماده كرده‏ايم ايشان قاضى‏اش را نمى‏فرستد، اين خواهد گفت من قاضى را آماده كرده‏ام آن ماشينش را فراهم نكرد او مى‏گويد آقا من وسايل فراهم كرده بودم ايشان آمادگى‏اش را اعلام نكرد بالاخره معلوم نمى‏شود كى مسؤول شد؟ و لوث مسؤوليت خواهد شد.
اين‏كه فرمودند «اين وضع نابسامان دادگسترى» حالا بنده به لحاظ اين‏كه قو قضائيه از همين ناحيه مديريت خاصى كه در هيچ يك از دستگاه‏هاى خاص كشور نبوده وضعيتى پيش آمده كه من نمى‏دانم اگر در ساير دستگاه‏ها هم همين شكل مديريت بود آشفتگى و بلبشويى و به هم ريختگى آنجا به كجا مى‏انجاميد؟ و دستگاه قضائى عليرغم اين‏كه همه معتقديم شيو مديريتش شيو موفقى نبوده آن نابسامانى‏هايى كه گفته مى‏شود با توجه به اين‏كه واقعاً امر قضا امر مشكلى هست يك كارى است كه شما مى‏دانيد كه بسيارى از آنهايى كه به حسب موازين شرعى صلاحيت قضا دارند حاضر نيستند تن به قضا بدهند آمادگى ندارند بيايند خودشان را در اين گرداب بياندازند تا ببينند مشكلات چه مقدار زياد است پس اين‏كه گفته مى‏شود «وضع نابسامان» من نمى‏دانم حالا تا چه اندازه در مقايسه با ساير دستگاه‏ها و قو مجريه نابسامانى دستگاه‏هاى قضايى بيش از نابسامانى در ساير دستگاه‏ها باشد حالا اسم نمى‏برم هر وزارتخانه‏اى را بخواهيد بگوييد خيلى تفاوتى با ديگر وزارتخانه‏ها ندارد.
اين‏كه فرمودند اگر وزير باشد آنجا امكانات جلب مى‏كند نمى‏دانم بازرسى آمده يك ميليون، چقدر پول گرفته؟ خوب شما به عنوان ... يعنى حالا در اينجا من نمى‏خواهم بگويم كسى مسؤول است بايد ديد چه كسى در تدوين قوانين و تهيه لايح بودجه و تصويب بودجه و اختصاص دادن بودجه چه اندازه به امر قضاء و بازرسى كشور اهميت داده كه دادستان ما امروز در شهرى مانند تهران مى‏گويد وقتى در يك نقطه‏اى از شهر اعلام مى‏كنند قتلى اتفاق افتاده، بازپرس ما يك وسيله نقليه ندارد كه سريع خودش را آنجا حاضر كند، يك دوربين عكاسى ندارد كه به محض اين‏كه وارد صحنه شد از صحنه عكسبردارى كند كه بعداً اين عكس در دادگاه بتواند مفيد واقع بشود اما ما مى‏بينيم به محض اين‏كه تعزيرات حكومتى شروع مى‏شود در هر شهرى يا فرماندارى پيكان‏هاى صفر كيلومتر بلافاصله در اختيار مأمورين و بازرسان تعزيرات قرار مى‏گيرد. خوب اين مسؤولش چه كسى بوده است كه اين وضع نابسامان پيش آمده؟ من البته نمى‏خواستم اين‏طور صحبت بشود اما چون ايشان تعبير كردند كه اين وضع نابسامان قو قضائيه و دادگسترى خواستم بگويم اگر وضع نابسامان در حدى است كه واقعاً خيلى تأسف دارد بايد معلوم بشود كه منشأ اين نابسامانى‏ها از كجاست؟ بنابراين وجود يك وزيرى قوى و نيرومند كه بخش ادارى و اجرايى قو قضائيه را بخواهد دردست بگيرد و مسؤول بخش قضايى كس ديگرى باشد آشفتگى به مراتب بدتر از اين وضعى خواهد شد كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 341
الان هست حالا الان هر مقدارش كه باشد ما همين حالا قاضى مى‏خواهيم همين الان در اين مدتى كه حالا من به طور مثال بايد بگويم همين حالا كه ما به عنوان اختيارات شوراى عالى قضائى بخشى از امور را تفويض به آقاى وزيرمان كرديم كه ايشان بسيار هم مورد احترام شوراى عالى قضايى هست.
همين حالا كه بنده مسؤول دادگسترى شده‏ام در اين تقسيم وظايف، لحظه به لحظه بنده با سراسر كشور و با تقاضاهاى مكرر و اتفاق در رخ دادن حوادث ناگوار مواجه هستم كه از من قاضى مى‏خواهند كه فلان جا اين اتفاق افتاده. قاضى كيفرى نداريم، اصلًا دادگاه نداريم خوب بنده كه مى‏خواهم تصميم بگيرم يك قاضى را اعزام كنم به يك نقطه‏اى بايد بپرسم كه جناب آقاى وزير دادگسترى كه از طرف خود ما به شما اختيار داده شده آيا پولى هست به ما بدهند كه اين آقا را بفرستيم؟ ماشينى هست در اختيارش بگذاريم كه اعزامش كنيم؟ اگر آنجا برود كسى هست؟ خوب ايشان هم مى‏گويد خوب بله اول بايد به من بگوييد من برنامه را قبلًا جور ديگرى ريخته بودم آن‏طور كه شما تصميم‏گيرى كرديد من خودم را آماده نكرده بودم همين حالا كه تازه تفويض اختيار است دائم ايشان بايد از بنده بپرسند بنده بايد از ايشان بپرسم ايشان بايد مرتب از من بپرسد در فلان قضيه چه تصميمى مى‏خواهيد بگيريد؟ بنده در كارى كه مى‏خواهم انجام بدهم بايد به ايشان بنويسم يا تلفن كنم يا حضوراً ايشان را ببينم مى‏بينم تازه در حدى كه به صورت تفويض اختيار هست با مشكل مواجه شده‏ايم تا چه رسد به آنجايى كه وزير خودش را مستقل بداند و اساساً حق داشته باشد به حسب قانون مستقلًا تصميم‏گيرى بكند.
بنابراين يا همين وضعيت موجود محفوظ بماند يا اگر ما از اين شكل رنج ديده‏ايم و اعتقادمان هم شده است كه ناموفق است مسؤول بايد يك نفر باشد حالا اگر كسى مثلًا در حد وزير با آن اختيارات كم آماده نبود خوب مى‏توانيم اينجا فكر كنيم اصلًا وزير نمى‏خواهيم يا نه براى آنجا ما فكر هم كرديم يعنى براى آن قسمتى كه وزير دادگسترى صرفاً يك رابط نباشد بنده خودم طرح و پيشنهاد دارم اتقاقاً از جمله همان سازمان ثبت را كه اشاره كردند بنده اعتقادم بر اين است كه اولًا مى‏تواند مسؤول سازمان ثبت وزير باشد.
ثانياً سازمان ثبت اصلًا در قانون اساسى نيست اين در قوانين عادى كشور است خوب مجلس اگر خواست همين حالا هم مى‏تواند مسؤوليت سازمان ثبت را به غير قو قضائيه بدهد، اين اصلًا در قانون اساسى نبوده تا ما فكر كنيم مشكلى در اين رابطه بوده است.
بنابراين اگر نظام ما اهميت خاص و ويژه‏اى براى دستگاه قضائى كشور قائل باشد سروسامان دادن به اين وضع به اين نيست كه يك نفر به عنوان وزير قوى مقتدرى باشد كه نصف اداره دستگاه قضائى ... شما هم مى‏دانيد پول دست هر كسى است، بودجه دست هر كسى است امكانات دست هر كسى است در حقيقت مديريت وتصميم‏گيرى هم بر عهد او است بنده قاضى نصب كنم اما او مى‏گويد پولش را ندارم، پول كم است امسال اين تعداد را استخدام كن بيش از اين نباشد و امثال اين امر نهى‏هايى كه خواهد كرد خوب بنابراين بهتر است مسؤول امور قضائى را معاون وزير دادگسترى بكنيم، در گذشته (قبل از انقلاب) مسؤول دستگاه قضائى وزير دادگسترى بوده، النهايه آقايان در خبرگان اول براساس يك سلسله معيارهايى كه در ذهن خبرگان بوده و اهميتى كه قضا در اسلام داشته و آن رنجى كه در گذشته مى‏برده‏اند از اين‏كه يك سوم قواى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 342
سه‏گانه كشور يعنى يك سوم نظام ما به صورت يك بيست و چهارم دولت در بيايد يعنى اگر ما بگوييم مسؤول قو قضائيه وزير كه همين عبارة الاخراى مسؤول است اين معنايش اين است كه قو قضائيه كه يكى از قواى سه‏گانه هست توسط وزير متصل بشود به دستگاه اجرايى يعنى بشود يك بيست و چهارم قو مجريه و خوب اين با آن حرف‏هايى كه ما زديم استقلال قو قضائيه و چه و چه با آن درست در نمى‏آيد.
بنابراين مسؤول امور اجرايى و قضائى يك نفر خواهد بود و وزير دادگسترى يعنى آن كسى كه رابط بين قو قضائيه و دو قوه ديگر هست يك فردى خواهد بود كه مى‏توانيم بگوييم يكى از معاونين رئيس قو قضائيه به منزله وزير است مى‏توانيم اين‏گونه بگوييم مى‏توانيم بگوييم اختيار وزير (همين شكلى كه الان هست) همين رابط بودن است به اضافه امورى كه رئيس قو قضائيه به او محول مى‏كند.
يعنى اين را مى‏توانيم در قانون اساسى بياوريم كه رئيس قو قضائيه بخشى از امور را به وزير محول مى‏كند همان‏طورى كه الان شوراى عالى قضايى مصلحت ديد در عمل امور اجرايى و ادارى را تفويض كند به وزير آن موقع هم قبلًا رئيس قو قضائيه ممكن است چنين كارى را بكند اما در آن صورت اختيار تصميم‏گيرى را از خودش سلب نكرده تفويض اختيار كرده هر لحظه‏اى نخواست تفويض اختيار نمى‏كند اين‏طور هم نيست كه هر لحظه‏اى نخواست بگوييم وزير را عزل بكند چرا وزير را عزل بكند اگر وزير خوب عمل كرد اين امور را به او تفويض مى‏كند ديد خوب قوى عمل نمى‏كند به يكى از معاونين ديگر خودش واگذار مى‏كند قهراً يك جمل ديگرى هم چون اشاره شد و بحثش در آينده است ما قطعاً رئيس ديوان‏عالى ...
منشى (محمد يزدى)- من معذرت مى‏خواهم از نظر آيين‏نامه‏اى (البته زياد دقيق رعايت نمى‏كنيم) موافقين و مخالفين هر كدام 10 دقيقه فرصت دارند و ممكن است يكى از آقايان الان اين را تذكر بدهند.
منتها چون بعضى از مخالفين هم بيشتر صحبت كردند اگر بحث زيادترى داريد در نوبت بعد بگذاريم؟
سيد محمد موسوى خوئينى‏ها- نه من هم يك كلمه مى‏خواستم اشاره كنم كه ما قطعاً امور ادارى تشكيلات قضائى را از مسؤوليت‏هاى قضائى بايد جدا كنيم يعنى رئيس ديوان‏عالى كشور فردى غير از رئيس دستگاه قضائى باشد رئيس دستگاه قضائى بايد مديريت اين تشكيلات را به عهده بگيرد رئيس ديوان‏عالى كشور رئيس 30 شعبه است كه فقط كار ادارى 30 تا شعبه را انجام مى‏دهد و خودش هم رئيس شعبه اول است آن صرفاً يك كار قضائى است اگر ما آن را مخلوط بكنيم با وظايف رئيس قو قضائيه يا دقيقاً به كارش نمى‏پردازد يا به اين لطمه مى‏زند چون رئيس ديوان‏عالى كشور مى‏تواند يك شخصيت قضائى دومى باشد.
منشى- آقاى حبيبى بفرماييد.
نجفقلى حبيبى- بسم الله الرحمن الرحيم. با توجه به اهميت قو قضائيه كه يكى از قواى سه‏گانه است ولى برخلاف دستگاه‏هاى ديگر ظاهرش اين است كه خيلى گسترده‏تر نيست و شايد كمتر به آن توجه مى‏شود و هميشه به هر حال اعتراض‏ها هم به آنها خيلى زياد بوده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 343
تصور من اين بود كه آن مشكلاتى كه در مورد شورايى بودن شوراى‏عالى قضائى مطرح بود، به قبل از تقسيم وظايف مربوط مى‏شد خيلى خوب بود كه كميسيون محترم اول يك توضيحاتى مى‏داد كه آيا بعد از اين‏كه در شوراى‏عالى قضائى تقسيم وظايف شده، هنوز آن مشكلات باقى است يا نه؟ توجيه كافى در اين قضيه ارائه نشده من هم اين را به اين خاطر عرض مى‏كنم كه دستگاه قضائى به هر حال كارش خيلى وسيع است يعنى اين 5 بند وظيفه‏اى كه اينجا در اصل 156 براى اين دستگاه معين شده، بسيار بسيار كار وسيع و عظيمى است.
بعضى از اين وظايف، كارهاى سياست‏گذارى و كارهاى فكرى است و بعضى‏هايش هم خوب مشخصاً كارهاى اجرايى است حالا نه اجرايى ادارى، بلكه اجرايى قضائى، مثلًا همان بند اول كه فصل خصومات و اينها است خوب يك كار عملى است ولى در آن قسمت احياى حقوق عامه، يك مقدار سياست‏گذارى‏ها لازم است در قسمت مربوط به بند 5 كه اقدام مناسب براى پيشگيرى از وقوع جرم و اصلاح مجرمين، اينجاها باز يك مقدار كارهاى فكرى ديگرى لازم است به هر حال با توجه به گستردگى وظايف دستگاه قضائى، شايد بد نبود كه يك شوراى سياست‏گذارى، فكرى كه آن شورا تهيه لوايح را هم به عهده داشته باشد.
اما خوب مسؤوليت‏هاى اجرايى مشخص به عهده يك كسى باشد كه حالا اينجا اسمش را گذاشته باشد (مسؤول قوه قضائيه) ولى به هر حال چون توجيه اين نيامده و هنوز يك كمى ابهام هست كه آيا بعد از تقسيم وظايف با توجه به گستردگى اين كارها، همه را به سر يك نفر بريزيم از عهد اين همه مسؤوليت بر مى‏آيد؟ و بعد چقدر اين معاون مى‏خواهد براى خودش انتخاب بكند كه هر كدام اينها با توجه وسعت كارها يك كارى را به عهده بگيرند اين يك مطلب.
مطلب ديگر اين‏كه در بند 2 اصل 157 كه گفته شده: «تهيه لوايح قضائى متناسب با جمهورى اسلامى» ظاهراً با توجه به آن وظايفى كه در اصل 156 گفته شده كه يكى از آنها هم بند 5 بود: «اقدام متناسب براى پيشگيرى از وقوع جرم و اصلاح مجرمين» شايد اين كلمه «تهيه لوايح قضائى» اين يك كلمه ديگرى هم مى‏خواهد و يا همين بايستى برداشته بشود؟ براى اين‏كه در آنجايى كه دستگاه قضائى مى‏خواهد مطالبى تهيه بكند براى اين‏كه از وقوع جرم پيشگيرى بكند، يا اقداماتى براى اصلاح مجرمين بكند، قوانينى لازم دارد، قطعاً لوايحى مى‏خواهد اما معلوم نيست همه آن لوايح، لوايح قضائى باشد بنابراين عبارت «تهيه لوايح قضائى» به نظر مى‏رسد كه كافى براى بيان مقصود، در اين قضيه نيست و يك مقدار به بررسى بيشتر احتياج دارد.
راجع به مسؤول قو قضائيه هم حضرت آقاى موسوى خوئينى توضيح دادند و من ديگر عرضى ندارم من فكر مى‏كردم كه شايد رئيس ديوان‏عالى كشور بشود همان رئيس قوه قضائيه، يك مقدار مسأله را حل بكند كه آن موضوع بحثى هم كه آيا اجتهاد برايش ضرورى هست يا نه؟ گرچه اثبات شد كه ضرورى است ولى در هر حال اگر اين مى‏شد رئيس ديوان‏عالى كشور، يك مقدار مسأله در آن قضيه هم روشن‏تر مى‏شد و السلام.
منشى (محمد يزدى)- آقاى موسوى اردبيلى شما در موافقت صحبت مى‏فرماييد؟
نايب رئيس (هاشمى رفسنجانى)- نوبت چه كسى هست؟
                        صورت مشروح مذاكرات شوراى بازنگرى قانون اساسى(جلسه‏14-1)، ص: 344
منشى (محمد يزدى)- ما به ترتيب مخالفت و موافقت مى‏گوييم، والا نوبت آقاى نورى است.
نايب رئيس- حالا آقاى موسوى صبر كنند، تا آنهايى كه به ترتيب نوبت گرفته‏اند، آنها صحبت بكنند.
منشى- آقاى نورى در مخالفت هست آقايان نورى، كروبى و امينى اين سه نفر نوبت‏شان است و در مخالفت هم مى‏خواهند صحبت بكنند.
مهدى كروبى- آقاى هاشمى! در يك جلسه متبادر است كه يك نفر بيش از يك بار صحبت نمى‏كند.
نايب رئيس (هاشمى رفسنجانى)- همين شبهه را من به ايشان گفتم يعنى ما در آيين‏نامه قيد كرده‏ايم كه 10 نفر هم هر يكى 10 دقيقه. البته اين قبل از اين بود كه ما از نظر وقت، آن وسعت را داديم حالا اين ابهام اگر موافقى نبود آيا موافق قبلى مى‏تواند تكرار صحبت بكند ما اين را پيش‏بينى نكرده‏ايم، نداريم.
كروبى- نداريم كه آخر معلوم بود.
نايب رئيس (هاشمى رفسنجانى)- حالا شما به عنوان يك مخالف صحبت بكنيد ما آيين‏نامه را يك نگاهى بكنيم بعد خدمتتان عرض بكنيم.
منشى- آقاى كروبى بفرماييد.
مهدى كروبى- من در رابطه با همان مسأله اجتهاد و مجتهد، دو سه جمله و دو سه‏تا نكته دارم:
نكته اول اين‏كه ما مى‏خواهيم جامعه اداره بشود، كار مردم خوب انجام بشود وهر كسى در هر مسؤوليتى كه هست، نسبتاً آگاهى و تخصص و تدبير به آن كار داشته باشد و شايستگى لازم را داشته باشد اين نكته اول.
نكت دوم اين‏كه اول انقلاب، قانون اساسى كه نوشته شده، آن بزرگواران چون مى‏خواستند حكومت و نظام از يك قداست خيلى بالايى برخوردارباشد، آمده‏اند در قانون اساسى مثلًا اجتهاد و يا برخى مسائل براى خيلى‏ها گذاشته و يا رهبرى، مرجعيت گذاشته‏اند، طولى نكشيد كه در عمل ما به اين مشكلات برخورديم كه از خود مرجعيت نمونه‏اش كه امام هم در آن نامه مى‏فرمايد كه «من پيش‏بينى مى‏كردم كه به زودى به اين مشكل بر مى‏خوريم» اين نتيج آن كم تجربگى و نتيجه اين‏كه سابق حكومت كردن و مشكلات اجرايى را نداشتيم، نتيج اين‏كه تازه انقلاب كرده بوديم.
اما حالا با توجه با اين‏كه 10 سال از انقلاب گذشته و به مشكلات علمى ما برخورد كرده و ديده‏ايم ديگر لازم نيست كه در بازنگرى قانون اساسى يك مطالبى و يا يك قيودى بزنيم و يا يك شروطى بگذاريم كه باز در عمل به مشكلات بربخوريم حتى اين‏كه در مجلس دور اول هم، چون همين فكر وجود داشت، وقتى كه قانون وزارت اطلاعات نوشته شد، آنجا مجتهد براى وزير اطلاعات قيد شد گرچه حالا بعد وزير، طبعاً مجتهد هم هست و اجتهادش هم تأييد شده. اما به زودى برخورديم كه اين مشكل است و مسلم در آينده هم برمى‏خوريم كه ناچار مى‏شويم كه قانون را اصلاح بكنيم، منتها قانون عادى را خيلى آسان مى‏شود اصلاح كرد ولى قانون اساسى را كه ديگر نمى‏شود به زودى اصلاح كرد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 345
بنابراين نكته سوم اين‏كه چرا ما يك كارى بكنيم كه دوباره در عمل به مشكلات بربخوريم و در عمل تحقيقا به مشكل برخواهيم خورد.
نكت چهارم كه من عذر مى‏خواهم آقايانى كه حالا در راس قضا يا در اطلاعات و جاهاى ديگرى هستند كه شرطش اجنهاد است اين مسلم هستند وليكن ما چون يك آدم‏هايى مى‏خواهيم كه تنها اجتهاد مصطلح لازم نيست مسائل ديگر (تدبير، شايستگى، قدرت اجرائى كارى را كه بتواند خوب انجام بدهد) لازم داريم، يقينا ما در عمل كه برميخوريم ناچار مى‏شويم اجتهاد را تنزل بدهيم هى بياوريم پايين و كوچكش بكنيم و كمش بكنيم و اين مشكل مسلم براى ما هست.
مسأله ديگر، ما حالا كه آمده‏ايم از رهبرى اين اندازه هم تنزل كرده‏ايم كه قيد «مجتهد عادل» مى‏خواهيم بگذاريم آن‏كه امام نوشته «مجتهد عادل» خوب حالا بياييم دستگاه قضائى را هم بگوييم «مجتهد عادل» خيلى خوب آن هم مجتهد عادل، اين هم مجتهد عادل بنابراين يك كسى كه مبانى فقهى در دستش باشد، قضا سرش بشود فاضل باشد، قريب الاجتهاد حالا باشد اين‏جور عبارت‏ها، ولى اگر مجتهد بگذاريم در عمل به مشكل برمى‏خوريم و هى بى‏خودى مجتهد درست مى‏كنيم وقتى مى‏بينيم كه نمى‏توانيم.
اين هم كه حضرت آيت الله اردبيلى فرمودند كه نمى‏شود يك كسى در رأس كارى باشد و پايين‏تر از او مثلًا از او ملاتر يا باسوادتر باشد يا حالا گذشته از آقايانى كه در رأس قو قضائيه و شوراى‏عالى قضائى هستند، ولى در مراحل بعدى چرا خيلى‏ها زير نظر ديگران كار مى‏كنند، آن‏كه مرئوس است، از او ديگرى باسوادتر و ملاتر است و يا در وزارتخانه، خيلى جاها يك معاونى حتى توان عملى، كارى‏اش هم از يك وزيرى بيشتر باشد هيچ اين‏جورى نيست كه حالا اگر يك كسى در رأس يك كارى بود، حتماً بايد مثلًا از همه به خصوص از نظر علمى باسوادتر باشد وجهه او تقواى او، عدالت او، سوابق او، دورانديشى او اينها همه لحاظ مى‏شود براى اداره يك كارى. اين‏كه همين مجتهد باشد و عرض كردم بعد ناچار بشويم كه مشكلاتى براى خودمان درست كنيم، فكر مى‏كنم با اين تجربه ديگر لازم نيست.
نايب رئيس (هاشمى رفسنجانى)- آن مسأله‏اى كه مطرح بود معلوم شد. آقاى موسوى اردبيلى مى‏توانند صحبت كنند ببينيد ما وقت را اين‏جورى تقسيم كرده‏ايم: وقت مخبر براى توضيحات ابتدايى و نهايى، جمعاً صد دقيقه، مجموع مخالفان و موافقان نيز هر يكصد دقيقه، (سقفش صد دقيقه) هر يك از مخالفان و موافقان حداكثر مى‏تواند ده دقيقه صحبت كند ديگر نگفتيم يك بار يعنى يك مخالف، يك موافق. شايد دو بار بتواند صحبت كند دوتا پنج دقيقه، آقاى موسوى اردبيلى پنج دقيقه صحبت كردند، پنج دقيقه ديگر مى‏توانند صحبت كنند.
منشى (يزدى)- چون آقاى خزعلى نوبت دارند و آقاى موسوى هم يك بار صحبت كرده‏اند، اجازه بفرماييد حالا آقاى خزعلى صحبت كنند.
نايب رئيس (هاشمى رفسنجانى)- به هر حال مى‏توانند، حالا نوبت‏شان هر وقت رسيد مى‏توانند صحبت كنند.
سيد عبدالكريم موسوى اردبيلى- من راجع به جهتى كه جناب آقاى نخست وزير صحبت فرمودند، دو مسأله دارم كه براى خود من محسوس است ايشان فرمودند كه در دستگاه قضائى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 346
اين نابسامانى‏هايى كه بوده مربوط به اين بوده كه امكاناتى در دست نداشته، اين درست است واقعاً مسأله‏اى است بسيار درست و صحيح. حالا شايد اكثر بدانند ولى براى ما محسوس است اما آيا اين علاجش اين است كه حالا كه اين‏جوربوده پس رگ و ريشه‏اش را بگيريم بدهيم دستگاه مجريه. حتى اين مقدار هم نباشد، علاجش اين است؟ يا علاجش اين است كارى بكنيم اينها از نظر بودجه مستقل باشند چرا بياييم تمام امكانات را در اختيار دستگاه مجريه بگذاريم مسؤوليت را از قو قضائى بخواهيم؟ بله، اين كار درستى نيست، اين را من قبول دارم براى اين‏كه خود برادرمان با زبان خود ايشان صحبت كنم اين مثل اين مى‏ماند بگوييم كه برنامه و بودجه تابع رياست جمهورى باشد مسؤوليت مملكت مربوط به نخست وزير باشد خوب ببينند آيا اين امكان دارد، اين مى‏شود؟ اين هم مثل همان است مثال‏ها را جناب آقاى موسوى خوئينى‏ها زدند من لازم نيست از اين مثال‏ها زياد مثلًا تكرار كنم.
دائماً آقا گرفتارى‏هاى ما مربوط به اين بود لذا آقايان در دستگاه خودشان، در دستگاه مجريه هيچ وقت نمى‏آيند مسؤول امور مالى، ادارى را، بگويند دست اين وزير نباشد مسؤول امور مالى و ادارى كسى ديگر باشد، در يك اداره ديگر، در يك قوه ديگر، آنجا باشد آن وقت مسؤول تشكيلات و مال اين دستگاه اينجا باشد اين را من قبول دارم و در دور خبرگان اول هم اين بحث بود ما تازه مى‏بينيم در جاهاى ديگر هم پول‏شان دست خودشان است، هم امكانات‏شان دست خودشان است، و هم كارهاى ادارى، داراى تمام اختيارات هستند به اصطلاح ايشان نابسامانى‏هايش كمتر از قو قضائى نبوده، شايد هم بيشتر بود.
آن وقت ما بياييم يك دستگاهى را اختياراتش را بگيريم، بدهيم دست كسى ديگر، بعد بگوييم كه آقاى رئيس جمهور هنوز گله مى‏كند از اين‏كه من بايد حقوق خودم را از دست نخست وزير بگيرم. پس معلوم مى‏شود اين يك درد است، اين يك مسأله‏اى است ولى اگر بشود ان شاء الله در اين دوره براى قو قضائى يك استقلال مالى هم در نظر گرفته بشود، اين علاج مى‏كند همين ناراحتى را كه ايشان احساس مى‏كنند و به حق هم هست هم اين را علاج مى‏كند و هم مشكلات پيش نمى‏آيد.
و اما جناب آقاى كروبى، مسأله قضا را به مسأله ادارات و وزارتخانه‏هاى ديگر قياس كردند مى‏فرمايند در ادارات ديگر اين‏جورشده. مسأله قضا آقا يك ويژگى‏هاى خاصى دارد لذا شرايطى كه در قاضى هست، در جاهاى ديگر نيست هر چيزى شرايط خودش را دارد ما بايد اگر تصميم‏گيرى مى‏كنيم، با توجه به آن خصوصيت آن موضوع بايد ... شما از آن طرف مى‏فرماييد قاضى بايد مجتهد عادل باشد حالا بفرماييد شما كه مجتهد نيستند، مجتهد عادل نيستند لذا حضرت امام در آن نامه‏شان فرمودند كه اينها قاضى نيستند اينها از باب اضطرار يك على البدلى هستند، آمدند ان شاء الله دستگاه ما، نظام ما مى‏رود به سوى اين‏كه دستگاه قضائى را اسلامى كند آن وقت بگوييم كه يك دستگاهى كه اعضاء او، اركان او، مجتهد عادل هستند و كارهاى اجرايى هم دست‏شان است مديريت آنها دست يك نفر آدم فرض بفرماييد غير معمم، يا غير مجتهد يا شخص عادى باشد البته اين مثال، مثال صد درصد درست نيست اما آيا مى‏شود يك مدرسه طلبه را در رأس او يك آقاى محترمى را قرار ندهيد؟ بگوييم فلان بقال، فلان تاجر خيلى هم متدين، خيلى هم خوب، بيايند فلان مدرسه علميه را اداره‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 347
كند! مگر زير نظر آن آقا باشد، آقا بگويد به اين شهريه بده، به آن شهريه نده، به اين كم بده، به آن زياد بده، تو از اين حجره بيا، تو به آن حجره برو، ما نمى‏توانيم مديريت يك مدرسه را به دست غير از روحانى محترمى بدهيم آن وقت چطور ما مى‏توانيم يك تشكيلات به اين وسعت در سرتاسر ايران اعضايش هم حالا حقوقدان هستند، چه هستند، فلان هستند شرطش هم اين است شرط اوليه‏اش، تا هر وقت ان شاء الله درست بشود مجتهد باشد، عادل باشد، چه باشد، بگوييم اين را بدهيم به دست غير روحانى.
اما مثلًا بگوييم روحانى باشد، مجتهد نباشد يك طلبه هم باشد، اشكالى ندارد، يك طلبه فاضلى، اينها ديگر من فكر نمى‏كنم خيلى اگر اصل مسأله درست باشد، اين بحث‏ها شايد پيش بيايد دستگاه قضائى نه حالا تا نظام، نظام اسلامى است دستگاه قضائى مناسب‏ترين جا براى روحانيت متعهد اگر يك مورد است دستگاه قضائى است اگر دو مورد است يكى دستگاه قضائى است اگر چند مورد است، يكى دستگاه قضائى است.
بنابراين به دست روحانيت هم بايد اداره بشود روحانيتش هم، آن روحانيتى ممثل روحانيت است اين تعبير «مجتهد عادل» ممثل روحانيت است لذا اين گفته شده است.
منشى (يزدى)- جناب آقاى نورى بفرماييد.
عبدالله نورى- بسم الله الرحمن الرحيم. من عنوان مخالفتى كه در اين بحث دارم عمدتاً به دليل اين است كه به عنوان موافق رأى نمى‏توانم بدهم چون يك سلسله ابهاماتى هست من فكر مى‏كنم اگر اين ابهامات روشن بشود، شايد در رأى من مؤثر باشد چيزى كه در رابطه با قو قضائيه آمده، در اصل يكصد و پنجاه و ششم، به قو قضائيه يك سلسله اختياراتى داده شده كه اصولًا ابتداى قو قضائيه با وظايفش است اين مقوله در قو مجريه به اين شكل نيامده و لذا خيلى روشن نيست كه اصلًا تفكيك وظايف بين قو مجريه و قو قضائيه در اين مقوله چيست؟ چيزهايى كه در اينجا آمده: رسيدگى و صدور حكم در مورد تظلمات، تعديات، شكايات حل و فسخ دعاوى رفع خصومات، اين بند «يك» روشن است و مربوط به قو قضائيه است.
 «بند 2» احياى حقوق عامه و گسترش عدل و آزادى‏هاى مشروع، هم قو مجريه مسؤوليت در قبال آن دارد هم قو قضائيه.
 «بند 3» نظارت بر حسن اجراى قوانين كه به طور عام آمده و انحصار به قوانين مربوط به محاكم نيست چيزى است كه شايد در حد رهبرى باشد به عنوان نظارت عام بر حسن اجراى قوانين كه در مقوله سازمان بازرسى كل كشور هم تنظيم شده و تشكيلاتش آنجا بيان شده.
مقوله چهارم كه كشف جرم و تعقيب و مجازات و تعزير مجرمين و اجراى حدود است دو قسمت است: يكى مبحث كشف جرم، تعقيب است و يكى مجازات و تعزير مجرمين و اجراى حدود است كه قسمت اولش هم اجرايى است و هم قضائى. يعنى همين الان در خارج هم همين‏طور است و قسمت دومش قضائى است.
5- اقدام مناسب براى پيشگيرى از وقوع جرم و اصلاح مجرمين. باز عمدتاً غير قضائى است آن‏چه كه در خارج وجود دارد حالا بر فرض كه اصلًا همه اين مقوله‏ها قضائى باشد، در اصلاحيه‏اى كه كميسيون انجام دادند به نظر من يك تناقضى وجود دارد كه يك مشكلاتى كه بعضى از برادران به آن اشاره مى‏كنند و جوابيه‏اى كه جناب آقاى موسوى اردبيلى و بعضى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 348
از برادران بيان مى‏فرمايند من فكر مى‏كنم علت، اشكال در اصلاح است چيزى كه در اينجا آمده، به منظور انجام مسؤوليت‏هاى قو قضائيه در كليه امور قضائى و ادارى و اجرايى، يك نفر مجتهد عادل و آگاه به امور قضائى، مدير و مدبر به عنوان رئيس قو قضائيه براى مدت پنج سال تعيين مى‏شود، تا اينجا تمام است اگر شما وظايف را خواستيد بيان كنيد، به دليل محدوديتى كه در وظايف براى رئيس قو قضائيه بيان مى‏كنيد، اشكال به وجود مى‏آيد كه آيا من باب مثال وظيفه‏اى كه به عنوان ديوان عالى كشور در اصل يكصد و شصت و دوم آورده شده، اين جزو اين سه رديف، سه بند هست يا نيست؟ اگر نيست پس رئيس قو قضائيه در رابطه با اينها چه مسؤوليتى دارد؟ اگر هست چرا ذكر نشده؟ و حال اين‏كه اگر همان قسمت اول بود، به منظور انجام مسؤوليت‏هاى قو قضائيه در كليه امور، قضائى، ادارى، اجرايى. يك نفر به عنوان رئيس قو قضائيه نصب مى‏شود ولى ديگر ذيلش احصاء نمى‏شد، چون احصاء همه مقوله‏اى كه اول به آن داده شده نيست چون نيست اين اشكال به وجود مى‏آيد.
از طرف ديگر مطالبى كه جناب آقاى يزدى اشاره فرمودند براى خود من حداقل اشكال را بيشتر كرد يعنى ما احساس مى‏كرديم با جامع نگرى بر قو قضائيه اين بحث مطرح شده كه رئيس قو قضائيه مسؤول كليه وظايف قو قضائيه است و ديگر مقوله رئيس ديوان‏عالى كشور و دادستان كل كشور و وزارت دادگسترى همه جزو ابواب جمعى رئيس قو قضائيه هستند كه آن وظايف‏شان را بيان مى‏كند و در قوانين عادى اگر در اينجا بخواهد تبيين بشود، من توجه سروران عزيز را جلب مى‏كنم به اين‏كه ما در مجلس، قانونى نوشتيم براى وزارت سپاه پاسداران يعنى جزو اساسنامه سپاه. به وزير اختياراتى داده شده و در خود قانون اختيارات و وظايف معاونين بيان شده.
چيزى كه جالب اتفاق افتاده، اين‏كه وزير براى اين‏كه بتواند در يك سلسله از اختيارات خودش كار بكند، از معاون ادارى و مالى خودش اجازه مى‏گيرد و با تفويض اختيارى كه از او به او شده مى‏تواند يك سلسله كارها را انجام بدهد به دليل اين‏كه شرح وظايف معاونين آنجا آمده. اگر شما رئيس قوه قضائيه را تبيين مى‏فرماييد (قو قضائيه و وظايفش) مسؤوليت هم مربوط به رئيس قوه قضائيه است اگر خواست وظايف آنها ريز بشود، به نظر من تناقض به وجود مى‏آورد همين‏طور كه الان به وجود آورده يعنى اصل صد و پنجاه و هفتمى كه نوشته شده با اصل يكصد و شصت و دو اگر بخواهد باقى بماند (كه عرض كردم مطلبى كه جناب آقاى يزدى بيان فرمودند) به نظر مى‏رسد اشكال به وجود مى‏آورد اما مطلبى كه در رابطه با كليات اين بحث هست، من مى‏خواهم اشاره كنم به اين‏كه اين بحثى كه در رابطه با قو قضائيه مطرح شده و اشكالى كه در رابطه با قو قضائيه مطرح است، به نظر من يكى از اشكالات شورايى بودن است، نه همه اشكالات قو قضائيه شورايى بودن است اگر حيطه اختيار ما بحث شورايى بودن است و اين‏كه تمركز به عنوان يك فرد، خوب بحث را مى‏توانيم ببنديم، بگوييم بنا شده شورا نباشد، رئيس باشد.
ولى اگر مى‏خواهيم مشكلات حل بشود، من يك مثال مى‏زنم، شايد در بعد خارجى براى خود ما يك قدرى روشن‏تر بشود و ببينيم چطور مى‏توانيم اين را اصلاح بكنيم در قو قضائيه و قو اجراييه مسؤوليت‏ها و اختيارات ما متناسب قرار داده نشده، ما مسؤوليت برقرارى نظم و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 349
امنيت عمومى را به قوه مجريه داده‏ايم. اختياراتش را به قوه قضائيه داده‏ايم! بايد روشن بشود يا مسؤوليت برقرارى نظم و امنيت عمومى برود در قوه قضائيه به دليل اختياراتى كه دارد، يا چون مسؤوليت به عهده قوه مجريه است اختياراتش هم بايد بيايد.
الان ما در كشور به دليل اين‏كه مى‏خواهيم من باب مثال جلو فلان اغتشاش را بگيريم، چه كسى مسؤول است؟ وزارت كشور، استاندار، فرماندار، چه و چه قو مجريه ولى به دليل اين‏كه همين موضوع بخواهد كنترل بشود شنود لازم دارد، تعقيب و مراقبت لازم دارد، دستگيرى لازم دارد، چه بسا دادستانى كه در قو قضائيه وجود دارد واقعاً از نظر شرعى به اين نتيجه نرسيد كه دستور بازداشت يا دستور شنود بدهد امروز دستور بازداشت داده نمى‏شود فردا ممكن است مشكلى به وجود بيايد در قبال مشكلى كه به وجود آمد، مسؤول امنيت كشور قوه مجريه است او بازخواست مى‏شود.
به عكس در رابطه با قوه قضائيه يك سلسله مسؤوليت‏ها گذاشته شده كه قو قضائيه مسؤول اين نوع كارها است. امكاناتى كه خود سروران من اشاره كردند از يك طرف و حتى امكانات نيروى انسانى. از باب مثال نيروى انتظامى. در اختيار و قوه مجريه است و بر همين اساس هم چيزى مثل پليس قضائى درست شد كه چون احساس مى‏كردند مشكل‏شان توسط نيروى انتظامى حل نمى‏شود بايد خودشان پليس قضائى درست بكنند.
اين يكى از مشكلات موجودى است كه وجود خارجى دارد و اگر ما اين را الان حل نكنيم، به نظر من مشكل باقى مى‏ماند. راه حل انواع و اقسام دارد، ممكن است ما بياييم يك سرى از اختيارات را از نظر قانون اساسى در اختيار آن كسى بگذاريم كه مسؤول اجرا است و اين سرى چيزها را نياز دارد. ممكن است اين سلسله اختيارات را در ارتباط با وزير دادگسترى قرار بدهيم و از طرف ديگر چون وزير دادگسترى و وزير كشور وزير دادگسترى به عنوان كسى كه مجرى اين امور است (كه من بعضى از مواردش را هم به تفكيك نوشته‏ام اگر لازم باشد مى‏شود ارائه بدهم) اين مسؤوليت‏ها را وزير دادگسترى دارد، ولى چون يك نفر مسؤول در رأس دولت يا قوه مجريه قرار دارد، آن همه ناهماهنگى‏ها را حل مى‏كند، يعنى هر كجا مشكلى بين وزارت كشور به عنوان مسؤول امنيت و وزارت دادگسترى به عنوان نيروى قضائى به وجود آمد او حل مى‏كند يا به خود وزارت كشور داده بشود، وزارت كشور كه مى‏گويم منظورم بحث قوه مجريه است و اگر حل نشود اين دو تشكيلاتى كه ما موازى مى‏خواهيم درست كنيم از پايين تا بالا فكر مى‏كنم هميشه بايد مشكلاتش از طريق مقام رهبرى حل بشود و يا چيزى مثل شوراى مصلحت يعنى ما در قانون براى اين‏كه اين مشكل به چه طريق حل بشود، پيش‏بينى نكرده‏ايم.
چيزى كه همين امروز پيش آمده، در اجراييات كشور است. مثل برخورد با گرانى، برخورد با احتكار، برخورد با مواد مخدر و مقوله‏هاى بسيار وسيعى كه وجود دارد كه قو مجريه اگر امكانات و اختياراتى نداشته باشد، فشل مى‏شود يا از قو مجريه گرفته بشود كلًا مسؤوليت و اختيارات به قو قضائيه داده بشود، يا اگر اين مسؤوليت‏ها در قوه مجريه است، اختياراتش هم بايد داده بشود از طرف ديگر اين بحثى كه الان در رابطه با قو قضائيه مطرح شده و رئيس قو قضائيه مسؤوليت كامل پيدا كرده، نكته‏اى را كه جناب آقاى بيات هم مطرح فرمودند به نظر من نكت كاملًا دقيقى است حتماً بايد رئيس قو قضائيه يك جايى پاسخگو باشد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 350
يعنى معلوم باشد. جالب است ما رئيس قوه قضائيه‏اى را كه سرويس دهند عمده به قو مجريه است اين را بلاتكليف گذاشتيم مى‏گوييم رهبر او را تعيين مى‏كند، حتى اينجا پيش‏بينى عزل هم نشده كه حالا حتماً جزو پيش‏بينى‏هاى خود كميسيون هست ولى اين‏كه در مقابل كجا جوابگو است، در شوراى مصلحت جوابگو است، در مقابل مجلس جوابگو است، در مقابل رهبر جوابگو است؟ هيچ پيش‏بينى نشده است يعنى دقيقاً يك سلسله اختيارات شورايى از يك طرف متمركز شده، از طرف ديگر هيچ كدام از اين مشكلات به نظر من حل نشده و اگر اين‏گونه راه حلى كه الان پيش‏بينى شده در پيش‏بينى كميسيون بخواهد راه حل باشد مطمئناً تضاد بين قوه مجريه و قوه قضائيه است كه بايد براى آن يك راه حل روشن و مدونى پيش‏بينى كرد البته يكى از راه حل‏ها همين بحث است كه ما كلًا مقوله محاكم را به شخص منتخب از طرف رهبرى قرار بدهيم ولى مقوله‏هاى قبل از محاكم را به شخص منتخب از طرف رهبرى قرار بدهيم ولى مقوله‏هاى قبل از محاكم را كه هم تأمين امنيت و هم برقرارى نظم و هم تعقيب مجرمين و امثال اينها است، كلًا در قو مجريه بياوريم شايد پيشنهاد خام باشد ولى اگر كه صلاح باشد مى‏شود نسبت به آن كار كرد، والسلام.
منشى (يزدى)- جناب آقاى خزعلى بفرمايند.
ابوالقاسم خزعلى- بسم الله الرحمن الرحيم. اول مى‏خواستم خواهشى از آقايان بكنم، در موقع صحبت بلندگو را نزديك دهان قرار بدهند كه من بتوانم استفاده كنم، از بعضى از كلمات محروم شدم ... اما در اوايل اشكالاتى بود روشن، بيان كردند و در مقام رد اشكالات يا باز صوت ضعيف بود، يا بعضى جاها مبانى ضعيف بود لازم دانستم تذكراتى عرض بكنم اين چيزى كه اين كميسيون آورده‏اند به نظر من خوب و جالب است با صرف نظر از بعضى از جهاتى كه عرض خواهم كرد اما اشكالاتى كه آقاى هاشميان كردند، گفتند در رأس قوه قضائيه براى تنظيم لوايح، براى امور ادارى، براى امور اجرايى لازم نيست مجتهد عادل باشد، اين شرط مال قاضى است. (هاشميان- عادل نگفتم).
منشى (محمد يزدى)- ايشان روى اجتهاد ايراد داشتند.
خزعلى- مجتهد عادل نبايد باشد. اجتهاد در قاضى شرط است. عرض مى‏كنم لفظ نصب را فراموش كردند اگر ما مى‏گفتيم در رأس قو قضائيه بايد مجتهد عادل باشد، اشكال ايشان متوجه بود با كدام دليل شرعى؟ اما بحث سر نصب است يعنى مقام رهبرى اين كار را مى‏كند بعد از لفظ «نصب» اگر در جمله مى‏آمد «نصب قاضى» بعد مى‏گفتيم رهبر بايد لازم است، لاينفك است قاضى را كه عادل است ذكر كند اگر عادل را ذكر نمى‏كرد، آنجا محل حرف بود اما در رأس قو قضائيه نصب يك فرد به عنوان مجتهد عادل اينجا مى‏بينيم از نظر افتاء و فتوا براى امام وظيفه‏اى معين نكرديم كه فتواى‏شان چيست؟ مى‏خواهيم ببينيم چه كسى را ايشان خوب است نصب بكنند به نظر ما چه كسى را خوب است نصب بكنند؟ ايشان شؤونى دارد مجتهد مفتى آگاه به زمان است، شجاع و مديراست، مدبر است به اين دو صفت كه رسيديم مدير است مى‏خواهد گرداننده باشد و به راه بياندازد و مدبر است عاقبت انديش است. دبر كار و عاقبت كار را مى‏انديشد در اينجا آيا قوه قضائيه‏اى كه مورد انظار مردم است كارهاى مردم، خصومت‏هاى مردم به دست اينها مى‏افتد درست است با قضات عادلى كه دارند و مقاماتى كه عدالت و اجتهاد در آن شرط شده، بدهند به دست يك كسى كه مجتهد نباشد كارپرداز است، مجتهد نباشد. مجتهد باشد، عادل نباشد كه من در عدالت يك خرده گير دارم، موثق باشد كافى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 351
است. بعضى وقت‏ها يك موثقى است كه خيلى توانايى اجتهاد و كارآيى او بيشتر از ديگران است اگر موثق باشد كه اعم باشد، شايد بهتر باشد آن وقت در اينجا از نظر مديريت و مدبريت به نظر مى‏رسد رهبر اين كار را خواهد كرد كه مردم اطمينان داشته باشند اگر در رأس قوه قضائيه غير مجتهدى باشد اين با تدبير مى‏سازد؟ غير عادلى باشد اين با تدبير و مديريت مى‏سازد؟ عمد نظر من اين است و پنج سال هم با همين تأمين مى‏شود من كه رهبر جامعه‏ام، و روى مديريت و تدبير مى‏خواهم كار بكنم پنج سالى را اين پست را به يك نفر وامى‏گذارم در اين پنج سال ماهيت اين شخص خوب روشن مى‏شود اگر توانايى و تدبيرش خوب بود ادامه مى‏دهم و بعد هم قيد كرده‏ام مانع نيست دوباره انتخاب بشود و اگر نه حتى پنج سال هم به نظر من زياد است، براى خاطر احتياط بيشتر كمتر از پنج سال ولى چون آقاى عميد اشاره فرمودند چون در قانون اساسى پنج سال آمده از اين جهت تغيير نمى‏دهيم والا اگر تغيير مى‏داديم بهتر بود كه با دو، سه سال كارآيى اين را ما آزمايش بكنيم.
بنابراين اشكال اول كه چرا مجتهد عادل قيد شده، اگر چرا از نظر شرعى است، اشكال وارد نيست، بحث، بحث تدبير است بحث، بحث اداره است و اين خوب واژه‏اى است براى تدبير و براى اطمينان بخشيدن به مردم خوب مطلبى است اما اگر از نظر شرعى باشد بله ما دليل نداريم، گاهى ممكن است كار قضائى را به دست بگيرد، آن گاه را مى‏گويند آقا به يك مجتهد واگذار كنيد، شما در آن مورد تصدى نكنيد، اگر كه بحث شرعى نبود، اگر بحث تدبير نبود مى‏گفتيم گاهى كه اتفاق مى‏افتد، شما اين كار را نكنيد به يك مجتهد قوى واگذار كنيد بنابراين، اين قيودى كه آمده خوب است، بله فقط گيرى داريم كه تمام قوا به دست اين فرد داده مى‏شود، وزير دادگسترى اينجا چه سمتى دارد؟ جناب آقاى يزدى فرمودند كه در آينده راجع به آن صحبت خواهيم كرد اگر از نيروها چيزى به او داده مى‏شود كه سمت وزارت با آن قدرتى كه از آن استشمام مى‏شود داشته باشد خوب است.
در اينجا من فقط مختصر انتقادى دارم ولى چون هنوز آقايان بحث نكرده‏اند، داخل بحث نمى‏شوم، و السلام.
منشى (يزدى)- جناب آقاى امينى بفرماييد.
ابراهيم امينى- بسم الله الرحمن الرحيم. چون آخر وقت است، خيلى مختصر عرض كنم من به دو نكته اشاره مى‏كنم: يكى اين‏كه در ضمن قدردانى و تشكر از مسؤولين قضائى كشور و اين‏كه واقعاً مشكلات زياد است و با اين وضع، شايد بهتر هم نمى‏شده كار بكنيم و همين مناقشات لفظى كه به نظرم لفظى است، اين مطلب را لازم مى‏دانم تذكر بدهم كه بنده جلوتر فكر مى‏كردم در عين حالى كه دستگاه قضائى كشور بايد مستقل باشد، اما در عين حال جزو اين نظام است و اگر جزو نظام اين صورت نباشد يعنى وزير واقعاً يك حالت آن‏جورى را داشته باشد خوب مشكلات فراوانى به وجود مى‏آيد و اين اصلاحات هم به نظر من در نهايت يك مقدارى مشكلات را حل مى‏كند، اما عاقبت حل نمى‏كند از اين جهت من حرف جناب آقاى موسوى و آقايان را تكرار نمى‏كنم ولى معتقدم كه كميسيون محترم قضائى جدا اين مسأله را حل كنند كه اين دستگاه قضائى، در عين استقلال بايد جزو اين نظام باشد و مشكلاتش به اين‏جور حل بشود و وضع وزارت را.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 352
مطلب دومى كه مى‏خواستم عرض كنم اين است كه ما همان اوايل انقلاب، آن وقتى كه قانون اساسى تدوين مى‏شده، همه آقايان و هم ما يك حالت شورازدگى داشتيم و همه شورا و شورا بود هم در قانون و همه جا اين چيزها فراوان بود بعداً البته مشكلاتى كه به وجود آمد يك مقدارى از اين مشكلات را به گردن شورا گذاشتيم و مخصوصاً نام حضرت امام كه فرمودند تمركز در قوه قضائيه، يك مقدارى مسأله را به اين صورت سوق داد كه به هر حال بايد از جنب شورايى بيرون بيايد، ولى عرض بنده اين است كه آيا واقعاً ضرورت دارد كه ما براى تمركز در قواى قضائى حتماً به اين صورت شورا را كنار بگذاريم و منافع شورا را ناديده بگيريم؟ يعنى عكس العمل آن قضيه سابق يك دفعه برگرديم بگوييم اصلًا شورا هيچ و تمركز فقط به اين است كه يك نفر انتخاب بشود و هم قدرت‏ها بيايد در او متمركز بشود و با اين برنامه وسيعى كه دستگاه قضائى كشور دارد هم مسؤوليت‏ها را به يك نفر بدهيم به نظر مى‏آيد يك مقدار كار دشوار مى‏شود آيا اين عمل كردن به رهنمود حضرت امام ضرورت دارد كه ما شورا را كنار بگذاريم؟ آيا راهى نداشتيم كه با حفظ شورا اين تمركز را به وجود بياوريم؟ من تقسيم مسؤوليت‏ها را عرض نمى‏كنم از باب مثال عرض مى‏كنم من قبلًا خيلى هم فكرش را نكرده‏ام ولى آيا ما نمى‏توانيم كه همين دستگاه قضائى را به همين جورى كه هست باقى بگذاريم و بگوييم اينها در بين خودشان يك فردى را به عنوان رئيس يا مسؤول انتخاب مى‏كنند و هم مسؤوليت‏ها را هم به او بدهيم يعنى تقسيم نكنيم هم مسؤوليت‏ها را به همان فردى بدهيم كه منتخب اينها است در اين صورت اين فرد اولًا با اين افراد مشورت مى‏كند و از منافع شورا برخوردار مى‏شود.
ثانياً اينهايى كه در اين شورا هستند هر كدام‏شان مى‏توانند يك مسؤوليتى را بپذيرند كه مستقيم خود آن رئيس يا آن مسؤول منتخب خودش (ديگر شورايى نباشد كه كارها پيشرفت نكند) همان فرد منتخب خودش يكى از اينها را يك كار مناسبى به او مى‏دهد ديگرى را، كار ديگرى و مشاوره هم با اينها مى‏كند هم از منافع شورا برخوردار است، هم تمركز مى‏آيد در آن فرد و اين يك فايده ديگرى هم كه دارد اين فردى كه منتخب اين جمعيت و شورا است در برابر خود اين شورا مسؤول مى‏شود يعنى خود اينها چون انتخابش كرده‏اند مسؤوليت پيدا مى‏كند در برابر آنها با يك ضوابط و قواعدى و آن اشكالى كه بعضى از آقايان مى‏كردند كه مسؤول قوه قضائيه در مقابل چه دستگاهى مسؤول است؟ آن اشكال هم به اين صورت برطرف مى‏شود علاوه بر اين‏كه يك نوع انتخابى هم در اين انجام داده‏ايم كه قضات كشور هم در اين دخالت دارند، دستگاه قضائى هم در اين دخالت دارد و به علاوه يك چيز ديگرى حالا نمى‏دانم قابل عمل باشد يا نه آن اين‏كه آيا ما نمى‏توانيم همين فردى را كه اينها انتخاب كرده‏اند به عنوان وزير به قوه اجراييه كشور معرفى كنيم و بگوييم كه اصولًا دستگاه قضائى كشور همين‏طورى كه سازمان اطلاعات كشور بايد يك مجتهدى در رأسش باشد اصلًا وزير قضائى كشور بايد يك نفر مجتهد باشد با همان شرايطى كه در همين قانون آمده و اين معرفى بشود به هيأت دولت و به عنوان وزير انتخاب بشود اگر به اين صورت بشود هم ارتباط بين دولت و قوه قضائيه برقرار مى‏ماند، هم در واقع اينها يك شخصيتى پيدا مى‏كنند كه يك كارى را كرده‏اند البته اين احتياج دارد بر اين‏كه يك مقدارى بيشتر رويش فكر بشود، اين فكر ابتدايى بنده است ولى از كميسيون محترم قضائى جدا تقاضا مى‏كنيم كه قضى وزارت را كوچك نگيرند، اين بايد حل بشود بالاخره اين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 353
دستگاه بايد جزو همين نظام باشد و در خاتمه من آن پيشنهادى را كه بعضى از آقايان يادم نيست كى كرده بود كه يك مقدارى از اين مشكلات در اثر اين به وجود آمده كه اين مجموعه در اختيار ما نيست چون ما نمى‏دانيم كه در مورد وزارت چه جور تصميم گرفتند و ساير چيزها اگر آقايان صلاح بدانند دستور بدهند كه اين مجموعه را بگذارند در اختيار تا انسان روى مجموع هماهنگ فكر بكنند والا خوب در نمى‏آيد، در رأى دادن هم آدم نمى‏داند چه كند. و السلام عليكم و رحمة الله.
منشى- آقاى هاشمى بفرماييد.
هاشمى رفسنجانى- بسم الله الرحمن الرحيم. من به عنوان موافق صحبت مى‏كنم صحبت‏هاى مخالفين خيلى‏هايش مسائل خوبى داشت، قابل استفاده بود و راه گشا است در تبيين مجموعه دستگاه قضائى. مخالفت‏هايى كه شد قاعدتاً نبايد منجر به اين بشود كه ما كليات اين را رد بكنيم بايد كليات را بپذيريم چون در كليات ما لفظ را كه تصويب نمى‏كنيم بندها قابل تغيير است و خيلى از اشكالات آقايان هم به اين اصل مربوط نمى‏شود، به اصول ديگرى مربوط مى‏شود كه آنجا مى‏توانيم حل بكنيم اشكال اصلى ناشى از همين شيوه كار كميسيون است كه جدا كرد مسأله را من در آن بحث آيين‏نامه اينجا تأكيد داشتم حالا هم مى‏بينم همين‏طور است ما اگر گزارش يك موضوع را تفكيك بكنيم همين وضع پيش مى‏آيد كه الان پيش آمده. بسيارى از بحث‏هايى كه الان شد به اين دليل است كه اصول ديگر را ما نمى‏دانيم چگونه مى‏خواهند اصلاح بكنند؟ اگر آنها هم آمده بود شايد خيلى از بحث‏ها الان زائد بود بنابراين ديگر خواهش مى‏كنيم بقى گزارش‏هايى كه مى‏آيد يك موضوع را كامل بياورد حالا آقايان به اين جهت آورده‏اند كه خوراكى به جلسه داده باشند و بحثى شروع بشود اين هم قابل تقدير است اما اشكالاتى كه آقايان كردند مثلًا اجتهاد، خوب آقايان اشكال‏شان اين است كه اجتهاد لازم نيست يعنى شرط لازم واجب شرعى نيست شايد خيلى هم در استدلال‏هاى موافقين نيست كه واجب شرعى است كه ما اينجا مجتهد مطلق بياوريم اما اين‏كه قيد خوبى است و فوايدى دارد اين را كه نمى‏شود منكر شد يعنى يك مستحب بسيار اكيدى است، بلكه لازم عرفى است آن استدلال‏هايى كه جناب آقاى اردبيلى فرمودند كه دستشان هم در كار است و ديگران هم گفتند به هر حال اگر مجتهد عادلى ما داشته باشيم كه آگاه به امور قضاء باشد تحقيقاً بهتر از غير مجتهد است ممكن است اشكال شما اين باشد كه ممكن است گيرمان نيايد اگر اشكال اين باشد كه گير نمى‏آيد اين هم واقعيت ندارد چون الان دستگاه قضائى ما روى شاخ اجتهاد مى‏چرخد خيلى از مجتهدين آنجا هستند و بعيد است كه در جامع اسلامى ما، يك مجتهد گيرمان نيايد اين را ما بعيد مى‏دانيم بنابراين مجتهد قاعدتاً در آينده گير مى‏آيد و ما به خاطر پيدا كردن يك نفر گير نخواهيم كرد لذا اين شرط مستحب خوب مفيد را ما بكنيم اينجا براى قدرت نظام قضائى‏مان. حالا اين‏كه آقايان روى وزير صحبت كردند، خوب ما به جايى مى‏رسيم كه روى اختيارات وزير صحبت مى‏كنيم يكى از اعتراضاتى كه بعضى از آقايان مخالف داشتند همين آقاى امينى هم كه اخيراً فرمودند مسأله شورا است اگر منظورتان شورا به صورت شكل فعلى است. واقعاً تجربه همه به اتفاق اين است كه اين خوب نيست. يعنى اين‏كه بنشينند و هم مسائل را اينها رأى بگيرند اگر مخالفت شد نتوانند كار بكنند. ما ضرر كرديم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 354
از اين شورا. اگر منظورتان آن‏چه كه آقاى امينى در آخر تصوير كردند شوراى مشورتى است؟ اين هنوز دير نشده، يعنى شما مى‏توانيد بعد بگوييد مثلًا رئيس ديوان‏عالى كشور، دادستان و وزير مجموعاً با رئيس قو قضائيه شوراى مشورتى دارند، مشورت مى‏شود ولى تصميم نهايى را بايد رئيس بگيرد چون بالاخره ما در يك جلسه كه نشستيم آخرش تصميم را بگيريم اين‏جور نباشد كه بلند بشويم و امور قضائى‏مان راكد بماند پس اين هم نگذشته، ما مى‏توانيم به كليات رأى بدهيم بعداً در اصول ديگر يا همين‏جا پيشنهاد بدهيم كه اين مجموعه به صورت شوراى مشورتى در اختيار ... و مكلف هم باشد رئيس كه با اينها مشورت كنند كه اين هم عملى است اگر ما الان را رد كنيم واقعاً ديگر تمركز شكل ديگرى كه آقايان به نظرشان شكل جديدى آقاى امينى مطرح كردند كه من نمى‏دانم حالا آن چقدر بشود يا نه اين‏كه اصلًا به صورت وزارت مسأله را مطرح كنيم و رئيس قو قضائيه وزير مجتهد عادل باشد ما در صدا و سيما هم همين بحث را داشتيم طرفداران جدى هم داشت در كميسيون. البته آنجا رأى نياورد حالا اين هم قابل بحث هست، منتها اينجا كه خوب تجربه گذشت ما و چيزهاى ديگر نشان مى‏دهد كه رئيس قو قضائيه را بگذاريم در اختيار يكى از وزراء باشد در دولت و تحت رياست رئيس جمهور يا نخست وزير و با رأى‏گيرى از مجلس بخواهد بيايد در دستگاه قضائيه من خيال مى‏كنم ديگر استقلال به آن معنايى كه در ذهن ماها است نمى‏شود، آن استقلال واقعى نمى‏شود.
مشكلات مالى كه آقايان موافقين گفتند اين مسأله مهمى است يعنى تدارك قو قضائيه يك اصل بسيار مهمى است كه لابد در اصول بايد يك فكرى برايش بكنيم آن‏كه آقاى نورى اشاره كردند كه الان اين وظايف مخلوط است، انصافاً مخلوط است اگر در اصول ديگر بتوانيم اينها را از هم تفكيك بكنيم، چيزهايى كه مربوط به قضا نيست بگيريم از قوه قضائيه، آنهايى كه مربوط به قضا است و جاهاى ديگر است بدهيم به آنها ديگر تجربه ده سال كافى است براى ما كه بتوانيم بفهميم چه چيزهايى كجا بايد متمركز باشد؟ يا تكليفش را لااقل روشن كنيم همين حالا ما معمولًا در جلسه سران قوا از وزارت اطلاعات، از سپاه، از وزارت كشور دائماً شكايت داريم، مشكلات آنها دارند در رابطه با دستگاه قضائى و دستگاه قضائى هم مشكلات دارد راجع به آنها. دائماً با ريش سفيدى و با مايه گذاشتن از اختيارات امام امثال اينها حل مى‏كنيم كه اينها هم ديگر شايسته نظام ما نيست، بعد از ده سال ديگر ما بايد اينها را در يك جايى بگنجانيم البته در اصول بعدى مى‏آوريم و در مجموع من خيال مى‏كنم آقايان موافقت كنند كه اين رأى بياورد و از اين بحث‏ها استفاده بكنيم برويم حل بكنيم مسأله را، آن چيزهايى كه اينجا استفاده كرديم اينها را برويم حل بكنيم.
منشى (محمد يزدى)- وقت امروز تمام شده ولى هنوز موافقين و مخالفين بايد صحبت كنند بحث خيلى داريم و وقت هم هنوز خيلى هست.
نايب رئيس (هاشمى رفسنجانى)- امروز وقت‏مان تمام شده اين جلسه را ديگر ختم مى‏كنيم، مى‏گذاريم براى جلس بعد.
حسين هاشميان- وقت من محفوظ باشد.
منشى (محمد يزدى)- از آقايانى كه نام نوشته‏اند دو نفر ديگر هستند، آقاى هاشميان‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 355
در مخالفت، آقاى حبيبى وزير دادگسترى در موافقت.
نايب رئيس (هاشمى رفسنجانى)- خيلى خوب در جلسه آينده آن آقايانى كه كمتر از ده دقيقه صحبت كرده‏اند حق صحبت كردن دارند ما براى جلس بعد حقشان را محفوظ مى‏داريم.
                        3- پايان جلسه و تاريخ تشكيل جلسه آينده‏

رئيس- ختم جلسه اعلام مى‏شود فردا ساعت چهار بعد از ظهر ان شاء الله تشريف فرما مى‏شويد.
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 357
                        جلسه دهم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و سيزده دقيقه روز پنجشنبه بيست و هشتم ارديبهشت ماه 1368 هجرى شمسى مطابق با دوازدهم شوال المكرم 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- بيانات آقاى رئيس (آيت الله مشكينى)
3- تصويب كليات گزارش كميسيون شماره (2)
4- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 358
                        1- اعلام رسميت جلسه و تلاوت آياتى از كلام الله مجيد

رئيس- بسم الله الرحمن الرحيم. با حضور هجده نفر جلسه رسميت دارد. دستور جلسه را اعلام بفرماييد.
منشى (دكتر حسن ابراهيم حبيبى)- بسم الله الرحمن الرحيم. دستور دهمين جلسه عمومى شوراى بازنگرى قانون اساسى بعد از ظهر روز پنجشنبه 28 ارديبهشت ماه 1368 مطابق با 12 شوال 1409:
1- دنباله رسيدگى به گزارش شور اول كميسيون بررسى مربوط به تمركز در مديريت قو قضائيه به شوراى بازنگرى قانون اساسى در خصوص اصول 156- 157 و 158.
2- طرح الحاق يك ماده به آيين‏نامه داخلى شوراى بازنگرى قانون اساسى.
3- طرح مسائل كلى.
رئيس- آقاى نورى چند آيه از قرآن تلاوت بفرماييد.
حجت الاسلام نورى:
                        اللهم صل على محمد و آل محمد

                        اعوذ بالله من الشيطان الرجيم‏

                        وَقَفَّينَا عَلَى آثَارِهِمْ بِعِيسَى ابْنِ مَرْيمَ مُصَدِّقًا لِمَا بَينَ يدَيهِ مِنَ التَّوْرَاةِ وَآتَينَاهُ الْإِنْجِيلَ فِيهِ هُدًى وَنُورٌ وَمُصَدِّقًا لِمَا بَينَ يدَيهِ مِنَ التَّوْرَاةِ وَهُدًى وَمَوْعِظَةً لِلْمُتَّقِينَ* وَلْيحْكُمْ أَهْلُ الْإِنْجِيلِ بِمَا أَنْزَلَ اللَّهُ فِيهِ وَمَنْ لَمْ يحْكُمْ بِمَا أَنْزَلَ اللَّهُ فَأُولَئِكَ هُمُ الْفَاسِقُونَ* وَأَنْزَلْنَا إِلَيكَ الْكِتَابَ بِالْحَقِّ مُصَدِّقًا لِمَا بَينَ يدَيهِ مِنَ الْكِتَابِ وَمُهَيمِنًا عَلَيهِ فَاحْكُمْ بَينَهُمْ بِمَا أَنْزَلَ اللَّهُ وَلَا تَتَّبِعْ أَهْوَاءَهُمْ عَمَّا جَاءَكَ مِنَ الْحَقِّ لِكُلٍّ جَعَلْنَا مِنْكُمْ شِرْعَةً وَمِنْهَاجًا وَلَوْ شَاءَ اللَّهُ لَجَعَلَكُمْ أُمَّةً وَاحِدَةً وَلَكِنْ لِيبْلُوَكُمْ فِى مَا آتَاكُمْ فَاسْتَبِقُوا الْخَيرَاتِ إِلَى اللَّهِ مَرْجِعُكُمْ جَمِيعًا فَينَبِّئُكُمْ بِمَا كُنْتُمْ فِيهِ تَخْتَلِفُونَ* وَأَنِ احْكُمْ بَينَهُمْ بِمَا أَنْزَلَ اللَّهُ وَلَا تَتَّبِعْ أَهْوَاءَهُمْ وَاحْذَرْهُمْ أَنْ يفْتِنُوكَ عَنْ بَعْضِ مَا أَنْزَلَ اللَّهُ إِلَيكَ فَإِنْ تَوَلَّوْا فَاعْلَمْ أَنَّمَا يرِيدُ اللَّهُ أَنْ يصِيبَهُمْ بِبَعْضِ ذُنُوبِهِمْ وَإِنَّ كَثِيرًا مِنَ النَّاسِ لَفَاسِقُونَ* أَفَحُكْمَ الْجَاهِلِيةِ يبْغُونَ وَمَنْ أَحْسَنُ مِنَ اللَّهِ حُكْمًا لِقَوْمٍ يوقِنُونَ‏

                         (صدق الله العلى العظيم)

                         «از آيه 46 تا 50 سور مائده»

نمايندگان- طيب الله انفاسكم. جزاكم الله بالخير- احسنت.
                        2- بيانات آقاى رئيس (آيت الله مشكينى)

رئيس- بسم الله الرحمن الرحيم‏
الحمد لله و الصلوة و السلام على رسوله و آله، اللهم انظقنا بالهدى و الهمنا التقوى و وفقنا للتى هى ازكى و استعملنا بما هو ارضى.
ابتدائاً ما تشكرى از ملت داريم كه به وسيله نامه، وسيله تلفن و امثال اينها از اين كارى كه امام امت دام ظله به اين هيأت واگذار كرده‏اند استقبال كرده‏اند و حاضر شده‏اند نامه‏هايى به ما بنويسند و پيشنهادهايى كرده‏اند و ارائه طريق كرده‏اند حتى اعتراض كرده‏اند كه هم اينها قائل تقدير و تشكر است، براى اين‏كه كاشف است از توجه آنها به كار خودشان و ما از توجه ملت خوشحاليم و توجه ملت را پشتوانه كارهاى خود مى‏دانيم مع توكل على الله، و ما ان شاء الله قول مى‏دهيم به ملت‏مان كه تمام توان خودمان را در اين امر خطير كه به ما محول شده است مضايقه نكنيم و از خداوند ان شاء الله يارى و نصرت مى‏طلبيم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 359
مطلب ديگر تبريك سفر با عظمت برادر عزيزمان رياست محترم جمهورى اسلامى ايران است، سفرى كه بحمد الله بسيار خوب و به جا بوده ما اين سفر را تبريك عرض مى‏كنيم و تشريف فرمايى ايشان را به سلامتى خير مقدم مى‏گوييم. البته توجه داريد كه اين سفر، سفر فرد نبود كه يك فرد عادى مسافرت كند بلكه سفر يك رئيس جمهورى هم نبود كه به نحو متعارفى در دنيا انجام مى‏گيرد به عقيد ما به يك تعبير اين يك سفر سياسى، تبليغى است كه انجام گرفته است يا به تعبير ديگر، سفر يك روحانى مذهبى به منظور انجام مراسم دينى، اهداف دينى انجام گرفته است، يك سفر مبلغى از مبلغين اسلام بوده كه پس از قرن‏ها چنين مسافرتى اتفاق مى‏افتد و بالاخره سفر صادر كنند انقلاب بوده اين يكى از بهترين مصاديق صدور انقلاب ما است كه انجام يافته است و چقدر شباهت دارد كه پيامبر گرامى ما در دهه اول نهضت‏شان يك رقم مشى داشتند و در دهه دوم‏شان شروع كردند به ابلاغ احكام به جاهاى دوردست و مواردى ديگر و اين دهه دوم ما هم بحمد الله همين جورى شده است و بالاخره اين سفر نزد ما خيلى پرارزش است، سفر مال هم ملت است، سفر مال هم ما است و ان شاء الله بعد از اين و در آينده نزديكى هم نظير اين سفر را ان شاء الله مشاهده خواهيم كرد و انقلاب ما از اين راه و راه‏هاى ديگر همه جا خواهد رفت و اميدواريم اثر به سزايى از اين انقلاب در همه جا ديده شود.
ما هم از اين دنيا برويم از خداوند مى‏خواهيم كه انقلاب ما فراگير شود و دنيا را متوجه به اسلام كند و دنيا را متوجه به حال مسلمين كند دنيا امروز به خاطر همين مطالب است كه توجه به اسلام كرده است، قرآن در ميان مردم عظمت پيدا كرده است حداقل يك عده‏اى به اين متوجه شده‏اند كه اين چه مسلكى است، اين چه مذهبى است، اين چه كتابى است؟ خداوند ان شاء الله توفيق بدهد و اين نكته را ناگفته نگذارم هم اين موفقيت‏ها و هم اين حركت‏ها و هم اين قيام‏ها در ساى رهبر عظيم الشأن ما است، در ساى اخلاص آن مرد عظيم است، آن مرد بزرگ است خداوند عمرش را مستدام بدارد و اين نعمت را براى ما طولانى بفرمايد و اين اخلاص آن مرد است «وَمَا أُمِرُوا إِلَّا لِيعْبُدُوا اللَّهَ مُخْلِصِينَ لَهُ الدِّينَ»، الحمد لله رب العالمين. دستور جلسه را بفرماييد.
                        3- تصويب كليات گزارش كميسيون شماره (2)

نايب رئيس (هاشمى رفسنجانى)- آقايانى كه ديروز صحبت كردند و باز امروز هم مى‏خواهند صحبت كنند فقط آن چند دقيقه‏اى را وقت دارند كه كمتر از ده دقيقه صحبت كرده‏اند توجه بفرماييد سقف صحبت ده دقيقه است، به ترتيب بفرماييد.
منشى (دكتر حبيبى)- آقاى هاشميان پنج دقيقه وقت دارند كه به عنوان مخالف صحبت مى‏فرمايند.
حسين هاشميان- بسم الله الرحمن الرحيم. ديروز من بخشى از صحبت خود را عرض كردم، امروز راجع به فرمايش سه بزرگوار جناب آقاى مشكينى و آقاى موسوى اردبيلى و آقاى خزعلى و اشاره‏اى هم به فرمايش آقاى هاشمى مى‏كنم:
چون گاهى سؤال مى‏شد كه منظور من چيست وقتى مى‏گويم لزومى ندارد «مجتهد» باشد، مدير و مدبر و خبير باشد؟ البته اجتهاد و مجتهد هم اگر ما داشته باشيم در رأس هم كارها بگذاريم بسيار خوب، من همان‏طور كه عرض‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 360
كردم، اينجا دوتا ايراد دارم يكى اين‏كه اينها كارهاى ادارى است حالا راجع به تنظيم لوايح قضائى كه آقاى موسوى اردبيلى هم فرمودند عرض مى‏كنم كه آن هم «اجتهاد» شرطش نيست و ايراد من اين است كه اولًا اينها كارهاى ادارى است و ضرورتى ندارد «مجتهد» باشد ضمن اين‏كه ما دست‏مان را نبنديم، شما اگر هم بخواهيد مجتهد عادل را ذكر بكنيد فرضى را براى روزى كه مجتهد عادل را نداشته باشيم يا مجتهد عادل را داشته باشيم مدير و مدبر را نداشته باشيم براى فرد ديگرى كه قريب الاجتهاد باشد، مسائل قضائى را خوب بداند و آگاه باشد، مسائل حقوقى را خوب بداند اقلًا براى آن فرد جا را باز بگذاريم و راه را طورى نبنديم كه اگر روزى شما اين شرايط را در فردى پيدا نكرديد راه‏تان بسته باشد.
فرمايش جناب آقاى مشكينى و آقاى موسوى اردبيلى كه گفتند در اين بندهايى كه ذكر شد اجتهاد شرط است و بايد باشد من عرض مى‏كنم خير چنين چيزى نيست! ببينيد «ايجاد تشكيلات لازم در دادگسترى به تناسب مسؤوليت‏هاى اصل يكصد و پنجاه و ششم» كجاى اينجا «اجتهاد» شرط است؟ من نمى‏دانم! كسى كه فضل داشته باشد و قدرت چارت نويسى و قدرت تشكيلات نويسى داشته باشد، آن هم تازه نه خودش، چون كار را ديگران مى‏كنند او در نهايت ممكن است امضاء بكند يا نه، قانون بايد پيش‏بينى بكند ممكن است امضاء مقام بالا هم لازم نباشد.
 «ايجاد تشكيلات لازم در دادگسترى» اين‏كه كار قضائى ندارد «تهيه لوايح قضائى متناسب با جمهورى» كه فرض شاخص آن اين است كه جناب آقاى موسوى، جناب آقاى مشكينى اشاره كردند كه چون كسى كه مى‏خواهد لايح قضائى تهيه كند بايد در امور قضا وارد باشد، ما هم مى‏گوييم وارد بايد باشد، اما اجتهاد از كجا؟
خوب، البته كسى كه قريب الاجتهاد باشد، كسى كه در مسائل قضائى ورود داشته باشد، اقوال مشهور را در مسائل قضا بداند و جاى اختلاف را بداند، همين ديگر كافى است، ديگر لزومى ندارد كه حتماً مجتهد باشد و يك بعد از ترتيب لايحه قضائى عبارت نويسى آن است، حقوقدانى آن است، خوب در اينجا ممكن است بگوييد حقوقدانى هم يك شق قضيه است، اينها در بستر قو قضائيه كار كارشناسى مى‏شود و كارشناسانى هستند كه از نظر حقوقى عبارات را مشخص مى‏كنند و كسى هم كه در رأس قرار مى‏گيرد بايد به مسائل قضائى وارد باشد، شرطش اجتهاد نيست ما نمى‏گوييم مجتهد نباشد، اگر باشد كه خيلى خوب است عرض ما اين است (همان‏طور كه آقاى مشكينى اشاره كردند) كه شما يا وظيفه ديگرى را بگذاريد كه كار قضائى باشد بعد بگوييد در رأس آن مجتهد عادل باشد.
اينجا به آن معنا كار قضائى نيست، ده‏تا لايحه را مى‏خواهند تنظيم كنند بياورند مجلس براى تصويب، بعد راجع به «استخدام قضات عادل» تشخيص «عادل» بينه است يا با معاشرت مشخص مى‏شود يا با شياع مفيد للعلم مشخص مى‏شود؟ بنابراين، اين هم كار قضائى نيست.
تشخيص «قاضى شايسته» را حتماً مجتهد بايد بدهد؟ غير مجتهد نمى‏تواند تشخيص قاضى غير شايسته را بدهد؟ آن هم مطمئناً شما در تمام پست‏هاى قضائى‏تان كه مجتهد نداريد، شما الان در تمام كادر قضائى‏تان چقدر مجتهد داريد؟ به هر حال تشخيص يك قاضى شايسته‏اى كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 361
منصوب باشد اين كارى است كه از غير مجتهد هم ساخته است يا راجع به عزل و نصب آنها، كه به نظر من كلمه «مجازات» هم به دنبال آن بايد بيايد كه نيامده و بايد پيشنهاد بشود، عزل و نصب قضات و اين‏كه فلان قاضى حكمى را برخلاف داده البته «عن عمد» و فساد ايجاد كرده آن را شما تشكيلاتى مثل دادسراى انتظامى قضات خواهيد داشت يا چيز ديگرى را در قانونتان پيش‏بينى مى‏كنيد كه گروهى هستند تشخيص مى‏دهند بعد تشخيص آنها مى‏آيد به نظر فردى مى‏رسد كه قريب الاجتهاد است، فاضل است مبانى قضائى را لزومى ندارد به صورت اجتهاد بداند، مبانى را بداند كافى است و بنابراين هم مى‏تواند عزل و هم مى‏تواند نصب بكند.
پس هيچ يك از اينهايى كه جناب آقاى مشكينى و جناب آقاى موسوى اردبيلى فرمودند منحصر در اجتهاد نيست يعنى يك مجتهد اين كارها را بكند و راجع به تعيين مشاغل و ترتيب آنها كه اينها اصلًا مسائل استخدامى و ادارى هستند و كار مجتهد عادل نيست وانگهى شما در رأس، بگذاريد «مجتهد عادل» آيا مى‏خواهيد او در جايى مسؤول باشد يا نه؟ آيا مسؤول بودن خلاف استقلال قو قضائيه است؟ نه!
براى اين‏كه هر سه قو شما مستقلند، هيچ قوه‏اى در قو ديگر دخالت نمى‏كند، معنى استقلال چيست؟ معنى استقلال در قواى سه‏گانه ما اين است كه در كار همديگر دخالت نكنند معنى استقلال در قاضى اين است كه قاضى باعلم خودش، با بينه، با چيزهايى كه در دست دارد قضاوت كند و هيچ كس نمى‏تواند به او دستور بدهد كه آقا شما برخلاف علمت عمل كن! تو اين‏جورى قضاوت كن! تو با اين بينه قضاوت كن! مربوط به علم خودش هست و استقلال قو قضائيه هم يعنى اين. يعنى كسى نتواند به او دستور بدهد كه چه بكند.
بنابراين خودش با ادله‏اى كه دارد قضاوت مى‏كند خيلى خوب، اگر در رأس، شما يك «مجتهد» بگذاريد خوب هر روز مجلس از او سؤال بكند، جاى ديگر از او سؤال بكند، مسؤول باشد بنابراين بنده باز عرض مى‏كنم اگر شما بخواهيد «مجتهد عادل» را بگذاريد راه را براى غير مجتهد هم باز بگذاريد. و السلام.
نايب رئيس (هاشمى رفسنجانى)- موافق صحبت كند.
محمد امامى كاشانى- بسم الله الرحمن الرحيم. مسأله «مجتهد» اين نيست كه ما بگوييم كه اين لازم هست يا لازم نيست از نظر اين‏كه مى‏تواند تشكيلات را غير مجتهد هم بدهد، بحث اين است كه تشكيلاتى كه الان درست شده به عنوان اين‏كه مى‏خواهد قانون اساسى تتميم بشود و متمم داشته باشد بحث اين است كه تسهيلاتى به وجود بيايد، اصلًا بحث اين است.
ما ببينيم به چه وسيله «تسهيلات» به وجود مى‏آيد، اين‏كه ما بگوييم مجتهد نباشد مثل اين است كه بگوييم لازم نيست وزير دادگسترى حقوقدان باشد يك مهندس بشود وزير دادگسترى! و اگر يك مهندس هم وزير دادگسترى بشود بالاخره مى‏تواند تشكيلاتى بدهد ولى حقوقدان تماسش با امور حقوقى است، اگر بخواهيم كار حقوقى مرتب بشود، روى روال صحيحى انجام بشود بايد حقوقدان باشد اگر بخواهيم امور دفاعى به صورت مطلوبى اجرا بشود بايد وزير دفاع شخص پخته‏اى باشد، اين خيلى روشن است اگر فردى بخواهد با قضات اين مملكت سروكار داشته باشد كه اين قضات يا مجتهدند يا قريب الاجتهادند اين بايد يك آدمى باشد كه اگر گفتند
                        صورت مشروح مذاكرات شوراى بازنگرى قانون اساسى(جلسه‏14-1)، ص: 362
قاضى اين شهر فلان اشكال را دارد و او را خواستند و آمد دوتا كلمه كه حرف زد بفهمد اين آدم تا چه اندازه مايه دارد نه اين‏كه او را بفرستد نزد فلان آقا كه ببيند معلوماتش چقدر است، بحث راجع به اين است كه تسهيلات بشود، تشكيلاتى به وجود بيايد، كارها را آسان بكند اگر ما بخواهيم «مجتهد» را برداريم كار را خيلى مشكل مى‏كنيم، اين يك مطلب.
مطلبى هم كه ديروز جناب آقاى موسوى اردبيلى به آن اشاره كردند، مطلب بسيار متينى است كه مردم زير بار افرادى مى‏روند كه او را از خودشان برتر بدانند اين يك چيز طبيعى است بنابراين ما نبايد به هيچ وجه دوروبر «غير اجتهاد» برويم به اين معنا كه بگوييم قيد «اجتهاد» را برداريم.
نكته‏اى كه من مى‏خواهم عرض كنم در رابطه با اصل 164 است اين‏كه اينجا بگوييم عزل و نصب دست يك فرد باشد بدون قيد و شرط، بايد اصل 104 ... البته اصل 104 هم نيامده شايد اين مطلبى هم كه ديروز جناب آقاى هاشميان مى‏فرمودند كه بايد تمام اين مطالب دنبال هم بيايد تا بتوانيم نظر بدهيم در آنجا مى‏گويد كه قاضى را اگر بخواهند عزل كنند محكمه بايد بررسى كند، بر محكمه ثابت بشود عزلش بايد به وسيله محاكمه باشد اگر قاضى بخواهد از محلى به محل ديگر منتقل بشود اين بايستى بررسى شود و به اتفاق آراء شوراى عالى قضائى باشد كه اين «به اتفاق آراء» در اين اصل كه در شوراى نگهبان هم تصويب شده به آن آخرى يعنى نقل و انتقال قاضى مى‏خورد نه به عزل قاضى، بنابراين نقل و انتقال قاضى يا عزل قاضى را همين‏طور بى‏قيد و شرط به دست يك فرد دادن اين به نظر مى‏رسد كه كار جالبى نباشد، اين‏طور كه ما اطلاع داريم در دنيا هم اين‏جورى نيست كه عزل و نصب و انتقال بى‏قيد و شرط و بى‏هيچ ضابطه‏اى دست يك نفر مطلقاً باشد.
البته به آن اصل بايد برسيم ببينيم كميسيون‏ها در آن اصل چگونه صحبت مى‏كنند، در آنجا بايد بحثش را بكنيم كه اين طبعاً بايد عزلش با محاكمه باشد و نصب و انتقالش هم به نظر مى‏رسد يك گروهى بايد مشورت بكنند و رئيس قو قضائيه با مشورت آنها اين كار را انجام بدهد كه در آنجا بحثش را مى‏كنيم، من ديگر عرضى ندارم.
منشى (حبيبى)- مخالف اسم ننوشته ولى چند نفر موافق ثبت نام كرده‏اند.
نايب رئيس (خامنه‏اى)- موافقين حالا صحبت كنند تا وقتى كه جلسه اشباع بشود، آقاى حبيبى بفرماييد.
منشى (ابراهيم حبيبى)- آقاى نجفقلى حبيبى از ديروز فقط پنج دقيقه ديگر وقت دارند كه الان صحبت مى‏فرمايند.
نجفقلى حبيبى- بسم الله الرحمن الرحيم. بعد از بحث‏هاى جلسه ديروز كه مباحثى در مورد قو قضائيه و تمركز در آن مطرح شد يكى دو سه‏تا مسأله ديگر بود كه من خواهش مى‏كنم حالا كه قرار است اينها بررسى بشود ان شاء الله با جديت بررسى بشود! يكى «استقلال قو قضائيه» كه به هر حال مورد نظر هست اگر قرار است خيلى جدى گرفته بشود ظاهراً به يك سلسله مسائل ديگرى وابسته است كه بايد آنها هم حل بشود و به همين دليل با اين مصوبه‏اى كه الان هست شايد نتوانيم ما به آن اهداف برسيم.
يكى از مشكلات قو قضائيه در طول مدتى كه مشغول كار بوده مسأله قوانينى بوده كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 363
مورد نيازش بوده و در اختيارش نبوده، بسيارى از اوقات مسؤولين معظم عالى قو قضائيه از نداشتن قانون در دسترس‏شان گله كرده‏اند.
خوب، قانونى كه آنها مى‏خواهند بنويسند در دست مجلس است گاهى هم حتى ادعا مى‏شود كه لوايحى را كه آنها تنظيم كرده و به مجلس داده‏اند خيلى طول كشيده، حالا مصداق و موارد اين قضيه چندتا است من الان حضور ذهن ندارم ولى به هر حال اين قضيه‏اى بوده كه مكرر مطرح شده است.
ظاهراً يكى از چيزهايى كه بايد اينجا حل بشود همين است اگر استقلال هست، اگر اينها بيايند بگويند كه اصل كار ما كه قوانين در گرو قو مقننه هست اين را چه جورى بايد حل بكنيم؟ بعضى اوقات ممكن است اجازه بدهند خود آن سران قو قضائيه قانون‏هايشان را تنظيم بكنند، لوايح را ديگر به مجلس نياورند، يا لااقل اينجا جايى منظور بشود كه كميسيون حقوقى مجلس اينها را به صورت مستقل تصويب كند، چون كه بسيار تخصصى‏اند و حجم‏شان هم بسيار زياد است، بخواهد بيايد در جلسات علنى مجلس، ماده به ماده بحث بشود شايد خيلى طول بكشد.
ما مكرر هم اين‏جور داشته‏ايم مثلًا قانون مدنى را در سال 1361 داده‏ايم كميسيون تصويب كرده، به مدت 5 سال هم داده براى اجرا، بعد حالا به هر دليلى يا قو قضائيه نرسيده يا مجلس نرسيده بعد از پنج سال كه مدتش تمام شده اين اواخر بعضى از قضات مى‏گفتند كه ما ديگر به اين عمل نمى‏كنيم چون اين مشروعيتش را از دست داده، پنج سالش تمام شده و پنج سال دومش حالا چه مى‏شود يا آيين دادرسى كه طولانى است يا بعضى از قوانين ديگر مثل قانون تجارت كه هنوز مسأله‏اش مبهم مانده است اينها يكى از مواردى است كه براى استقلال قو قضائيه بايد راه صحيحى برايش (حالا كه دارد مطرح مى‏شود) انديشيده بشود.
يكى ديگر از مسائلى كه هست آن دستگاه‏هاى اجرايى است كه ابزار كار قو قضائيه هستند اعم از نظامات ادارى كه براى كارمندان و دست‏اندركاران ادارى قوه قضائيه است كه خوب آن ناهم‏آهنگى‏هايى كه ديروز اشاره شد ممكن است به وجود بياورد و اينها سازماندهى دقيقى بايد بشود و يا نيروهاى انتظامى كه اينها لازم دارند، وقتى شهربانى يا ژاندارمرى كه عامل اجراى اينها هستند و اصل و اساس اين دوتا دستگاه در اختيار قو مجريه است، درست است كه اسمش ضابطين قو مقننه يا دادگسترى هستند ولى اصل كارشان در اختيار قو مجريه است بنابراين، اين را هم خواستم خواهش بكنم كه به نحوى در تدوين جديد و تنظيم جديد مورد ملاحظه قرار بگيرد كه اشكالاتى كه احياناً در جريان عمل معلوم شده اينها كاملًا حل و فصل بشود، متشكرم.
رئيس- آقاى توسلى بفرماييد.
محمدرضا توسلى- بسم الله الرحمن الرحيم. مسأله‏اى كه برادران عزيز در باب مخالفت اين مسأله را ذكر كردند به نظر من راجع به مخالفت بعضى از اصول قو قضائيه است، نه در رابطه با اين مسأله تمركز در مديريت، مثلًا يكى از اشكالات اين بود كه «نظارت بر حسن اجراى قوانين» اين مربوط به اصل يكصد و پنجاه و ششم است كه مربوط به اين مسأله تمركز در مديريت نيست و همين‏طور يكى «ايجاد تشكيلات لازم در دادگسترى» اين در همان اصل‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 364
157 هم در قبل بوده است منتهاى مراتب در همان‏جا هم شوراى عالى قضائى افرادش مجتهد عادل بودند، رئيس ديوان عالى كشور مجتهد عادل بودند، دادستان كل كشور مجتهد عادل بوده است اشكالات نه در مورد تمركز در مديريت است اين‏كه ما الان جلسه تشكيل داده‏ايم براى اين مصوب كميسيون كه تمركز در مديريت باشد، براى اين است كه مى‏خواستيم اين مسأله‏اى كه منجر به اينجا شده است و اشكالاتى كه در قو قضائيه بايد برطرف بشود مسأله تمركز در مديريت بوده است نه مسأله اشكالات ديگرى كه در اصول قو قضائيه هست.
رئيس- جناب آقاى خامنه‏اى بفرماييد.
سيد على خامنه‏اى- بسم الله الرحمن الرحيم. بنده از نظرات آقايان مخالفين چندان مطلع نيستم مگر همين اندازه‏اى كه آقاى هاشميان الان بيان كردند لذا يكى دو نكته در حول و حوش بيانات ايشان به ذهنم مى‏رسد كه عرض مى‏كنم.
اشكال شرط اجتهاد را ايشان به اين صورت كردند كه فرض كنيم روزى را كه مجتهد نداشته باشيم اين فرض يك فرضى است بسيار مستعبد بلكه محال. در جامعه‏اى مثل جمهورى اسلامى كه اساس نظام در فقاهت هست و حوزه‏هاى علميه به تربيت فقيه مشغول هستند اين فرض كه ما تصور كنيم يك روزى در كشور مجتهد عادلى كه قدرت ادار يك قوه‏اى را مثل قو قضائيه نداشته باشد وجود ندارد اين فرض اصلًا يك فرض غير معقولى است اگر روزى به آنجا رسيديم كه يك مجتهد نداشته باشيم كه اين خصوصيات را داشته باشد، خوب البته رهبر تصميم خواهد گرفت، نمى‏شود ما در اساس كار به گمان اين‏كه ممكن است يك روزى مجتهدى اين چنين نداشته باشيم شرط اجتهاد را كه بسيار هم مهم است برداريم فرض كنيم مثلًا طبابت را از رياست بيمارستان برداريم در حالى كه در بيمارستان زياد غير طبيب نبايد كار بكنند اصلًا بيمارستان بدون طبيب اصلًا معنى ندارد، قو قضائيه بدون فرد مجتهد اصلًا معنى ندارد.
نكت دوم اين است كه ...
هاشميان- حرف ما اين نيست، وظايفى كه مشخص كرده‏اند وظايف مجتهد نيست.
نايب رئيس (خامنه‏اى)- شرط اجتهاد را شما نفرموديد كه لازم نيست براى مديريت قو قضائيه؟ فرض روزى كه مجتهد نداشته باشيم را شما فرموديد حرف اول‏تان اين بود كه فرض كنيد يك روز مجتهد نداشته باشيم مگر بگوييد اين را ما نگفتيم اين را كه خوب فرموديد، ما داريم جواب آن قسمت را حالا مى‏دهيم جواب آن بحث‏هاى ديگرتان را خوب آقايان دادند و فكر مى‏كنيم كه لازم نيست تكرار بشود يك نكت ديگرى كه مهم است اين است كه در قو قضائيه تعداد زيادى مجتهدين آنجا خواهند بود رياست اين مجتهدين و مديريت امور اين همه مجتهد با كسى كه مجتهد نباشد به نظر من اصلًا محال است اصلًا چنين چيزى ممكن نيست يك كسى كه بر آنها مديريت مى‏كند حتماً بايستى مجتهد باشد بنابراين شرط اجتهاد يك شرط قطعى است براى رئيس قوه قضائيه.
نايب رئيس (هاشمى رفسنجانى)- خيلى خوب حالا ما ديگر مخالف و موافق نداريم آقاى عميد تشريف بياورند به عنوان مخبر كميسيون صحبت كنند.
بيات- رأى‏گيرى نمى‏شود كرد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 365
نايب رئيس (هاشمى رفسنجانى)- بله، حالا بعد اخطار آيين‏نامه‏اى بدهيد كه رأى‏گيرى نمى‏شود كرد، حالا برسيم ببينيم اگر اشكالى داشته باشد به كميسيون مى‏فرستيم.
عباسعلى عميد زنجانى- بسم الله الرحمن الرحيم. من در دنبال گزارش كميسيون 3، كميسيون بررسى مسائل مربوط به تمركز در مديريت قو قضائيه قبل از آنى كه به پاسخ تفصيلى اشكالاتى كه در جلس گذشته و همچنين در اين جلسه مطرح شد بپردازم به چند نكت ضرورى توجه آقايان را جلب مى‏كنم.
اولًا- كميسيون ضرورتى نمى‏ديد كه مشكلات قضائى و بن‏بست‏هاى موجود در دستگاه قضائى را باز كند و به دنبال علل آن بپردازد كميسيون به اين مسأله هيچ تعرض نكرد دليلش هم روشن هست ما به دنبال تحليل نيستيم بلكه به دنبال راه حل هستيم و به همين دليل هم در قسمت اول گزارش، ما مسأله را باز نكرديم كه فرضاً اعتراض و يا اشكالاتى كه در حول و حوش دستگاه قضائى كشور هست از كجا ناشى مى‏شود بلكه ما اكتفا كرديم به بررسى نامه‏هاى حضرت امام، چهار نامه‏اى كه خطاب به قو قضائيه يعنى شوراى عالى قضائى يا بعضى از مسؤولين در قو قضائيه و از همان نامه‏ها آن‏چه كه مربوط بود كه دليل ضعف و راه اصلاح را پيدا بكنيم اينها را بررسى كرديم و كميسيون به اين نتيجه رسيد كه يكى از عمده‏ترين دلايل مشكلات موجود شورايى بودن نظام قضائى كشور هست البته نه به عنوان تنها عامل. عوامل ديگرى هم ممكن است باشد اما شناسايى، تحليل و باز كردن آن هيچ ضرورتى نداشت لذا كميسيون به آن نپرداخت و سه دليل و سه نكته را كميسيون مورد توجه قرار داد من خواهش مى‏كنم كه به اين سه نكته توجه بشود:
يك نكته اين بود كه متبادر از تمركز در مديريت قضائى كه در پيام حضرت امام آمده، در نام حضرت امام آمده چيست؟ اين تمركز مديريت قضائى روشن بشود و براساس آن تصميم‏گيرى بشود.
نكت دوم اين بود كه تأكيدى كه حضرت امام در نامه‏هاى خودشان به شوراى عالى قضايى فرموده بودند مخصوصاً اين نكته كه «من تحمل تعطيل احكام خدا را ندارم» كه كميسيون از اين جمله و جمله‏هاى مشابه اين برداشت را داشت كه شورايى بودن مديريت قضائى موجب كندى كار و نهايتاً در بعضى از موارد موجب تعطيل احكام الهى است و ايجاد سرعت در كار قضائى مسأله‏اى بود كه براى كميسيون حائز اهميت بود كه از نامه‏هاى حضرت امام استنباط مى‏شد و تصور كميسيون اين بود كه معناى ايجاد سرعت در كار قضائى و معناى تمركز در مديريت قضائى اين است كه كلى مسؤوليت‏هاى قضائى يك جا متمركز بشود يعنى تصميم نهايى و حرف آخر را در كل مسائل قضائى يك نفر بگويد.
نكت سوم در اين زمينه كه مورد توجه كميسيون بود اين بود كه بسيارى از مشكلات و بن‏بست‏هاى قو قضائيه گرچه از شورايى بودن ناشى مى‏شد اما باز برخى از اصول ديگر قانون اساسى در تشديد اين مشكل عامل بود كه مورد توجه كميسيون بود كه با تغيير شورايى بودن نظام قضائى به تمركز در مديريت، آن اصولى را كه احتمالًا ايجاد مشكل در قو قضائيه كرده آنها را هم مورد توجه قرار بدهد اين نكت اول.
نكت دوم اين است كه همان‏طورى كه در جلس گذشته يادآورى شد كار كميسيون‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 366
قضائى هرگز به پايان نرسيده و آن توصى جناب آقاى هاشمى را ما نتوانستيم عمل كنيم شايد هم به دليل اين‏كه اولين گزارش مصوبى به جلس عمومى داده بشود كه جلس عمومى وارد بحث و بررسى بشود لذا ما قسمت اول مصوب كميسيون بررسى مسائل تمركز مديريت در قو قضائيه را به جلس عمومى آورديم اما توجه داشته باشيم كه مصوب كميسيون فقط سه محور دارد اكثر مسائلى كه در جلس گذشته مطرح شد خارج از موضوع بود مصوب كميسيون سه محور دارد:
محور اول، تمركز مديريت به جاى نظام شورايى.
مسال دوم، شرايط و يا صفات رئيس قو قضائيه.
مسال سوم، مسؤوليت‏هاى كلى رئيس قو قضائيه.
اين سه مطلب در مصوب كميسيون آمده، اشكالات، سؤالات مربوط به اين سه محور قابل بحث است اما سؤالات خارج از اين سه محور خواه ناخواه در اصول ديگر كه به تدريج در آينده كميسيون گزارشش را عرضه كرد به جلس عمومى، در آنجا خواهد آمد و آقايان هم پيشنهادهايشان را خواهند داد.
نكت سوم اين است كه گزارش ادل توجيهى در مورد مصوب كميسيون صرفاً در مورد كليات مربوطه بود البته جناب آقاى هاشمى توجه دارند كه با نحوه مديريتى كه جناى آقاى هاشمى دارند در مجلس، معمولًا برادرها در مجلس كاناليزه شده‏اند، يعنى به همان ترتيبى كه آيين‏نامه مى‏گويد پيش مى‏روند تذكرات سريع و خيلى قاطع ايشان باعث مى‏شود كه نماينده از آن مسير آيين‏نامه خارج نشود من توضيحاتى كه دادم صرفاً راجع به كليات بود و خصوصيات قابل بحث است قابل پيشنهاد است براى شور دوم آقايان مى‏توانند بيان بكنند بنابراين بخشى از مسائل مطرح شده مربوط به جزئيات است كه قابل طرح و پيشنهاد است.
نكت چهارم آن است كه من سعى خواهم كرد در دفاع از مصوب كميسيون و ارائه ادل توجيهى مصوب كميسيون و پاسخ به ايرادها بعضى از مسائلى كه در صحن جلس عمومى مطرح شده از آنها اجتناب كنم تكرار نكنم ولى گاه برخى را به ضرورت حال تذكر خواهم داد نكت آخر كه بايد قبل از بحث عرض بكنم اين است كه مسال برداشت از ...
هاشميان- جناب آقاى خامنه‏اى اخطار آيين‏نامه‏اى دارم.
نايب رئيس (خامنه‏اى)- اخطار آيين‏نامه‏اى‏تان را بگوييد.
حسين هاشميان- ماد 15 پس از بحث و بررسى مسائل در كميسيون‏ها، گزارش مباحث در محدود وظيف هر كميسيون در دو قسمت. دلايل توجيهى (به طور مشروح) و پيش‏نويس اصول پيشنهادى حداكثر 10 روز پس از تشكيل هر كميسيون براى هيأت رئيسه شورا فرستاده مى‏شود.
گزارشى كه شما الان فرستاديد هم اصول را در بر ندارد در رابطه با تمركز قو قضائيه، شما هم اصول را بايستى بياوريد با دلايل توجيهى‏اش، شما يك اصل توى اينجا آورديد ما نمى‏دانيم شما در اصول ديگر چه پيشنهادى داريد؟ آيا شيو تمركزى كه شما پيشنهاد مى‏كنيد چيست؟ اولًا اينجا قابل طرح نيست تا شما آن را نياورده‏ايد طبق ماد 15، دوم اين‏كه ما چگونه رأى بدهيم؟ آقاى هاشمى مى‏فرمايند كه شما رأى بدهيد به كليات، آنها جزئيات است ما مى‏خواهيم بگوييم آنها كليات است شما با يك اصل چارچوب تمركز را به ما ارائه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 367
نمى‏دهيد، بقى بحث‏هايتان هنوز مانده به قول خودتان ما چه جورى اين را مى‏توانيم رأى بدهيم؟
نايب رئيس (هاشمى رفسنجانى)- ببينيد اين اخطارى كه آقاى هاشميان كردند اين ديروز شد يعنى اول وقت آقاى بيات اين اخطار را كردند گفتند كه اولًا دلايل توجيهى نيست اين يك نقص است كه ما پذيرفتيم (جلسه پذيرفت) كه نبودن نقص هست ولى مانع طرح شدن در جلسه نيست اما اين‏كه اصول را يك بار مى‏آوردند اين حرفى بود كه ما آن روز زديم در موقع آيين‏نامه كه هم اصول مربوطه را بياورند اين عبارتى كه اينجا هست اين را نمى‏گويد هم اصول را نمى‏گويد.
گزارش مباحث در محدود وظيف هر كميسيون در دو قسمت مى‏آيد پيش‏نويس اصول پيشنهادى چون اينها آن قسمتى را ندادند ما مجبورشان نكرديم البته راه صحيح آن اين بود كه كل مأموريت كميسيون در يك گزارش مى‏آمد همان‏طورى كه جناب‏عالى مى‏گوييد كه بشود اينجا بحث كرد ما اين نقص را هم گرفتيم يعنى مانع ادام بحث نيست مانع رأى‏گيرى هم نيست فقط عيب است يعنى عيبى الان تو كار آقايان اگر شما مى‏خواستيد اين اخطار را بكنيد خوب قبلًا بايست صحبت نمى‏كرديد از ديروز بايست بگوييم اين قابل طرح نيست و بحث هم نمى‏كرديم ما حالا دو سه ساعت بحث كرده‏ايم رسيده‏ايم به آخرين مرحله كه مخبر كميسيون دارد آخرين دفاع‏اش را مى‏كند حالا بياييم جلويش را بگيريم كه نمى‏شود. بفرماييد.
عميد زنجانى- با عرض معذرت، من هم در تذكرات قبل از ورود به بحثم جواب اين اعتراض را بدون اين‏كه طرح بكنم عرض كردم در هر حال من از اولين اشكالى كه با ايرادى كه بر مصوب كميسيون وارد شده شروع مى‏كنم كه در جلس امروز هم تكرار شد و آن شرط «مجتهد بودن» در رئيس قوه قضائيه است طبق مصوب كميسيون، رئيس قو قضائيه بايد مجتهد باشد مخالفين محترم سه دليل ارائه دادند در اين‏كه مجتهد بودن لازم نيست دليل اول اين بود كه گفتند بخش قابل توجهى از مسؤوليت‏هاى رئيس قو قضائيه غير قضائى است يعنى مربوط به امور قضائى نيست مثال زدند مثلًا طرح و ارائ لوايح و تنظيم لوايح يا مثلًا عزل و نصب قضات يا به تعبير ديگر استخدام قضات و بالاخص در بند 3 آمده و نظاير آن از امور ادارى و نتيجه اين است كه چون مجموع من حيث المجموع مسؤوليت‏ها بخشى غير قضايى است لابد مى‏خواهند بگويند كه نتيجه تابع اخس مقدمتين يا مقدمات است (اخس باسين) نتيجه اين مى‏شود كه خوب رئيس قوه قضائيه لازم نيست مجتهد باشد اين دليل اولى بود كه ارائه شد.
دليل دوم اين بود كه به تفصيل گفته شد بند 1 اصل 157 بند 2 و بند 3 هيچ كدام شرط اجتهاد را نمى‏طلبد چرا؟ براى اين‏كه ايجاد تشكيلات متناسب در دستگاه قضائى يك كار مربوط به مديريت است اجتهاد نمى‏خواهد تنظيم لوايح مناسب با نظام جمهورى اسلامى يا دستگاه قضائى باز همان‏طور كه امروز هم گفته شد يك مسال حقوقى كارشناسى است كه لازم نيست شخص مجتهد باشد در بند 3 هم كه استخدام قضات و عزل و نصب اينها كار ادارى است اين دليل دوم.
دليل سوم كه تقريباً بر مى‏گردد به همان ادله، (دو دليل قبل) رئيس قو قضائيه قاضى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 368
بالفعل نيست يعنى هيچ گاه نمى‏نشيند تو محكمه بررسى ماهوى شكايات و مسائل قضائى را بكند رأى صادر بكند بنابراين لزومى ندارد مجتهد باشد اينها عمدتاً دلايلى بود كه براى نفى اشتراط اجتهاد در رئيس قو قضائيه ارائه شد اتفاقاً كميسيون اين مسائل را از چشم به دور نداشت و هم مباحث و اشكالات در كميسيون مطرح شد منتها نظر كميسيون اين است كه درست همان‏طور كه گفته مى‏شود نتيجه تابع اخس مقدمتين يا مقدمات است به همين دليل بايد گفت در مسال «مانحن فيه» اجتهاد شرط است چرا؟ براى اين‏كه شما وقتى يك مجموعه وظايفى را به دوش يك نفر مى‏گذاريد كه هر كدام از آن وظايف يك شرطى را مى‏طلبد شما بايد شرط بالا را در نظر بگيريد وظيف اول، اجتهاد نمى‏طلبد، وظيف دوم، اجتهاد نمى‏طلبد، اما اگر يكى از وظايف محوله به رئيس قو قضائيه اجتهاد بطلبد خواه ناخواه اينجا درست نتيجه تابع اخص مقدمتين با (صاد است) و بايد آن شرطى را در نظر گرفت كه آن بالاترين مسؤوليتى كه شرط اجتهاد مى‏طلبد با آن مطابقت داشته باشد همان‏طورى كه شرح داده خواهد شد نه تنها يك بلكه چند مورد از مسؤوليت‏هاى رئيس قو قضائيه مشروط به شرط اجتهاد هست لذا خواه ناخواه نتيجه طبيعى خواهد بود در مورد تك تك مسؤوليت‏هايى كه بر عهد رئيس قو قضائيه هست همان‏طورى كه جناب آقاى موسوى در جلسه قبل توضيح دادند در كميسيون هم تصور بر اين بود.
يك يك من عرض مى‏كنم: ايجاد تشكيلات لازم براى انجام مسؤوليت‏هاى پنج‏گان اصل 156 در اصل 156 پنج‏تا وظيفه براى قو قضائيه تعيين شده رئيس قو قضائيه مى‏خواهد ايجاد تشكيلاتى بكند كه آن پنج وظيفه را انجام بدهد خوب فرض مى‏كنيم كسى است كه مجتهد نيست يعنى مسائل قضائى را به صورت ماهوى نمى‏داند كه اگر كسى ادعا كرد با مدعى چه كار بايد كرد؟ براى اثبات ادعاى مدعى چه چيزى لازم است؟ خوب وقتى اين را نمى‏داند تشكيلات متناسب با او را هم اطلاع ندارد تشكيلات پزشكى را درست است كه نحو عمل ممكن است ادارى باشد ولى يك پزشك تشخيص مى‏دهد براى عمل جراحى چه لوازمى مورد احتياج هست پس ايجاد تشكيلات متناسب احتياج به اجتهاد دارد تا بداند براى چه كارهايى چه ابزارى لازم است آن كارها را نداند ابزار لازمش را هم نمى‏تواند تشخيص بدهد.
در مورد مسؤوليت دوم. تهيه و تنظيم و ارائه لوايح متناسب با آن‏چه كه نظام جمهورى اسلامى ايران مى‏طلبد بالاخره حق و تأمين حق و عدالت و امنيت و هم اين اهدافى كه در اصل دوم قانون اساسى و در اصل سوم قانون اساسى به صورت 16 بند آمده بالاخره مسال لوايح متناسب كه حق و عدل را تأمين بكند و آن وظايف پنج‏گانه را براى قو قضائيه عملى بكند خواه ناخواه احتياج دارد كه تهيه كنندگان به طور ماهوى مسائل قضائى را بدانند چيست؟ تا لايحه‏اى كه آن مشكل را حل مى‏كند بشناسد عنايت بفرماييد، وقتى كسى آيين دادرسى اسلام را نمى‏داند «عن اجتهاد» كسى نمى‏داند براى اين‏كه حقى اثبات بشود در دادگاه چه دلايلى لازم است، قاضى به چه دلايلى مى‏تواند نظر و رأى بدهد و حكم بكند چطور مى‏شود همان‏طورلايحه‏اى را تنظيم بكند كه براى رفع مشكلات قضائى است امكان ندارد.
مثل آن مى‏ماند كه ما تهى آيين‏نام عملكرد پزشك در اطاق عمل را بدهيم دست يك آدم مثلًا عادى بگوييم آقا اين دستور العملش را شما بنويسيد دستور العمل دستگاه قضائى يعنى لوايح و قوانين را كسى مى‏تواند كه مجتهد باشد در مورد بند سوم اصل 157، استخدام‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 369
قضات اين كلم استخدام يك قدرى مفهوم خلاف مقصود است كلم استخدام الان در اصطلاح ما به مفهوم ادارى است ولى كلم عزل و نصب شايد او را توضيح بدهد و روشن كند كه منظور از استخدام قضات تنها دفتر، دستك و ورود در دفتر، ثبت در دفتر نيست بلكه تشخيص صلاحيت‏هاست كسى مى‏تواند صلاحيت قاضى مجتهد را تشخيص بدهد كه خودش مجتهد باشد فرض اين است كه قضات در درج اول مجتهد عادلند در صورتى كه نباشد نوبت مى‏رسد به موارد ديگر.
كميسيون استدلالش اين است كسى مى‏خواهد تشخيص بدهد صلاحيت يك مجتهد عادل را كه صلاحيت دارد يا ندارد ولى خودش مجتهد نيست، نمى‏داند چه نحوه است؟ مثل اين است كه صلاحيت رفتن به اطاق عمل يك پزشك را بدهيم دست مستخدم مثلًا بگوييم آقا او تشخيص بدهد كه اين آقاى پزشك مى‏تواند برود داخل اطاق عمل جراحى، جراحى بكند يا نه؟
هاشميان- شهادت هم مى‏تواند ...
نايب رئيس (هاشمى رفسنجانى)- آقاى هاشميان صحبت بين صحبت نبايد باشد. ترتيبى بدهيد كه اين‏جور صحبت قطع نشود اين‏جور درست نيست بفرماييد.
عميد زنجانى- ى ك نكت بسيار جالب و به نظر مى‏رسد قابل توجه كه در كميسيون مطرح بوده و من خواهش مى‏كنم مخالفين محترم به اين نكته توجه كنند اين است كه بند اول اصل 156 صراحتاً مى‏گويد وظيفه و مسؤوليت و هدف قو قضائيه رسيدگى و صدور حكم در مورد تظلمات، تعديات، شكايات، حل و فصل دعاوى و رفع خصومات است خوب ماهيتاً كار، كار قضائى است رسيدگى به اين كارها بايد قاضى مجتهد باشد عادل باشد حكم صادر بكند بايد مجتهد باشد كار، كار قضائى است مسؤوليت اول از مسؤوليت‏هاى پنج‏گانه دقيقاً كار قضائى است، بايد مجتهد باشد شما آمده‏ايد اين مسؤوليت را گذاشته‏ايد روى دوش رئيس قو قضائيه، رئيس قو قضائيه بايد رسيدگى كند و در كل دعاوى حكم داشته باشد منتها نه به معناى اين است كه خودش اين كار را بكند ولى اين كار كه بر عهد رئيس قو قضائيه است در درج اول او بالمباشره لازم نيست انجام بدهد او اين كار را محول مى‏كند به يك قاضى مجتهد تا اين‏كه اين وظيفه را انجام بدهد عنايت بفرماييد.
مسؤوليت‏هايى كه روى دوش رهبر است بالاخره اين مسؤوليت‏ها صفات رهبر را مى‏طلبد مجتهد، عادل، مدير و مدبر، شجاع و آگاه به زمان باشد اما در عين حال اين مسؤوليت‏ها را رهبر بالمباشره انجام نمى‏دهد اين مسؤوليت‏ها را روى دوش مسؤولان قرار مى‏دهد و لكن اين منافات با اين ندارد كه خود رهبر بايد شرايط لازم براى احراز آن صلاحيت‏ها را داشته باشد چون در بند اول به عنوان مسؤوليت قو قضائيه دقيقاً كارى مشخص شده كه اجتهاد و شرط اجتهاد را مى‏طلبد و اين مسؤوليت در اصل يكصد و پنجاه و هفتم بر دوش رئيس قو قضائيه گذاشته شده بنابراين اجتهاد را مى‏طلبد.
من از اين اشكال مى‏گذرم چون در جلس امروز هم پاسخ‏هايى داده شد به اشكال دومى كه مطرح مى‏پردازم:
اشكال دوم اين است كه بندهاى اصل يكصد و پنجاه و هفت مطلق است يعنى ظاهراً
                        صورت مشروح مذاكرات شوراى بازنگرى قانون اساسى(جلسه‏14-1)، ص: 370
منظور اشكال كننده مخالف محترم غير از بند سوم است چون بند سوم طبق قانون دارد بند 1 و 2 و بنا به تصريح مخالف محترم بند 1 اصل 157 پيشنهاد شده كه اين مقيد باشد به قيد اين‏كه حدود آن را قانون تعيين مى‏كند ببينيد دوتا مطلب دربار اين پيشنهاد يا اين اشكال يا اين اعتراض مطرح هست يكى اين‏كه اين به عنوان يك پيشنهاد مطرح بشود خوب پيشنهاد براى شور دوم جا دارد و براى شور دوم پيشنهاد بشود شايد هم رأى بياورد كما اين‏كه در خود كميسيون هم بعضى از دوستان، بعضى از آقايان اعضاء محترم كميسيون عيناً همين پيشنهاد را دادند ولى تصويب نشد چرا؟ به اين دليل.
گفته شد كه قيد طبق قانون فايده‏اى كه ندارد ضررى هم دارد فايده ندارد براى خاطر اين‏كه بند اول مى‏گويد «ايجاد تشكيلات مناسب» خوب معلوم است تشكيلات بايد به يك شكلى ايجاد بشود كه طبق قانون باشد حداقلش (قانون اساسى) در فصل يازدهم تعدادى از تشكيلات قو قضائيه ذكر شده مثل ديوان عالى كشور، ديوان عدالت ادارى، بازرسى يا دادگاه نظامى، دادگاه انتظامى قضات و امثال اينها البته دادگاه انتظامى قضات را من شك دارم مواردى ذكر شده بنابراين ايجاد تشكيلات مناسب خود به خود طبق قانون خواهد بود و تازه مضر است از اين جهت كه موجب مى‏شود دست رئيس قو قضائيه را ببندد چرا؟ براى اين‏كه تصور كميسيون اين بود كه تمركزى كه مورد تصويب كميسيون هست معنايش اين است كه ما كارى نكنيم كه دست يك مسؤولى بسته بشود ما از آن كار بطلبيم و دستش را ببنديم اگر مسؤوليت گسترده‏اى از يك شخص مسؤولى مى‏خواهيم دستش را هم باز بگذاريم اگر ما از رئيس قو قضائيه آن همه مسؤوليت‏هايى كه در اصل 156 و 157 آمده مى‏خواهيم دست او را باز بگذاريم كه در ايجاد تشكيلات مناسب آن‏چه را كه متناسب با انجام وظايفش هست پيش‏بينى لازم را انجام بدهد. در عين حال من خودم هم شخصاً (اين پرانتز هست و جمل معترضه) خود من هم از كسانى بودم كه اين پيشنهاد را داده‏ام و خودم همين پيشنهاد را براى شور دوم دنبال خواهم كرد و ان شاء الله كه تصويب بشود.
ايراد سوم كه بسيار مهم است و من حضرات را دعوت مى‏كنم كه به اين اشكال سوم اهميت فوق العاده‏اى بدهند اين است كه آيا مفهوم تمركز در مديريت يا به تعبير ديگر مفهوم مديريت متمركز، تك مديريتى است يا دو مديريتى؟ مخالف محترمى كه لزومى ندارد ما اسامى مخالفين را ببريم، استدلال كرد بر اين‏كه معنا و مفهوم مديريت اين نيست كه همه مسؤوليت‏ها را ما يكپارچه كنيم روى دوش يكى بگذاريم اين معناى تمركز در مديريت نيست معناى مديريت متمركز آن است كه ما مسؤوليت‏هايى كه به يك كسى مى‏دهيم حدودش مشخص باشد، اختياراتى هم كه به او مى‏دهيم حدودش مشخص باشد اين حوزه از مسؤوليت‏ها بر دوش اين مسؤول و در آن مسؤوليت كسى شريك نباشد و در اختياراتش هم كسى دخالت نكند.
براساس اين تفسير از «مديريت متمركز» مخالف محترم نظرشان اين بود كه بخشى از مسؤوليت‏هايى كه الان در مصوب كميسيون بر عهد رئيس قو قضائيه گذاشته شده در محدود وظايف و در محدود اختيارات قو مجريه است، بخش ادارى و بخشى از مسائل بودجه‏اى و امثال آن كه جزو اختيارات رئيس قو قضائيه آمده گفته‏ايم كه در كليه امور قضائى و ادارى و اجرايى (در مصوبه اين‏جور آمده) با اين تعميم لزومى ندارد براى اين‏كه معناى تمركز اين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 371
نيست، بلكه ما مى‏توانيم اين مسؤوليت‏ها را جدا كنيم، بخشى از اين مسؤوليت‏ها كه صد درصد قضائى يا مستقيم با مسائل قضائى ارتباط دارد به عهد رئيس قو قضائيه بگذاريم، بخشى از مسؤوليت‏هايى كه صرفاً ادارى هست يا شبه ادارى هست بالاخص مسأله خدمات اينها را بر عهد وزير محترم دادگسترى بگذاريم و در مديريت مستقلش كنيم كه خودش تصميم بگيرد.
اين نظرى بود كه در جلس گذشته مطرح شد كه برداشت خاصى از معناى مديريت و تمركز در مديريت كه مخالف محترم اگر اجازه بدهند من اين‏جورى تعبير كنم كه دو مديريتى تمركز در مديريت با دو مديريتى. من بايد توضيح بدهم كه در كميسيون اين مسأله مطرح شد به صورت مشروح و خود من از كسانى بودم كه اين نظر را دادم و اصرار هم كردم و خيلى هم آقايان را خسته كردم ولى كميسيون جواب داد، من جواب كميسيون را عرض مى‏كنم.
اولًا نظر و استدلال كميسيون اين است كه مفهوم «تمركز در مديريت» عبارت از تك مديريتى است، چرا؟ براى اين‏كه شما هر نوع وظايف مربوط به مسؤوليت اين مدير را از او بگيرند به كس ديگر بدهيد، در كار انجام مسؤوليت او اخلال كرده‏ايد، هر نوع مسائل چه قضائى باشد، چه «ما يتعلق بالقضاء» باشد و امور ادارى مربوط به قضاء، هم اينها چند مسأله به هم پيوسته‏اى هستند كه مسؤوليت‏هاى قو قضائيه را تشكيل مى‏دهد.
 «تجزيه» در هر كدام از اين مسؤوليت‏ها موجب مى‏شود كه رئيس قو قضائيه در انجام مسؤوليتش بماند و چشم به انتظار ديگرى بدوزد و لوث مسؤوليت و تمام تبعاتى كه از شورايى بودن قو قضائيه و مسائل ديگر پيش مى‏آمد دو مرتبه تكرار بشود و مصائب همچنان در سر جاى خودش بماند.
در جلسه گذشته جناب آقاى موسوى خوئينى‏ها در اين زمينه به صورت ريز مسأله را باز كردند، اتفاقاً در كميسيون هم همين استدلال و همين بيان را داشتند كه مورد توجه اعضاى محترم كميسيون قرار گرفت كه چگونه حتى يك مسأله ادارى ساده در قو قضائيه مى‏تواند دست رئيس قو قضائيه را ببندد به طورى كه به مسؤوليت‏هاى قضائى خودش نتواند برسد بنابراين تصور كميسيون و به دنبال اين تصور استدلال كميسيون قضائى اين بود كه هر نوع تفكيك مسؤوليت در مورد وظايف محوله به رئيس قو قضائيه موجب تعطيل احكام و موجب كندى رسيدگى به احقاق حق‏ها و موجب لوث مسؤوليت و الى آخر خواهد بود.
البته من باز در پايان اين استدلال عرض بكنم كه من خودم هم از اين نظر دفاع خواهم كرد و پيشنهاد هم خواهم كرد، جاى بحث و گفت و گو براى ...
نايب رئيس (سيد على خامنه‏اى)- از قرائن و امارات هم پيدا است كه شما ..
عميد- من استدلال را خراب نمى‏كنم ...
نايب رئيس (هاشمى رفسنجانى)- اين تذكر جناب آقاى خامنه‏اى را تذكرى جدى تلقى كنيد، شما حتى الان در بيان اشكال وقت بيشترى را صرف كرديد آمده‏ايد از كميسيون دفاع بكنيد، مثلًا اگر براى بيان اشكال هشت دقيقه حرف زديد، چهار دقيقه براى دفاع از گزارش كميسيون گفتيد.
عميد- اگر اجازه بدهيد اين را در يك دقيقه من جواب بدهم.
هاشمى رفسنجانى- به هر حال شيوه اين باشد كه ...
                        صورت مشروح مذاكرات شوراى بازنگرى قانون اساسى(جلسه‏14-1)، ص: 372
عميد- من تا استدلال را نقل نكنم، نگويم توى كميسيون هم مطرح بود روشن نمى‏شود كه كميسيون جواب داشته است، كميسيون از روى مسأله رد نشده است آقايان اعضاى محترم كميسيون شاهدند يكى از مسائل خيلى مهمى كه وقت كميسيون را گرفت همين بود، من اين را مى‏خواهم عرض كنم كه مخالف محترم توجه داشته باشند كه اين موضوع مورد توجه كميسيون بوده است.
نايب رئيس (هاشمى رفسنجانى)- ما قبول داريم. نه، شما ببينيد صد دقيقه وقتى كه براى هر كميسيون منظور شده است براى دفاع از مصوبه كميسيون است، اگر بيشتر صرف توضيح اشكال بشود حق كميسيون ضايع مى‏شود.
عميد- آيا نبايد اشكالات بيان شود؟
هاشمى رفسنجانى- بيان بكنيد اما به دفاع بهاى بيشترى بدهيد.
عميد- چشم، آن قلت را مختصرتر مى‏گوييم و قلت‏ها را مفصل‏تر.
ايراد چهارمى كه در جلسه گذشته مطرح شد و امروز هم باز تكرار شد مسأله غير مسؤول بودن رئيس قو قضائيه است و جوابش هم مكرر گفته شد كه اين مسأله هنوز مطرح نيست يعنى به هيچ وجه مصوبه نشان نمى‏دهد كه رئيس قو قضائيه فعال ما يشاء است و مقامى است كه «لايسئل عما يفعل» است، نه چنين چيزى در مصوبه نيامده است و احياناً در مسائل بعدى كه مطرح خواهد شد احتمال دارد در اين زمينه كميسيون مصوبه‏اى داشته باشد يا اگر اين مسؤول بودن رئيس قو قضائيه را رد كند دلايل توجيهى لازم خودش را ارائه خواهد داد.
سؤال يا ايراد پنجم اين بود كه آيا تقسيم مسؤوليت‏ها كه بنا بر امر مؤكد حضرت امام اخيراً در شوراى عالى قضائى انجام گرفت مشكلات قو قضائيه را حل كرد؟ كه يكى از آقايان محترم مخالف اين مسأله را مطرح كرد كه ظاهراً منظور ايشان اين بود كه بعد از اين بررسى ما مى‏توانيم تشخيص بدهيم كه آيا شورايى بودن منشأ مفاسد بوده يا اين‏كه نه، شورايى بودن منشأ مفاسد نبوده است.
در هر حال جواب اين سؤال چه مثبت بوده باشد و چه منفى، مسال «تمركز در مديريت قو قضائيه» شورايى بودن را نفى مى‏كند حالا فرض كنيد با تقسيم مسؤوليت‏ها بين اعضاى شوراى عالى قضائى، مشكلات احياناً 80 درصد، 90 درصد، صد درصد هم حل شده باشد اما آن‏چه كه مورد توجه شورا هست براى سرعت بيشتر بخشيدن به كار قو قضائيه حتماً بايد مديريت متمركز را جايگزين شورا بكند به علاوه اين‏كه ظاهراً بيانات جناب آقاى موسوى اردبيلى و جناب آقاى موسوى خوئينى‏ها تلويحاً اشاره بر اين داشت كه مشكلات اگر هم حل شده به صورت نهايى حل نشده، به صورت ريشه‏اى حل نشده و اين نشان دهنده اين است كه جواب اين سؤال هم منفى است.
اما در مورد ايراد ششم يا به عبارت ديگر «سؤال» مخالف محترمى گفتند كه گستردگى وظايف رئيس قو قضائيه احتياج به برنامه‏ريزى دارد و در اين پيشنهاد و به تعبير صحيح‏تر در اصلاحيه مصوب كميسيون بررسى مسائل تمركز در قو قضائى هيچ نشانه‏اى از برنامه‏ريزى به چشم نمى‏خورد من تعجب مى‏كنم ملاحظه بفرماييد بند اول اصل 157 دقيقاً سياست‏گذارى را مشخص مى‏كند ببينيد! «ايجاد تشكيلات متناسب براساس مسؤوليت‏هاى برخاسته از اصل‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 373
156» اصل 156 پنج‏تا مسؤوليت را بيان مى‏كرد، بند اول اصل 157 دقيقاً مى‏گويد «ايجاد تشكيلات به تناسب آن مسؤوليت‏ها و وظايف ...» اين خودش برنامه‏ريزى است منتها برنامه‏ريزى كه قانون اساسى مى‏گويد كلى است، مسائل ريز قابل تغيير را قانون اساسى نمى‏تواند متعرض بشود مثل قانون عادى.
بنابراين آن‏چه كه برنامه‏ريزى كلى هست در بند 1 اصل 157 آمده و بند 2 هم برنامه‏ريزى بالقوه را بيان مى‏كند تنظيم و ارائه لوايح متناسب همان برنامه‏ريزى بالقوه‏اى است كه اين طرح‏هاى قو قضائيه برنامه‏ريزى تفصيلى قو قضائيه را ارائه خواهد داد.
بنابراين اصل 157 در عين اين‏كه ريز برنامه‏ريزى را ندارد ولى پيش‏بينى برنامه‏ريزى را چه به صورت بالفعل، به صورت فشرده و كلى و چه به صورت بالقوه بيان كرده است.
ايراد هفتمى كه برخى از مخالفين محترم در جلسه گذشته مطرح كردند اين بود كه با توجه به اين‏كه همين الان در قو قضائيه در بعضى از سلسله مراتب مفضول مقدم بر فاضل است و يك عده افراد بافضل، مجتهد زير دست افرادى هستند كه نسبت به آنها مفضول است پس چه نگرانى دارد كه بگوييم رئيس قو قضائيه لزومى ندارد كه مجتهد باشد، البته اينجا ديگر مسأله اجتهاد نيست، مسأله برتر و فاضل و مفضول بودن هست كه در جلسه گذشته مطرح شد من اشاره به جواب مى‏كنم كه از نظر علمى مسأله فاضل و مفضول بودن از نظر علمى يك مسأله است و مسؤوليت به عهده گرفتن يك مسأله ديگرى است چون فاضل و مفضول بودن از نظر علمى در كنارش يك معيارهاى ديگرى هم هست، آيا آن فاضل مدير و مدبر هم هست؟ آيا آن فاضل و به تعبيرى افضل مدير و مدبر هم هست؟ آيا آشنايى افضل به مسائل قضائى به اندازه مفضول هست يا نه؟
اينها مسائلى است كه گاهى مى‏شود اين معيارها را كه ضميمه فاضل و مفضول كرديم اولويت به عكس بشود! يعنى از نظر علمى مفضول افضل مى‏شود از نظر تقبل مسؤوليت!
بنابراين ايراد به اين شكل درست نيست و ممكن است كه رئيس قو قضائيه احياناً از نظر علمى يعنى درجه اجتهاد «اجود استنباطا» يا تعابير و عناوين ديگر از اين نظر ممكن است مفضول باشد ولى از نظر مدير و مدبر بودن، از نظر آشنا بودن به مسائل قضائى و سابقه‏دار بودن مقدم باشد.
اشكال ديگرى كه در اينجا مطرح شد، البته اشكال به يك صورتى بود كه مخالف محترم حوزه و محدود اشكال را به وقت مشخص نفرمودند ولى من تا آنجا كه مى‏توانم اشكال را به طور اجمال عرض مى‏كنم: اشكال اين بود كه ايجاد نظم و امنيت ايجاد كند بايد ابزار لازم را هم به او داد «بازرسى كل كشور» مثال زده شد و امثال اينها از مواردى ديگر كه تصور شد كه اينها بالاخره ابزارى براى ايجاد نظم و امنيت هستند در پاسخ من عرض مى‏كنم كه كميسيون نظر و استدلالش اين است اگر استفاده از نيروهاى قو مجريه در ايجاد نظم و امنيت به عنوان ضابط است كه با بازو و قدرت براى قو قضائيه باشد قاضى به وسيله اين نيروهاى اجرايى بتواند كارهاى دادگاه‏ها را پيش ببرد، احكام را اجرا بكند يا پيش از حتى محاكمه امكانات براى خودش فراهم بكند اين كاملًا درست است، قو مجريه مى‏تواند بازويى باشد براى قو قضائيه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 374
اما اين به معناى آن نيست كه اين مسؤوليت‏ها به قو قضائيه سپرده شود اما اگر منظور اين است كه مستقيم قو مجريه در ايجاد نظم و امنيت با نيروهايى كه در اختيارش هست خودش اين كار را بكند اين نفى استقلال قو قضائيه است و دخالت در كار قضا است بسيارى از مسائل مربوط به نظم، محاكمه مى‏خواهد، بررسى ماهوى مى‏خواهد، بايد رسيدگى بشود و قاضى رأى بدهد كه آيا اين مسأله خلاف نظم است يا موافق نظم است.
بسيارى از موارد امنيت منتهى مى‏شود به شكايت، منتهى مى‏شود به دعوا، منتهى مى‏شود به تظلمات كه هم اينها در محدود قو قضائيه است.
مطلب نهمى كه در جلس ديروز مطرح شد كه يكى ازآقايان بزرگوار مطرح كردند كه متأسفانه الان در جلسه حضور ندارند فرمودند كه چه ايرادى دارد كه وزير دادگسترى مجتهد عادل باشد و رئيس قو قضائيه كه شما مجتهد عادلش مى‏خوانيد همان وزير دادگسترى باشد البته به نظر مى‏رسد كه اين اسم عوض كردن است خوب اگر مجتهد عادل است ما مى‏گوييم رئيس قو قضائيه، شما بگوييد وزير. اما اگر منظور اين است كه اين زير مجموعه قو مجريه باشد مجتهد جامع الشرايطى به عنوان وزير دادگسترى زير مجموع قو مجريه باشد، در اين صورت استقلال قو قضائيه نقض مى‏شود و بالاخره دخالت قو مجريه در كار قضا و مسائل ديگر است كه منافات با اصول ديگر قانون اساسى دارد كه استقلال قوا را مشخصاً مورد تأكيد قرار داده است.
مطلب دهم در اين زمينه اين است كه آيا قو قضائيه منهاى يك شورا مى‏تواند كار خودش را ادامه بدهد يا نه؟ يكى از مسائلى بود كه در جلسه گذشته مورد توجه قرار گرفت و بعضى از مخالفين محترم روى اين تكيه داشتند، البته چون مسأله روشن است مخصوصاً با تذكر جناب آقاى هاشمى من ديگر اين سؤال يا ايراد را توضيح زيادى نمى‏دهم آقايان اين را شنيده‏اند به جواب اكتفا مى‏كنم كه اين مسأله يا اين پيشنهاد دقيقاً در كميسيون مطرح شد و كميسيون به اين ايراد و اشكال توجه دقيق را داشت منتها صحبت در اين است كه اين شورا به دو شكل قابل فرض است: يا شوراى تصميم گيرنده يعنى شورايى كه كار مديريت را انجام مى‏دهد، مديريت شورايى اگر منظور اين باشد كه اين از اول فرض برخلاف آن هست كه اين فرض بوده، تحقق هم داشته، شوراى عالى قضائى و اصولًا يكى از مسائل و مأموريت‏هاى شوراى بازنگرى در قانون اساسى است كه از نظام شورايى قو قضائيه را به مديريت متمركز تغيير بدهد.
اين شورا به اين معنا قابل طرح نيست براى اين‏كه خلاف اهداف مسلم و مشخص اين شورا هست اما اگر منظور شوراى مصلحتى يا به تعبير ديگر بازوى فكرى براى قو قضائيه باشد خوب اين ممكن است به صورت يك پيشنهاد مطرح بشود كما اين‏كه در كميسيون هم شد و اين پيشنهاد در كميسيون رد شد به اين دليل كه فرض ما اين است كه رئيس قو قضائيه مجتهد عادل است با توجه به تأكيدهايى كه در متون اسلامى در زمينه مشورت هست كه مشورت چه منافع و چه مصالحى دارد مسلم مجتهد عادل با صفت عدالت هرگز تك‏روى نمى‏كند يعنى اين كار را انجام مى‏دهد، با صاحب‏نظران مشورت مى‏كند.
شما بياييد همين كارى را كه شخص عادل مى‏كند، الزامى كنيد، يعنى دست و بالش‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 375
را بسته‏ايد، همين كارى كه شخص عادل انجام مى‏دهد اگر عادل را به آن ملزم بكنيد به طورى كه هيچ نوع تصميم‏گيرى رئيس قو قضائيه بدون مشورت اعتبار قانونى نداشته باشد، رئيس قو قضائيه بدون مشورت نتواند تصميمى بگيرد اين باعث مى‏شود كه تمام آن مشكلاتى كه تا به حال بوده و ما براى حل آن مشكلات مى‏خواهيم تلاش بكنيم هم آنها از بين برود يعنى رئيس قو قضائيه بايد در هر كارى معطل بماند، تصميم نگيرد، تا مشورت بكند حالا اين كار، كار مهم باشد، كار جزئى باشد، كار فورى فوتى باشد يا كارى باشد كه در دراز مدت مى‏شود انجام داد، كارى باشد كه بايد سرعت عمل در آن به كار گرفته شود يا سرعت عمل نمى‏خواهد در تمام اين موارد ملزمش كنيم بر اين كه با شوراى مشورتى اول در ميان بگذارد و اول تشكيل جلسه بشود، طرح مسأله بشود، نظرخواهى بشود، در نهايت رأى‏گيرى بشود و بعد از آن‏كه آنها نظرشان را دادند رئيس قو قضائيه نظرش را (يا موافق و يا مخالف آن) اعلام بكند اين يك راه طولانى است كه نقض غرض هست.
كميسيون به اين دليل مسال شورايى را رد كرد بالاخص حتى شيو اجرايى شورا هم در كميسيون پيشنهاد شد و گفته شد كه مثلًا دادستان كل كشور، رؤساى شعب ديوان عالى كشور را امام نصب بكنند قضات ديوان عالى كشور به علاوه دادستان كل توسط امام منصوب بشوند و اينها به عنوان مشورت و بازوى مشورتى براى رئيس قو قضائيه باشد اين هم باز در كميسيون رد شد به دليل اين‏كه رئيس قو قضائيه كه فرض اين است كه عادل است اين كار را انجام داد، الزام باعث مى‏شود كه در هر كار جزئى دست رئيس قو قضائيه بسته بشود و راجع به مسائل به صورت سريع نتواند تصميم‏گيرى بكند و لوث مسؤوليت‏ها و كندى كار و تعطيل احكام الهى كه در فرض موجود داشته است اينها همه به دنبالش بيايد.
البته من فكر مى‏كنم اشكالات و ايرادهايى كه مجموعاً در جلس گذشته و جلس امروز مطرح شد خارج از اين ده ايراد نبوده ومعمولًا اشكالاتى كه مى‏شود چند جنبه‏اى هست و دسته‏بندى كردن اشكالات قدرى صعب و مشكل است ولى من سعى كردم بيست موضوعى را كه مطرح شده بود و من يادداشت كرده بودم در اين ده اشكال همه را جمع بكنم و ادله توجيهى كميسيون را آن‏جورى كه وقت ايجاب مى‏كرد عرضه بكنم فقط يك نكته آخر را اضافه مى‏كنم كه اين مسأله در جلس امروز مطرح شد و مخالف محترمى مازاد بر بحث‏هايى كه گفته شد اشكال كردند يا پيشنهاد كردند يا ايراد گرفتند، هر جورى كه تعبير كنيد فقدان قانون يكى از دلايل ضعف قو قضائيه است اگر قوانين لازم براى تسريع كار امور قضائى به كميسيون قضائى تفويض بشود كه يك كميسيون تخصصى هست و كار جلسات علنى مجلس نيست اينها شايد در سرعت بخشيدن به كار مفيد باشد به «قانون تجارت» هم مثال زدند كه مثال بسيار خوبى است كه اين قانون با ششصد ماده هنوز دست نخورده و اكثر مواد قانون تجارت مثل كتاب‏هاى درسى شامل تعاريف و از اين حرف‏ها است و سال‏ها است كه دست نخورده مانده است من در جواب اين نكته عرض مى‏كنم كه اولًا اين يك پيشنهاد است و ربطى به مصوب كميسيون ندارد (همان‏طور كه گفته شد مانند بسيارى از مسائل طرح شده) و مربوط به تمركز در مديريت قو قضائيه نيست اما در عين حال مى‏شود به اين نكته هم جواب داد كه اينها مسائل جزئى است كه ضرورتى ندارد در قانون اساسى بيايد و تصور ما اين است كه قانون اساسى بايد به مسائلى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 376
بپردازد كه به صورت سريع متغير نباشد، فرق قانون اساسى و قانون عادى روشن است، اين را بيشتر در قوانين عادى يعنى مجلس يك مصوبه‏اى را مى‏گذارند، همين مسأله‏اى كه پيشنهاد شد و به اين ترتيب عمل مى‏كند و لزومى ندارد كه اين مسأله در قانون اساسى ذكر بشود به علاوه اگر اين پيشنهاد يك مشكل را حل مى‏كند چند مشكل هم مى‏آفريند چون تنها مسائل قضائى نيست، بيشتر مسائلى كه در صحن مجلس مطرح مى‏شود تخصصى است و بنابراين بايد به كميسيون‏هاى تخصصى واگذار بشود كه آنها تصميم بگيرند و تصويب بكنند، اين خلاف روال و هدف قو مقننه هست و خواه ناخواه تخصصى بودن كار به اين صورت تأمين مى‏شود و شور مى‏رود در كميسيون‏ها زير و رو مى‏شود و بعد از اين‏كه كميسيون‏ها دو بار مسائل را به صورت كارشناسى بررسى كردند به مجلس تقديم مى‏كنند و هر نماينده‏اى هم اين حق را دارد كه اظهار نظر بكند البته اين پيشنهاد بيشتر ناشى از اين نكته است كه در صحن مجلس ديده مى‏شود كه بعضى از طرح‏ها و لوايح تخصصى كه مطرح مى‏شود بعضى از نمايندگان اظهار تمايل براى نشستن و بررسى كردن به صورت اجتهادى در خودشان نمى‏بينند و اين باعث مى‏شود اين‏جور پيشنهادها بشود و هيچ منافاتى ندارد هر طرحى، لايحه‏اى با دو شور تخصصى در كميسيون‏ها بررسى مى‏شود و بالاخره نمايندگان ملت حق دارند دربار آن رأى مثبت يا رأى منفى بدهند.
يك جمله‏اى را تذكر دادند من عرض كنم، عرايضم ديگر تمام است:
يك بار ديگر من تأكيد مى‏كنم آن‏چه كه در اين سه اصل پيشنهادى كميسيون بررسى مسائل مربوط به تمركز در مديريت قضائى مطرح شده «اصل يكصد و پنجاه و شش- اصل يكصد و پنجاه هفت- اصل يكصد و پنجاه و هشت» اين سه صرفاً كليات است اصل 156 بدون هيچ تغييرى تصويب شده است تأييد شده، كميسيون تصويب كرده است و در اينجا هم پيشنهاد تصويبش را دارد و اصل 157 اصلاح شده و اصلاحيه تقديم مجلش شده است باز كليات است، پيشنهاد سر جاى خودش هست و مسائل ديگر به جاى خودش محفوظ است و كميسيون براى مسائلى مثل وزير دادگسترى مسأله ديوان عالى كشور يا تشكيلات ديگر دستگاه قضائى بررسى‏هاى جداگانه خواهد داشت و همچنين حذف اصل 158 هم كه تركيب شوراى عالى قضائى را بيان مى‏كند كه براساس اصلاح اصل يكصد و پنجاه و هفت خود به خود تقريباً ملغى تصور مى‏شود حذف آن را پيشنهاد داده بنابراين آن‏كه الان رأى گرفته مى‏شود بر كليات است انتظار كميسيون اين است همين‏طور كه اين كليات در كميسيون (3) مورد تصويب قرار گرفته است ان شاء الله كه توسط اعضاى محترم شوراى بازنگرى قانون اساسى مورد تصويب قرار بگيرد و السلام.
رئيس- جزاكم الله.
نورى- جناب آقاى هاشمى من يك سؤال دارم.
نايب رئيس (هاشمى رفسنجانى)- آقاى نورى سؤالتان را مطرح كنيد.
عبدالله نورى- چيزى كه آقاى عميد مى‏فرمايند روشن كنند كه الان اگر رأى‏گيرى براى تمركز امر قضا در يك فرد است يك جور رأى دارد ما هم رأى مى‏دهيم ولى اگر بحث تمركز مسؤوليت‏هاى مندرج در اصل 156 است معنايش اين است كه ديگر قابل بحث مكرر نيست اگر مسؤوليت‏هاى اصل 156 دارد در يك فرد خلاصه مى‏شود بحث ديروز جناب آقاى يزدى هم ديگر اصلًا ... اين را روشن بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 377
هاشمى رفسنجانى- ببينيد، اين به ما مربوط مى‏شود، من قبلًا به شما كتباً جواب دادم كه تصويب كليات معنايش اين نيست كه ما هم بندهاى آن اصل را تصويب كرده‏ايم يعنى شما مى‏توانيد بعد از اين‏كه كليات را تصويب كرديد بگوييد مثلًا بند (2) حذف بشود يا بند (3) اضافه بشود، اين كار در مجلس هم سابقه دارد.
نورى- چون مكرر گفتند اصل 156 بدون تغيير است.
عميد- اجازه مى‏فرماييد توضيح مختصرى عرض كنم؟ (هاشمى رفسنجانى- بفرماييد) ببينيد جناب آقاى نورى! آن‏كه من عرض كردم جاى پيشنهاد آينده خالى است اين است كه تقسيم مسؤوليت‏ها دو جور است:
يك بار ما مى‏گوييم رئيس قو قضائيه فقط كارهاى قضائى يكى هم بغل دستش مى‏گذاريم به اصطلاح ما «عرضى» مى‏گوييم آقا مسؤوليت‏هاى ادارى با اين، تصميم در مسائل ادارى را اين شخص «ب» بگيرد و مسؤوليت‏هاى قضائى را شخص «الف». اين را ما با تمركز در مديريت نفى مى‏كنيم اما تقسيم كار به صورت «طولى» يعنى بياييم بخشى از مسؤوليت‏هاى رئيس قو قضائيه را به دوش معاونش بگذاريم يا به دوش وزير دادگسترى بگذاريم اين هنوز پيشنهادش به جا است.
نورى- وزير دادگسترى معلوم نيست «طولى» باشد.
هاشمى رفسنجانى- آقاى عميد جواب سؤال ايشان اين است كه اگر حتى در آينده در پيشنهادهاى نمايندگان گفته شد كه آن بندى كه ... هست آن حذف بشود، ما مى‏توانيم چون كليات معنايش اين است كه مى‏توانيم وارد در جزئيات بشويم اين را مجلس هم تصويب كرده‏ايم، اصلًا صراحت ما اين است، اجازه داديد كه وارد بشويم در شور دوم، در شور دوم روى الفاظ مى‏شود بحث بكنيم چه چيزى باشد، چه چيزى نباشد چه چيزى اضافه بشود، چه چيزى كم بشود والا با تصويب كليات دست آقايان بسته نمى‏شود روى هر چيزى مى‏توانند پيشنهاد بدهند.
كروبى- اينجا حتى بالاتر از مجلس است.
نايب رئيس (هاشمى رفسنجانى)- حالا آن اخطارى كه آقاى بيات فرمودند و گفتند نمى‏شود رأى بگيريم، آقاى بيات شما دليل‏تان چيست كه نمى‏توانيم رأى بگيريم بفرماييد.
اسدالله بيات- بسم الله الرحمن الرحيم. در آيين‏نامه داخلى نحو اداره جلسات شوراى عمومى دقيقاً آن‏چه كه آمده چيزى است كه شيوه و نوع مسأله‏اى كه در دستور مجلس قرار مى‏گيرد آن را معين مى‏كند مثل آن چيزى كه ما در مجلس داريم اگر طرحى يا لايحه‏اى داراى عنوان خاص نباشد قابل طرح نيست اگر طرح و لايحه‏اى مقدم توجيهى نداشته باشد قابل طرح نيست اگر بنا بشود (مخصوصاً من ديروز عرض كردم) شما الان يك يا دوتا اصل را به رأى مى‏گذاريد خواهى نخواهى در شور دوم چهار، پنج‏تا اصل ديگر هم مى‏آورند نسبت به اين دو سه‏تا اصل شور اول است، نسبت به آن دو سه‏تا اصل ... يعنى الان شور اول است آن مى‏شود شور دوم، آن يكى همين‏طور. آسمان به زمين نمى‏آيد اما خلاف آيين‏نامه است شيو آيين‏نامه‏اى نيست مثل اين است كه ما يك قانونى، يك لايحه‏اى داشته باشيم (اسمش را لايحه نمى‏گذاريم) يك گزارشى داشته باشيم كه اين چهار، پنج‏تا اصل داشته باشد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 378
يك اصل آن را الان به رأى بگذاريم بعد بگوييم كه توكلت على الله ان شاء الله دو هفته ديگر. سه هفت ديگر هم چهار اصل ديگرش را مى‏آوريم اين نمى‏شود يا آنها گزارش جداگانه بايد بشود كه دوباره مجدداً بحث بكنيم، دوباره يك جلس ديگرى مثل شور نهايى بنشينند اين چهار پنج تا اصل را با هم منضم بكنند يك چيزى بسازند اين گزارش، گزارش در محدود كارشان نيست مگر اين‏كه حضرت‏عالى يك امر ذهنى را به رأى بگذاريد، نه به اين‏كه اينجا داده‏اند! آن امر ذهنى را بنده هم موافقم و آن اين است كه طبق فرمان حضرت امام در كميسيون سوم در رابطه با تمركز در دستگاه قضائى ما وارد شور دوم بشويم با اين من موافقم. اما ربطى به اين ندارد چون ممكن است در شور دوم اولًا چهار، پنج تا اصل بايد اضافه بشود و مى‏شود علاوه بر اين ممكن است بعد آقايان بروند با اين پيشنهاد مقدار زيادى از همين اصل را عوض بدل بكنند پس اين گزارش براى ما گزارش كميسيون گزارش كامل نيست، حالا ما چه مى‏خواهيم رأى بدهيم؟ به نظر من اين كامل نيست و عرض كردم مانند اين شيوه را ما در مجلس هم داريم.
نايب رئيس (هاشمى رفسنجانى)- ببينيد اين اخطار شما ديروز هم شد اگر جلسه نمى‏پذيرفت اصلًا ما وارد بحث نمى‏بايست مى‏شديم، ما حالا تقريباً 4 ساعت بحث كرده‏ايم همين است كه شما مى‏گوييد قابل طرح نيست و خود شما هم به عنوان مخالف صحبت كرديد، معنايش پذيرش است ضمناً ما آن روزى كه آيين‏نامه مى‏نوشتيم درست اين نقطه مطرح بود يعنى در ذهن آقايان بود كه ممكن است گزارش كميسيون‏ها در چند قطعه بيايد كه پيشنهاد روز بعد من اين بود كه اين 100 دقيقه مال مجموعه است، نه مال قطعه قطعه اگر قطعه قطعه كردند وقت تقسيم بشود، كه باز جلسه نپذيرفت به نظر مى‏رسد جلسه اصل اين‏كه اين قابل طرح باشد پذيرفته. اما اين‏كه دليل توجيهى ندارد بلى اين يك نقصى است ولى خوب دليل توجيهى همين است كه آقاى عميد اول آمدند ادل توجيهى را گفتند، دوباره هم آمدند دفاع كردند يا موافقين گفتند ادل توجيهى هم همين‏ها است كه حالا گفته شده البته نقصى در كار بوده اگر ما اين نقص را از اول برگردانده بوديم گفته بوديم برويد اصلاح كنيد بياوريد خوب بود، ولى اين كار را نكرديم حالا آقاى عميد شما چه مى‏گوييد.
عباسعلى عميد زنجانى (مخبر كميسيون)- من يك نكته‏اى بر توضيحات حضرت‏عالى با اجازه‏تان اضافه مى‏كنم كه آن‏چه در آيين‏نامه آمده مربوط به آن فرضى است كه حضرت‏عالى رويش تأكيد داشتيد يعنى وقتى مجموعه گزارش يك كميسيون به جلس عمومى عرضه مى‏شود در آنجا است كه دلايل توجيهى قبلًا بايد چاپ بشود اما اين‏كه چنين فرضى كه الان اتفاق افتاده باشد در آيين‏نامه اصل است، فرض نشده پيش‏بينى نشده، يعنى به عبارت ديگر آيين‏نامه شورا است به معناى اين‏كه بالاخره آيين‏نامه با اكثريت تصويب شده، در صورتى كه اينجا يك مخالفى هم در اول آن وجود نداشت و مفروض اين بوده كه اين كار، كار صحيح و كار طبيعى است كه انجام گرفته.
نايب رئيس (هاشمى رفسنجانى)- آقاى خوئينى‏ها بفرماييد.
سيد محمد موسوى خوئينى‏ها- عرض بنده اين است كه موضوع كار اين كميسيون و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 379
دستور كار عبارت است از بحث پيرامون تمركز در مديريت قو قضائيه. حالا اگر فرض را بر اين بگذاريم (حالا خود كميسيون نظرش اين نيست) كه كميسيون در بررسى اين مسأله فقط به همين‏جا رسيد كه اصل 157 و 158 را (حالا درست در ذهنم نيست) اگر اصلاح كند اين وظيف خودش را انجام داده و هيچ نيازى به تغيير هيچ اصلى از اصول ديگر نيست اگر كميسيون اين‏طور فرض مى‏كرد و همين را هم تصويب مى‏كرد و به جلسه مى‏آورد كما اين‏كه همين الان هم كه كميسيون گفته است كه اصل يكصد و پنجاه و ششم به همين صورتى كه هست تصويب شد اصلًا اين خارج از محدود كار كميسيون است بنا نيست كه كميسيون بيايد تمام اصول قانون اساسى را يكى يكى بگويد كه اين هم تصويب شد، آن هم تصويب شد و اصلًا قابل اين نيست كه در جلسه اصول ديگر قانون اساسى مورد شك و شبهه قرار بگيرد و بگوييم راجع به آنها هم رأى‏گيرى كنيم حالا مثلًا اين اصل يكصد و پنجاه و ششم كه كميسيون گزارش كرده، اگر رأى نياورد يعنى از قانون اساسى حذفش مى‏كنيم؟ كه چنين كارى را نمى‏كنيم يا مثلًا اين‏كه بايد ببينيم آيا قو قضائيه قوانين خودش را خودش بنويسد يا نه؟ يعنى در حقيقت برويم در اصول مربوط به قو مقننه هم دخالت كنيم، بگوييم در آنجايى كه قو مقننه گفته است كلى قوانين را بايد تصويب كند يك استثناء بگذاريم، بگوييم به استثناء لوايحى كه در قو قضائيه مورد نياز است اصلًا اينها خارج از آن وظيفه است پس بنابراين كميسيون حالا اگر ... (متأسفانه مخبر محترم كميسيون اين‏طورى اظهار نكردند) اين را مى‏گفتند كميسيون اول و آخر كارش همين است، معتقد است آن چيزى كه ايجاد اشكال كرده بود شورايى بودن مديريت بوده، همين را ما به مدير واحد تبديل كرديم اين‏كه مجتهد باشد يا نباشد مگر در آن موقع مجتهد بودن كه در اعضاء شوراى‏عالى قضائى قيد بشود بوده، آن مشكل ايجاد كرده بود كه ما بخواهيم اين را اصلاح يا نفى كنيم؟
بنابراين كميسيون كار خودش را كرده، اما اين‏كه حالا جلسه حق دارد بگويد بعد از آن‏كه ما تصويب كرديم مديريت واحد شد يك حرف‏هاى ديگرى هم داريم پيشنهاد مى‏دهيم مسؤوليت‏ها و اختيارات وزير را هم افزايش بدهيم! يا در اصل 157 مى‏خواهيم بگوييم بعضى از امور را، بعضى از بندها را حذف كنيد، اين حق جلسه است، مى‏تواند پيشنهاد بدهد در شور دوم كميسيون آنها را بررسى مى‏كند يا تصويب مى‏كند يا رد مى‏كند و مى‏آورد در اينجا مطرح مى‏كند پس الان آن چيزى كه به عنوان كليات است اين است كه ما و شورايى بودن را در اصل 158 حذف كرديم، به جاى آن يك رئيس واحد گذاشتيم به نظر من آقاى هاشمى بهتر مى‏توانند روى اين مسائل نظر بدهند كه در مجلس شوراى اسلامى هم همين مقدار را اسمش را مى‏گويند كليات. حالا ديگر جزئياتش قابل بحث است و پيشنهاد است.
نايب رئيس (هاشمى رفسنجانى)- ما اصلًا تعبيرمان در مجلس اين است كه كليات يعنى اجازه ورود در جزئيات و وقتى وارد جزئيات شديم همه چيز را مى‏توانيم عوض كنيم آقاى حبيبى شما مى‏خواستيد چيزى بگوييد؟ اين زائد بر اصل نشود و همه آقايان بحث بكنند.
آقاى حبيبى چون هيچ صحبت نكرده‏اند بفرماييد.
حسن ابراهيم حبيبى- عرض مى‏شود واقعش اين است كه در واقع كليات مطلب در تمامى اين فصل مربوط به قو قضائيه بد يا خوب همين است. يعنى اين‏كه شوراى عالى قضائى اگر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 380
قرار باشد كه تمركزى برايش در مديريت قو قضائيه تصور بكنيم بايستى كه حذف بشود و به جاى آن يك مدير با كليه اختيارات قضائى، ادارى، اجرايى اگر كه اين را تصويب بكنيم در واقع اصل صد و شصت كه مى‏گويد: وزير دادگسترى رابط اين سه قوه هم هست عيناً به قوت خودش باقى مى‏ماند يعنى همان‏طور كه جناب آقاى خوئينى‏ها گفتند اصلًا مى‏شود در همين جا متوقف شد و گفت اگر ما اين دوتا اصل را تصويب بكنيم و بقيه اصول را هم از لحاظ عبارات در ارتباط با اين تصحيح بكنيم وظيفه كميسيون تمام شده است يعنى حالا مى‏توانيم وارد جزئيات بشويم پيشنهاد جناب آقاى نورى اين باشد كه ادارى و اجرايى را از اينجا حذف بكنيم و مثلًا اختيارات وزير دادگسترى را اضافه بكنيم و الى آخر. يعنى اين كلى مسأله كه تمركز پيشنهاد شده كه شوراى عالى قضائى به جايش يك فرد مديريت را به عهده بگيرد اين كلى قضيه است حالا از اين به بعد وارد جزئيات مى‏شويد شما آن مطالب را در شور دوم اضافه و كم بكنيد، تخليطى هم كه جناب آقاى بيات مى‏كنند بين شور اول و دوم جلسه را بترساند از اين‏كه قسمتى شور اول و قسمتى شور دوم، امروز ما در كميسيون گذاشتيم كه بقيه اصول را همه را يك كاسه بدهيم و ديگر وارد شور دوم مجموعه نشويم مگر اين‏كه همه آن قسمت‏هاى ديگر هم در شور اول اينجا بحثش بشود و ان شاء الله در گزارش شور دوم ديگر تكه تكه نمى‏آوريم كه آن ترس باشد كه يك قسمتى كه در جزئيات وارد شديم به نحوى تصويب بشود و در قسمت ديگر نحو ديگرى يعنى در شور دوم همه يك كاسه خواهد آمد در شور اول هم به هر حال الان چهار ساعت بحث كرديم و اصل مسأله هم كه روشن است و پيشنهادهاى بعدى هم در همين خط و ربط است ان شاء الله.
نايب رئيس (هاشمى رفسنجانى)- آقاى هاشميان شما چيزى مى‏خواهيد بگوييد؟ بفرماييد.
حسين هاشميان- ببينيد بنده معتقدم كه ما در چارچوب هنوز مانده‏ايم يك وقت بحث تمركز است، اين كلى را همه قبول داريم يك وقت بحث اين است كه شكل تمركز چيست؟ عرض ما اين است كه، برخلاف فرمايشات آقاى موسوى خوئينى‏ها، ما بعد جزئيات داريم، اما اينجا بحث ما كليات است شما بعد روى دادستان حرف داريد، روى وزارت حرف داريد شيو تمركز را شما نمى‏توانيد با از بين بردن شورا و يك مجتهد عادل به جاى آن گذاشتن شما بگوييد چارچوب شيوه تمركز اين است خودتان هم ديروز تذكر مى‏داديد آقاى يزدى ديروز بودند هميشه مى‏گفتند بله، ما بقيه چارچوب را بعداً مى‏آوريم كميسيون بعداً بررسى مى‏كند بنابراين شما در چارچوب مانده‏ايد، يعنى هنوز مشخص نيست نه اين‏كه ما چارچوب را داريم در جزئيات مانده‏ايم.
نايب رئيس (هاشمى رفسنجانى)- خيلى خوب، حالا ديگر بحث روشن است من عيبى نمى‏بينم كه از آقايان بپرسم كه اصلًا مايلند كه ما اين را برگردانيم به كميسيون و بگوييم يك باره بياوريد رأى بگيريم، يا موافق‏اند كه الان رأى بگيريم (نورى- روشن بفرماييد رأى چيست كه ما رأى بدهيم) رأى همين كليات است و همه آن قابل تغيير است يعنى شما همه بندهاى اين را مى‏توانيد پيشنهاد حذف بدهيد، اصلاح بدهيد همان شيوه‏اى كه در مجلس داريم اول اين را بپرسيم كه بعداً آقايان روى آن شبهه نداشته باشند چون مسأله مهمى است آقايانى كه موافق‏اند ما رأى بگيريم دستشان را بلند كنند (اكثر دست بلند كردند) تصويب‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 381
شد حالا ما براى كليات اين گزارش كميسيون 2 رأى مى‏گيريم. آقايانى كه با كليات اين گزارش موافق هستند رأى بدهند (اكثر دست بلند كردند) تصويب شد حالا قرارمان بر اين شد كه آقايان آن بخش دوم را يك جا به ما بدهند و شور دوم اين مصوبه و شور دوم آن را با هم بياورند يعنى ديگر ما در شور دوم دو قسمت نبايد بپذيريم يك قسمت را بياوريد و هرگونه پيشنهادى هم آقايان داريد چه به ما بدهيد به كميسيون مى‏دهيم يا خودتان مستقيماً تشريف ببريد به كميسيون پيشنهادتان را بدهيد.
رئيس (مشكينى)- ى ك ربع ساعت تنفس داده مى‏شود.
 (جلسه ساعت هجده به عنوان تنفس تعطيل و مجدداً ساعت 25/ 18 تشكيل گرديد)
رئيس- بسم الله الرحمن الرحيم. با حضور 14 نفر جلسه رسمى است آقا! تعقيب بفرماييد.
نايب رئيس (هاشمى رفسنجانى)- آقايان پيشنهادى براى اصلاح آيين‏نامه داده‏اند. اسامى آقايانى را كه امضاء كرده‏اند بخوانيد و يكى از آقايان توضيح بدهند.
منشى (حبيبى)- جناب آقاى جنتى، جناب آقاى بيات، جناب آقاى طاهرى، جناب آقاى يزدى كه تشريف ندارند.
نايب رئيس (هاشمى رفسنجانى)- آقاى جنتى توضيح بدهند.
احمد جنتى- بسم الله الرحمن الرحيم. ما هرچه تعداد در كميسيون‏ها بيشتر داشته باشيم گرچه رأى‏گيرى ممكن است يك مقدارى به اشكال بربخورد ولى آراء مسلم پخته‏تر مى‏شود اگر يك عده‏اى كميسيون‏شان تمام شد و ديگر كارى در كميسيون ندارند جورى نباشد كه اينها مسؤوليتى در زمينه كميسيون‏ها نداشته باشند و بعد آن مشكل تبادل نظر در حد كامل و اعلى آنجا باقى بماند شش نفر براى كميسيون‏ها از نظر تصميم‏گيرى بد نيست ولى از نظر پختگى مسائلى كه در رابطه با قانون اساسى مى‏خواهد مطرح بشود و مسائل زيربنايى است اين كم است حالا ما درد ناچارى تقسيم شش نفر و هفت نفر را كرده‏ايم اما اگر يك عده‏اى كميسيون‏شان تمام شد و كارى هم ندارند اينها بتوانند در كميسيون‏هاى ديگر شركت بكنند در حد يك عضو با حق رأى، خيال مى‏كنم مسائل خيلى پخته‏تر مى‏شود.
منشى- آقاى خوئينى‏ها، مخالف.
اسدالله بيات- تذكر آيين‏نامه‏اى دارم.
نايب رئيس (هاشمى رفسنجانى)- آقاى بيات تذكر آيين‏نامه‏اى دارند بفرمايند.
اسدالله بيات- بسم الله الرحمن الرحيم. درست است من هم امضاء كرده‏ام و سروران حق دارند اعتراض بكنند اما فكر مى‏كنم اين پيشنهاد قابل طرح نيست براى اين‏كه طبق آيين‏نامه تصويب شده كه ما چهار كميسيون داريم اعضاى كميسيون‏ها هم معين شده و هر كدام از اين اعضاء عضو كميسيون‏شان هستند مادامى كه آن ماده آيين‏نامه اصلاح نشده اين اصلاح قابل طرح نيست مگر اين‏كه آن ماده را اصلاح بكنيد بعد اين ماده اصلاح بشود والا اگر آن ماده در سر جاى خودش بماند، اين هم اصلاح بشود با هم دقيقاً تهافت دارد و قابل طرح نيست.
نايب رئيس (هاشمى رفسنجانى)- اين اخطار آقاى بيات وارد نيست چون ما در خود آيين‏نامه پيش‏بينى كرديم كه آيين‏نامه قابل تغيير است و خود تصويب اين تغيير آيين‏نامه است اين قابل طرح هست حالا مخالف باشند، مى‏توانند مخالف صحبت كنند، آقاى خوئينى‏ها مخالف بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 382
موسوى خوئينى‏ها- عرض كنم كه همان‏طورى كه فرموديد اشكال آيين‏نامه‏اى خيلى وارد نبود به خصوص كه حالا من از جناب آقاى بيات و آقاى هاشميان هم خواهش مى‏كنم كه خيلى اين جلسه را با اين بن‏بست‏هاى آيين‏نامه‏اى مواجه نكنند چون اينجا مجلس شوراى اسلامى نيست كه مجال فراوان و واسع باشد مدت محدود است حالا يك كارى كه همه مى‏دانيم چيست و مى‏خواهيم مطرحش كنيم ... اما اين مسأله‏اى كه فرمودند دليل براى اثبات اين مسأله كافى نبود چرا كه آقايان مى‏خواهند نظريات كميسيون‏ها پخته‏تر بشود خود اين آقايان هم بتوانند در آن كميسيون‏ها اظهار نظر بكنند مطالب‏شان را بفرمايند خوب همه اينها با اين وضع موجود هم امكان‏پذير هست همه اعضاء شوراى بازنگرى مى‏توانند در كميسيونى غير از كميسيون خودشان شركت كنند، صحبت هم مى‏توانند بكنند و اظهار نظر بكنند لكن حق رأى ندارند خوب، براى پخته شدن نقطه نظرات اعضاى آن كميسيون رأى دادن اينها تأثير نخواهد داشت در اين‏كه ممكن است مثلًا اگر آن 6 نفرباشند يك چيزى به يك شكلى تصويب بشود و اگر 8 يا 9 نفر شدند به طريق ديگرى و آن موضوع مقابلش تصويب بشود خوب، اين تأثير نهايى در تصميم‏گيرى داخل جلسه كه نخواهد داشت يعنى اين‏طور نيست كه واقعاً ما در اينجا چيزى را تصويب مى‏كنيم مبتنى بر اين‏كه چون كميسيون تصويب بكنند لكن در اينجا شورا هم آن را رد بكند پس رأى آنها و تصويب آنها تأثيرى نخواهد داشت در اين مسأله كه ما اينجا قبول مى‏كنيم يا رد مى‏كنيم و معمولًا براى تصميم‏گيرى و رأى‏گيرى در تجربيات خود مجلس شوراى اسلامى هم هست تعداد اعضاء كميسيون‏ها اگر از 7- 9 نفربيشتر بشود، خوب كم كم با تأخير در آوردن مصوبات مواجه مى‏شويم به خصوص با وضعيتى كه الان ما داريم و همين حالا هم در بيرون جلسه تذكر داده شد كه كار يك قدرى سرعت بيشترى به خودش بگيرد خوب، اگر 6 نفرتبديل به 12 نفربشود پيدا است به جاى 3 ساعت 6 ساعت بايد بحث بشود تا نهايتاً يك چيزى به رأى برسد و به اينجا بيايد بنابراين لزومى ندارد اضافه بشود اما آقايان مى‏توانند شركت كنند.
نايب رئيس- آقاى طاهرى، موافق:
سيد حسن طاهرى خرم‏آبادى- بسم الله الرحمن الرحيم. عرض كنم كه اگر حق رأى نداشته باشند معمولًا الزامى براى شركت ندارند و فعالانه برخورد نمى‏كنند، مثلًا من خودم روزهاى يكشنبه كه كميسيون نداريم هيچ الزامى براى خودم نمى‏بينم كه از قم به تهران بيايم و در يكى از اين كميسيون‏ها شركت كنم صرفاً براى اين‏كه حالا يك حرفى بزنم ولى اگر بنا شد عضو باشم مثل روزهاى ديگر خودم را مجبور مى‏بينم كه بيايم الان كميسيون ما روز شنبه تمام مى‏شود و اين سه، چهار روز بعد هيچ الزامى شايد دوستان ديگر هم نبينند براى اين‏كه در كميسيون‏هاى ديگر شركت كنند و معمولًا آقايان كارهاى ديگر هم دارند قهراً به كارهاى ديگرشان مى‏پردازند، بيكار كه نيستند كه بگويند خوب برويم آنجا بنشينيم اما اگر عضو بود خودش را مجبور مى‏بيند كه شركت كند بنابراين، اين حق رأى را كه گفتم و اين پيشنهاد را كرديم براى اين‏كه آقايانى كه كميسيون‏شان تمام مى‏شود خودشان را موظف ببينند كه در كميسيون‏هاى ديگر شركت كنند و نتيجه‏اش پخته شدن آن مصوبه است نه مسأله اين‏كه حالا تصويب بشود، حالا تصويب هم نشود بالاخره در اينجا بايد تصميم نهايى گرفته بشود
                        صورت مشروح مذاكرات شوراى بازنگرى قانون اساسى(جلسه‏14-1)، ص: 383
منظور اين است كه خودشان را موظف ببينند كه شركت كنند.
نايب رئيس- آقاى عميد به عنوان مخالف بفرماييد.
عميد زنجانى- بسم الله الرحمن الرحيم. من چهار نكته در مخالفتم عرض مى‏كنم كه توجه آقايان را به اين چهار نكته جلب مى‏كنم اولًا كسانى كه از وسط بحث‏ها وارد كميسيون مى‏شوند چون مسلط نيستند در سلسله بحث‏هاى گذشته نمى‏توانند رأى كامل به آن معنايى كه ريشه در بحث‏هاى قبلى كميسيون داشته باشد، خواه ناخواه اثر مى‏گذارد رأى آقايانى كه جديداً وارد كميسيون مى‏شوند روى آرايى كه روى تسلط بر مطلب، پختگى و سابقه مطلب رأى داده‏اند، روى آنها اثر نامطلوب مى‏گذارد و خواه ناخواه رأى آقايانى كه جديداً وارد مى‏شوند يك رأى كاملى نخواهد بود.
نكته دوم اين است كه حداقل تعداد كميسيون‏ها 6 نفر است، 6 نفر را ما تقسيم مى‏كنيم به سه‏تا كميسيون‏هايى كه هستند و اينها در هر كميسيونى دو نفر شركت مى‏كنند اما اگر فرض بكنيم كه كميسيون اول كه 7 نفرند كارشان را زودتر تمام كردند ما بايد يك بار ديگر تعداد حداقل و حداكثر كميسيون‏ها را نامتعادل كنيم يعنى يكى از كميسيون‏ها را مثل كميسيون اول كه الان 7 نفرند تعدادشان را عوض بكنيم.
نكته سوم، اين است كه با عرض معذرت يك كمى زمينه بعضى از مسائلى كه البته در اينجا مطرح نيست توهمش را ايجاد مى‏كند كه احياناً براى دو نفر كه اضافه مى‏شود رأى اينها جهت‏دار باشد.
نكته چهارمى كه مى‏خواهم عرض كنم كه خيلى دليل محكمى نيست ولى جنبه استحسانى دارد اين خودش تشويق مى‏كند به سرعت نامطلوب در كار كميسيون‏ها. اصلًا خود اين اضافه بر آيين‏نامه كه بشود معنايش اين است كه يك سرعت نامطلوبى در كار كميسيون‏ها باشد و اين كار، كار نامطلوبى هست به اين چهار دليل من مخالف با اين پيشنهاد هستم.
منشى- آقاى كروبى، موافق.
مهدى كروبى- بسم الله الرحمن الرحيم. من اصلًا تعجب مى‏كنم كه چه اشكالى دارد يك عده‏اى از آقايان كارشان تمام مى‏شود خوب بتوانند در كميسيون‏هاى ديگر هم شركت كنند شركتى كه صاحب رأى باشند كسى كه در خود صحن مجلس رأى دارد آن وقت ما بگوييم كه شما در آن كميسيون شركت كن و آنجا رأى نداشته باش يا اين‏كه عضو كميسيون ديگرى است، خوب، بله، مى‏گوييم آقا! رأى نداشته باش چون جاى ديگر رأى دارى. اما وقتى كه آنجا كارش پايان يافته و تمام شده حالا مى‏آيد در كميسيون ديگرى شركت مى‏كند مى‏خواهد فعال شركت كند، مى‏خواهد هم صحبت كند، گاهى مى‏خواهد پيشنهادش را هم براى رأى دادن مطرح كند كه ممكن است رأى هم بياورد ما بگوييم شما هم شركت كن و صحبت كن اما رأى‏گيرى نشود.
آن نكته‏اى را هم كه آقاى عميد مى‏گويند اصلًا افرادى كه كميسيون‏شان تمام مى‏شود، كدام كميسيون‏ها زودتر هستند، به چه كميسيون‏هايى مى‏روند و چه كميسيونى نصيبشان مى‏شود اصلًا هيچ مشخص و معين نيست كه كدام كميسيون مى‏روند، كدام رأى را دارند اصلًا آنجا به چه نتايجى مى‏رسند؟ اينها به نظر من جز يك مقدار (عذر مى‏خواهم) خيال باشد چيز ديگرى نيست، يا خداى نكرده سوء ظن باشد والا مشخص نيست چه افرادى كجا مى‏روند و چه جهاتى مورد نظر هست.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 384
نايب رئيس (هاشمى رفسنجانى)- بحث كافى است، استدلال آقايان همين‏ها است مخالف و موافق يك چيز دارند مى‏گويند همان حرف قبلى تكرار شد.
پس اصلش را رأى مى‏گيريم اگر رأى آورد آن وقت وارد پيشنهادهايى مى‏شويم كه چگونه تقسيم بشوند و اينها 18 (هجده) نفر در جلسه حضور دارند آقايانى كه با اين پيشنهاد اصلاحى آيين‏نامه موافق هستند رأى بدهند (اكثر دست بلند كردند) تصويب شد پيشنهاد شده كه شيوه توزيعش مثل همان شكلى كه در ماد 6 داريم باشد. يعنى آقايان اسم كميسيون مورد نظرشان را مى‏نويسند، همان جور كه بود اگر جايش خالى بود آنجا مى‏روند والا دوم را قرعه‏كشى مى‏كنيم به همان صورتى كه انجام داديم.
سيد على خامنه‏اى- جاى خالى كه ... مگر ما يك نصابى برايش معين كنيم كه بگوييم مثلًا چند نفر باشند.
هاشمى رفسنجانى- عادلانه توزيع مى‏شود مثلًا اگر از كميسيون ما 6 نفر آقايان آزاد شدند تقسيم به سه كميسيون مى‏شوند.
سيد على خامنه‏اى- بايستى با قرعه مشخص بشود.
عميد زنجانى- اگر كميسيون اول بود يك نفر را چكار مى‏كنيد؟
سيد على خامنه‏اى- همان كارى كه حالا در كميسيون اول كرده‏ايم و تا حالا هم شده است، حالا كه شده چه مشكلى به وجود آورده است؟ كميسيون اول حالا 7 نفراست.
هاشمى رفسنجانى- هميشه كميسيون اول يك نفر اضافه داشته باشد.
سيد على خامنه‏اى- اشكال ندارد. اگر بنا بر قرعه بگذاريم همه اينها حل مى‏شود.
هاشمى رفسنجانى- چطور؟
سيد على خامنه‏اى- ى عنى آن افرادى كه هستند تقسيم بشوند به تعداد كميسيون‏هاى باقيمانده آن وقت با قرعه مشخص بشود كه كدام مال كدام كميسيون‏ها خواهند بود.
هاشمى رفسنجانى- پس انتخاب ديگر نباشد همين جور خوب است يعنى مجموعه افرادى كه داوطلب هستند عادلانه با قرعه بين كميسيون‏ها توزيع مى‏شوند.
سيد على خامنه‏اى- آن شبهه آقاى عميد هم به طور كلى مرتفع مى‏شود.
طاهرى خرم‏آبادى- اين الزامى است يا اين‏كه داوطلبى است؟
هاشمى رفسنجانى- داوطلبى نه، اين‏كه ايشان مى‏گويند الزامى است ممكن است كسى كه مى‏خواهد به كميسيون رهبرى برود به كميسيون قضايى بيفتد.
سيد على خامنه‏اى- سؤال آقاى طاهرى ظاهراً اين است كه ممكن است كسى كميسيونش تمام شده باشد و نخواهد در كميسيون ديگرى شركت كند.
هاشمى رفسنجانى- اين مى‏تواند است.
سيد على خامنه‏اى- مى تواند است، الزامى نيست اصلش الزامى نيست اما اين‏كه كدام كميسيون باشند در مورد داوطلبان، آن الزامى است به حكم قرعه. همين را رأى بگيرند.
هاشمى رفسنجانى- در عبارت هست كه اينها به تعادل تقسيم مى‏شوند. «تعادل نسبى بين اعضاء كميسيون‏ها لازم است رعايت شود» منظور اين است كه به همان نسبت تقسيم مى‏شوند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 385
امامى كاشانى- معنايش اين است كه اگر قرعه به نام هر كس افتاد آن وقت ديگر ملزم است برود.
نايب ريئس (سيد على خامنه‏اى)- اصلا قرعه كشى بين كسانى مى‏شود كه داوطلب هستند كه در كميسيون ديگرى شركت بكنند آن كسى كه نمى‏خواهد شركت بكند اصلًا در قرعه شركت نمى‏كند.
امامى كاشانى- حالا اگر يك كسى خواست به كميسيون قضايى برود بعد به كميسيون قو مجريه بيفتد و نمى‏خواهد به آن كميسيون برود چه جورى مى‏شود؟
نايب رئيس (سيد على خامنه‏اى)- نمى خواهد، ندارد بايستى در بين كسانى كه مايلند در يك كميسيون ديگرى شركت بكنند قرعه‏كشى بشود يعنى اين پيشنهاد اين است.
هاشمى رفسنجانى- آقاى خامنه‏اى آن پيشنهادى كه من كردم مطرح بشود يعنى به شيوه همان تقسيم قبلى باشد يعنى هر كسى كميسيون مورد نظرش را مجموعاً مى‏نويسد اگر آنجا به همان اندازه بود مى‏روند آنجا، انتخاب اولش، مثل همان ديگر اگر زيادى بود آن وقت مثل قبلى قرعه مى‏كشيم شيوه تقسيم همان شيوه ماد 6 آيين‏نامه باشد اين ديگر شبهه ندارد آقاى مؤمن بفرماييد.
محمد مؤمن- عرض كنم كه من پيشنهاد مى‏كنم، كميسيونى كه تمام شد تعداد اعضاء آن به كميسيون‏هاى باقيمانده تقسيم بشود يعنى مثلًا فرض بفرماييد همان كميسيونى كه مربوط به مجلس شوراى اسلامى هست، كه حضرت‏عالى هم تشريف داريد اگر فرض كنيم اول تمام شد سه كميسيون ديگر داريم اگر بخواهند همه اينها بيايند، به آن كميسيون‏ها يكى دو نفر مى‏رسد آن وقت در مورد آن كميسيون‏هايى كه باقيمانده است تا دو نفر اگر داوطلب آمد بدون قرعه باشد اگر بيشتر از دو نفر بود قرعه انداخته بشود.
نايب رئيس (هاشمى رفسنجانى)- خوب همين است، ما هم همين را گفتيم، شما كه چيز تازه‏اى نفرموديد ببينيد ماد 6 مى‏گويد كه شش نفرى اسم مى‏نويسند براى كميسيون مورد نظرشان يك وقت مى‏بينيد شش نفر رهبرى نوشتند خوب اين بار قرعه بكشيم اگر شش نفرى، نفرى يك كميسيون نوشتند، تقسيم مى‏شود ديگر. همان‏طور انتخاب اول و دوم هم دارد، مثلًا من نوشته‏ام رهبرى، قو مجريه.
محمد مؤمن- اين‏كه شما مى‏فرماييد ممكن است كه دو نفر براى يك كميسيون بنويسند، دو نفر براى يك كميسيون ديگر و آن كميسيون سوم داوطلب نداشته باشد اگر نداشته باشد، آن وقت بايد مشخص بشود كه در اين صورت شما مى‏خواهيد بگوييد يكى از اين چهار نفر حداقل بروند به آن كميسيون سوم براى اين‏كه تناسب رعايت بشود يا نه، در واقع رعايت تناسب را معنا بكنيم، به همين ترتيبى كه بنده توضيحاً عرض كردم.
نايب رئيس (هاشمى)- چطور؟
محمد مؤمن- ى عنى اگر همه شش نفر داوطلب باشند چطور بايد براى تقسيم بين اين سه كميسيون قرعه كشيده بشود؟ به هر كميسيونى دو نفر مى‏رسد آن وقت تناسب را اين‏طور معنا كنيم كه اگر به اندازه دو نفر هر كميسيونى داوطلب داشت قرعه نمى‏خواهد، اگر اتفاقاً يك كميسيونى بيشتر از دو نفر داوطلب داشت آن وقت قرعه‏كشى بكنيم نه اين‏كه اگر چهار نفر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 386
آمدند ما اين چهار نفر را هم بياييم بگوييم كه حتماً يكى از شما بايد برويد آن كميسيون تا تناسب رعايت بشود رعايت تناسب به معناى تقسيم افراد اين كميسيون بر كميسيون‏هاى باقيمانده باشد.
نايب رئيس (هاشمى)- پيشنهاد جناب‏عالى اين مى‏شود: تا دو نفر اگر بودند در هر كميسيون بروند اگر بيشتر بودند با قرعه بروند ممكن است مثلًا فقط دو نفر از شش نفر داوطلب بشوند و بگويند ما مى‏خواهيم برويم در فلان كميسيون، خوب بروند ديگر. يعنى سقف كميسيون‏ها را ما تا دو نفر الان مى‏توانيم اضافه كنيم معناى حرف شما اين است.
آقايانى كه موافق پيشنهاد آقاى مؤمن كه گفته شده ...
عبدالله نورى- پيشنهاد خودتان را رأى بگيريد.
نايب رئيس (سيد على خامنه‏اى)- پيشنهاد آقاى مؤمن همان پيشنهاد آقاى هاشمى است، منتها اشكالى كه ممكن است در آن صورت وارد بشود، طبق نظر ايشان اشكال وارد نمى‏شود نتيجه‏اش همان است.
عبدالله نورى- اشكال بيشتر مى‏شود چون اينجا شما مى‏خواهيد تناسب رعايت بشود جناب آقاى مؤمن مى‏فرمايند اگر كميسيون شما شش نفرى است و دو نفرخواستند بروند به كميسيون هفت نفرى آن كميسيون بشود 9 نفرى و آن يكى 6 نفرى بماند.
نايب رئيس (خامنه‏اى)- همان تناسب اشكال ايجاد مى‏كند ...
عبدالله نورى- اين عدم تناسب است ولى پيشنهاد آقاى هاشمى اين را به وجود نمى‏آورد.
نايب رئيس (خامنه‏اى)- آن تناسبى كه در پيشنهاد آقاى هاشمى بود همان ممكن است موجب اشكال بشود يعنى گاهى هست كه تعداد كسانى كه داوطلب انضمام به كميسيون‏هاى بعدى هستند قابل تقسيم به همه كميسيون‏ها اصلًا نيست اصلًا نمى‏تواند بين كميسيون‏ها تساوى برقرار باشد در پيشنهاد ايشان اين مسأله ديگر مطرح نيست به هر كميسيونى تا دو نفر ديگر با داوطلبى افراد مى‏تواند اضافه بشود اگر داوطلبى شد، اگر نشد كه هيچ. اگر بيشتر شد قرعه خواهد بود به نظر مى‏رسد اين چيز ساده‏اى است، اين قدر هم اهميت ندارد كه ما روى آن زياد بحث كنيم آقاى هاشمى شما موافقيد؟
هاشمى رفسنجانى- من به آن رأى مى‏دهم روى پيشنهاد خودم هم هستم.
نايب رئيس (خامنه‏اى)- پيشنهاد آقاى مؤمن را به رأى مى‏گذاريم، آقايانى كه موافق هستند دستشان را بلند كنند (اكثر دستشان را بلند كردند) رأى آورد پس يك متنى جناب‏عالى براى اين تهيه بفرماييد.
نايب رئيس (هاشمى رفسنجانى)- بسيار خوب، اين دستورى كه اعلام كرده بوديم تمام شد ما آن روز ...
عبدالله نورى- جناب آقاى هاشمى! اعضاء اين كميسيون سابق باقى مى‏مانند براى شور دوم؟
نايب رئيس (هاشمى)- ى ك سؤال درست شد، اين‏كه مى‏گوييم تمام بشود يعنى شور اول تمام بشود يا شور دوم؟
محمد مؤمن- نظر ما هم شور دوم است.
نايب رئيس (هاشمى)- شما نظرتان شور دوم است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 387
عبدالله نورى- چون از نظر زمانى كه داده‏اند معنايش اين بود.
طاهرى خرم‏آبادى- نظر ما كه پيشنهاد داديم شور اول بود ممكن است بعد از شور دوم اصلًا مصداق پيدا نكند.
نايب رئيس (خامنه‏اى)- شايد بعضى كه رأى دادند به خاطر همين است كه احتمال مصداق پيدا كردنش ضعيف است.
حسين هاشميان- شور نهايى هم هست.
نايب رئيس (هاشمى)- شور نهايى ديگر كميسيون نمى‏رود، جاى ديگرى مى‏رود.
نايب رئيس (خامنه‏اى)- حالا بين پيشنهاد كنندگان وحدت نظر نبوده ببينيد آقاى بيات هم جزو امضاء كنندگان هستند، ايشان مى‏گويند نظر من همين بوده كه بعد از شور دوم ...
عميد زنجانى- بين شور اول و دوم.
نايب رئيس (خامنه‏اى)- نه اين مناسب نيست، همان بعد از اتمام هر دو شور. برنامه ديگرى هست؟
نايب رئيس (هاشمى رفسنجانى)- حالا عرض مى‏كنم آقاى طاهرى! اگر شور اول باشد يك مشكلاتى پيش مى‏آورد، يعنى ببينيد، فرض كنيد كميسيون ما فردا تمام مى‏شود آخر هفته هم در جلسه علنى كار ما تمام مى‏شود، يعنى هفته بعدش دوباره به ما بر مى‏گردد (طاهرى- خوب بر مى‏گرديم توى كميسيون اول) تا ما برويم در يك كميسيون، دوباره بخواهيم برگرديم، عضويت‏مان يك روز باشد دوباره برگرديم اين خراب مى‏شود، به هم مى‏خورد.
مهدى كروبى- اتفاقاً كار اصولى و خيلى طولانى در شور دوم است.
نايب رئيس- منظور اين شد كه شور دوم تمام بشود.
ما در جلسه قبل گفتيم كه دستور جلسه امروز ادامه بحث گزارش كميسيون قضائى و همين آيين‏نامه و گزارش كميسيون چهار. امروز آقاى حبيبى كه خواندند اين آخرى را نخواندند چون اعلام نشد ما ديگر اين را ادامه نمى‏دهيم چون اول جلسه نگفتيم و در دستورى كه اعلام كرديم ننوشتيم، البته ما از لحاظ آيين‏نامه‏مان هنوز بايد حدود نيم ساعت، سه ربع ساعت كار بكنيم اگر بخواهيم سه ساعت را عمل كنيم ولى دستور اعلام شده‏مان ديگر تمام شده. جلسه بعدمان را روز سه شنبه اعلام مى‏كنيم هفته آينده هم سه جلسه داريم.
                        4- پايان جلسه و تاريخ تشكيل جلسه آينده‏

رئيس- جلسه آينده ان شاء الله سه شنبه است، چهارشنبه و پنجشنبه هم جلسه خواهيم داشت. ختم جلسه اعلام مى‏گردد.
 (جلسه ساعت 50/ 18 پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 389
                        جلسه يازدهم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و هفده دقيقه روز سه شنبه دوم خرداد ماه 1368 هجرى شمسى برابر با هفدهم شوال المكرم 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- بيانات آقاى رئيس به مناسبت بيمارى اخير حضرت امام و دعا براى سلامتى ايشان‏
3- تصويب شور اول تغيير نام مجلس شوراى ملى به مجلس شوراى اسلامى‏
4- بحث پيرامون گزارش شور اول كميسيون دربار تعداد نمايندگان مجلس شوراى اسلامى‏
5- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 390
                        1- اعلام رسميت جلسه و تلاوت آياتى از كلام الله مجيد

رئيس (مشكينى)- بسم الله الرحمن الرحيم. با حضور هجده (18) نفر جلسه رسميت دارد دستور جلسه را اعلام بفرماييد.
منشى (حبيبى)- بسم الله الرحمن الرحيم. دستور يازدهمين جلس عمومى شوراى بازنگرى قانون اساسى بعد از ظهر روز سه شنبه خرداد ماه 1368 هجرى شمسى مطابق با هفدهم شوال المكرم 1409 هجرى قمرى.
1- گزارش شور اول كميسيون بررسى مسائل مربوط به تمركز در مديريت صدا و سيما، تعداد نمايندگان مجلس شوراى اسلامى، راه بازنگرى به قانون اساسى، تغيير نام مجلس شوراى ملى به مجلس شوراى اسلامى.
2- گزارش همين كميسيون در خصوص تعداد نمايندگان مجلس شوراى اسلامى.
3- گزارش از كميسيون مسائل مربوط به تمركز در مديريت قو مجريه در خصوص مديريت قو مجريه.
رئيس (مشكينى)- تلاوت كلام الله مجيد را شروع كنيد.
                        اللهم صل على محمد وآل محمد

                        اعوذ بالله من الشيطان الرجيم‏

                        بسم الله الرحمن الرحيم‏

                        شَهِدَ اللَّهُ أَنَّهُ لَا إِلَهَ إِلَّا هُوَ وَالْمَلَائِكَةُ وَأُولُو الْعِلْمِ قَائِمًا بِالْقِسْطِ لَا إِلَهَ إِلَّا هُوَ الْعَزِيزُ الْحَكِيمُ* إِنَّ الدِّينَ عِنْدَ اللَّهِ الْإِسْلَامُ وَمَا اخْتَلَفَ الَّذِينَ أُوتُوا الْكِتَابَ إِلَّا مِنْ بَعْدِ مَا جَاءَهُمُ الْعِلْمُ بَغْيا بَينَهُمْ وَمَنْ يكْفُرْ بِآياتِ اللَّهِ فَإِنَّ اللَّهَ سَرِيعُ الْحِسَابِ* فَإِنْ حَاجُّوكَ فَقُلْ أَسْلَمْتُ وَجْهِى لِلَّهِ وَمَنِ اتَّبَعَنِ وَقُلْ لِلَّذِينَ أُوتُوا الْكِتَابَ وَالْأُمِّيينَ أَأَسْلَمْتُمْ فَإِنْ أَسْلَمُوا فَقَدِ اهْتَدَوْا وَإِنْ تَوَلَّوْا فَإِنَّمَا عَلَيكَ الْبَلَاغُ وَاللَّهُ بَصِيرٌ بِالْعِبَادِ

                         (صدق الله العلى العظيم)

                         «از آيه 17 تا 20 سوره آل عمران»

                        2- بيانات آقاى رئيس به مناسبت بيمارى اخير حضرت امام و دعا براى سلامتى ايشان‏

رئيس (مشكينى)- بسم الله الرحمن الرحيم. الحمد لله و الصلوة على رسوله و آله.
مناسب است قبل از اين‏كه دستور جلسه شروع بشود شكرى از پروردگار عالم دوستان به جا بياورند اين چند روزه مقدارى ناراحتى و كسالت در وجود امام پيدا شده بود و يك ناراحتى معده، خونريزى اجمالى و بالاخره نياز پيدا كرده بود به اين‏كه دكترها تصويب كرده بودند كه عمل جراحى بشود و با اين‏كه ناراحتى قلبى هم از سابق داشتند عمل جراحى انجام گرفته و بسيار خوب عمل جراحى به راحتى و ناجح انجام گرفته و بحمد الله از نظر قلبى هم به هيچ نحوه ناراحتى در آن توليد نشده، بسيار رضايت بخش بوده، دكترها اظهار رضايت كرده‏اند و بحمد الله الان هم حالشان بسيار خوب است، رضايت بخش است خدا را شكر گزاريم از اين‏كه لطف فرموده ان شاء الله اميدواريم خدا اين نعمت را بر ما مستدام بدارد. ما از برادران پزشك‏ها كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 391
در اين چند روز كمال كوشش و جديت را انجام داده‏اند و به دست آنها الحمد لله خداوند اين بند صالح خدا را شفا عنايت كرده است از آنها هم خيلى تقدير مى‏كنيم تشكر مى‏كنيم از طرف تمام ملت از آن برادرها تشكر مى‏كنيم و همين جا هم دعايى كه ان شاء الله به انفاس قدسى آمين آقايان دعاهايمان ان شاء الله مستجاب بشود.
اللهم صل على محمد وآل واشفه شفاءً عاجلًا، اللهم اجعل امامنا ممن اطلت عمره و حسنت عمله و اتممت عليه نعمتك و رضيت عنه و احييته حياتاً طيبةً فى ادوم السرور و اسبغ الكرامة و اتم العيش انك تفعل ما تشاء و لا تفعل ما يشاء غيرك.
خداوند هم مرضى را شفا عنايت بفرمايد و هم صاحبان مرضى را مسرور بفرمايد و من مقتضى مى‏دانم اگر آقايان اظهار لطف كنند نفرى يك فاتحة الكتابى كه در روايت دارد اگر چنان‏چه هفت يا هفتاد مرتبه فاتحة الكتاب را به يك مرده‏اى بخوانى و زنده شود تعجب نكنيد. آقايان يك فاتحه براى ايشان و براى هم مرضاى مسلمين عنايت بفرمايند.
                        3- تصويب شور اول تغيير نام مجلس شوراى ملى به مجلس شوراى اسلامى‏

رئيس- دستور جلسه را اعلام بفرماييد.
منشى (يزدى)- دستور اول راجع به تغيير نام مجلس است كه جناب آقاى مؤمن مخالف هستند.
نايب رئيس (هاشمى رفسنجانى)- آقاى امامى مخبر كميسيون تشريف بياورند توضيح بدهند.
محمد امامى كاشانى (مخبر كميسيون)- بسم الله الرحمن الرحيم. در قانون اساسى نام مجلس، مجلس شوراى ملى است و اين كلمه در چهل و يك مورد در قانون اساسى آمده كه دوتا سر فصل است و در اصولى هم كه آمده، در يك اصل هم دو مرتبه ذكر شده، نام اصول را نوشته‏اند و خدمت آقايان هست. البته اين نكته قابل ذكر است كه مجلس شوراى اسلامى همان روزهاى اول هم كه به اين گفته مى‏شد در مجلس تصويب شد وشوراى نگهبان هم آن را مغاير با قانون اساسى ندانست و سر اين‏كه مغاير با قانون اساسى ندانست اين بود كه مجلس شوراى ملى در قانون اساسى به عنوان يك نام مجلس كه متعارف و متداول است و تا كنون اين اسم را داشته به اين نام آمده چون بر اين اساس بوده لذا شوراى نگهبان هم گفت مغاير با قانون اساسى نيست الان هم كه در مجلس مصوبات به عنوان شوراى اسلامى مطرح مى‏شود و در همه جا مجلس شوراى اسلامى گفته مى‏شود نه اين‏كه خلاف قانون اساسى باشد ولى نكته اين‏كه حالا كه بازنگرى به قانون اساسى مطرح است اين مطرح شد اين است كه خوب اين كلمه هم در قانون اساسى كه به صورت مجلس شوراى ملى است چه بهتر كه تغيير پيدا كند به مجلس شوراى اسلامى و لذا اين يك تركيبى است كه رجحانش قابل ترديد نيست، به اين جهت همين مصوبه كه خدمت آقايان هست كه در اين اصول و در آن دو سر فصل تغيير نام پيدا كرده.
منشى (يزدى)- جناب آقاى مؤمن به عنوان مخالف بفرماييد.
محمد مؤمن- بسم الله الرحمن الرحيم. البته ممكن است كه تعجب باشد كه من به عنوان‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 392
مخالف ثبت نام كرده‏ام با اين‏كه شكى نيست كه بايد نام مجلس از مجلس شوراى ملى كه در قانون اساسى هست تغيير پيدا بكند به مجلس شوراى اسلامى.
ولى سرّ مخالفت بنده اين است كه اين ترتيبى را كه كميسيون پيشنهاد كرده است يك اصلى را كه اصل اين است كه در قانون اساسى جمهورى اسلامى ايران مجلس شوراى ملى به مجلس شوراى اسلامى تغيير نام مى‏يابد اين را به صورت يك اصل آوردن كه مجموع آن‏چه كه كميسيون پيشنهاد كرده اين است بنده با اين مخالفم. جهتش هم اين است كه هدف از اين‏كه آقايان اين اصل را مى‏خواهند تصويب بكنند اين است كه در هر جا همان چهل و چند موردى كه فرمودند كه در قانون اساسى اسم مجلس شوراى ملى است در متن اصول تغيير پيدا بكند به مجلس شوراى اسلامى.
اين اصلى كه ارائه كردند اين مطلب را نمى‏تواند برساند براى اين‏كه اگر مقصود اين است كه نامگذارى مى‏خواهيم بكنيم يعنى همان كه در ضمن ماد واحده خود مجلس در مورخ 31/ 4/ 59 با قيد دو فوريت تصويب نموده كه متن آن اين است:
ماد واحده- مجلس شوراى اسلامى در جلس 31/ 4/ 59 با قيد دو فوريت تصويب نمود كه نام مجلس شورا، مجلس شوراى اسلامى تعيين گردد.
اگر اين اصل هم اين مفاد را مى‏خواهد بگويد اين مفاد نامگذارى است به اصطلاح طلبگى خودمان همان اسم‏گذارى كه براى اشخاص احياناً مى‏شود كه تعيين اعلام هست (اسم علم) اين هم علم قرار داده شده براى مجلس شورا، نام مجلس شوراى اسلامى و سر اين‏كه شوراى نگهبان هم اين را مخالف با قانون اساسى ندانسته اتفاقاً همين است توجيه مخالف ندانستن آن اين است كه گفته مى‏شود در اصولى كه مجلس شوراى ملى نام برده شده اينها خواسته‏اند تعبير كنند از اين مجلس به يك عنوانى، يعنى آنجايى كه محل مشورتى است كه مربوط به ملت است در مقام نام‏گذارى نبوده‏اند كه علم قرار بدهند براى اين محل نام مجلس شوراى ملى. چون در اين مقام نبوده‏اند بنابراين آنها تعبير كردند هيچ مانعى ندارد ما بياييم يك اسم‏گذارى بكنيم كه بگوييم اسم اين محل را ما مى‏گوييم مجلس شوراى اسلامى. بنابراين آن‏چه كه ماد واحده درصددش بوده عبارت بوده است از نام‏گذارى كه اسم علمى براى اين محل قرار بدهد و آن‏چه كه در قانون اساسى آمده اين مسال نام‏گذارى كه اسم علمى براى اين محل بوده به يك عنوان كلى كه اتفاقاً منطبق بر فرد است و بسيار هم جالب است روى اين جهت نام‏گذارى هيچ منافاتى با آن تعبير كلى كه در اصول قانون اساسى شده ندارد ولى اين نام‏گذارى هيچ به اينجا منتهى نمى‏شود كه ما بتوانيم (ولو فرض كنيم مجلس هم حق مى‏داشت) در متن اصول تغييرى به وجود بياوريم فقط يك اسم علم است كه بايد اينجا قرار داده بشود اگر نظر كميسيون اين است كه همان كارى را كه مجلس شوراى اسلامى كرده منتها به صورت قانون عادى بوده الان بيايد در صورت يك اصلى از اصول قانون اساسى اين كار را بكند اين كار مانعى ندارد ولى آن مطلوبى را كه ما داريم و حضرت امام هم امر در واقع فرموده‏اند و بايد هم بشود آن نتيجه از آن گرفته نمى‏شود براى اين‏كه فوقش اين است كه ما نام اين محل را گذاشتيم مجلس شورا، بسيار خوب توى آن اصول قانون اساسى هم هرجا اسم برده شد خصوصاً با نظر شوراى نگهبان كه آن مغاير ندانستند در اصول قانون اساسى از اين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 393
محل تعبيرى كه شده، تعبير به يك عنوان كلى مجلس شوراى ملى شده كه تطبيق بر مورد كرده‏اند اين ما را به اين نتيجه نمى‏رساند و نمى‏تواند برساند اگر منظورشان همان منظورى باشد كه در ماد واحد مصوب مجلس است و اگر اين نباشد كه قاعدتاً اين نيست، بلكه مقصود اين است كه ما با اين تصريح‏مان مى‏خواهيم بگوييم كه در تمام اين اصول چهل و چندگانه‏اى كه هست كه در آنجا تعبير شده از اين محل به مجلس شوراى ملى تمام آن اصول را تغيير مى‏دهيم حتى سر فصل‏هايى هم كه دوتا هست سر فصل‏ها را هم تغيير بدهيم، تغيير پيدا بكند و آنجا به جاى اين‏كه مجلس شوراى ملى گفته بشود، مجلس شوراى اسلامى گفته بشود اگر اين باشد اين اصل نمى‏خواهد، آن‏چه را كه نياز دارد اين است كه ما تصويب بكنيم بگوييم در تمام موارد چهل و چندگانه و سر فصل‏هايى كه آمده مجلس شوراى ملى تمام را تصويب مى‏كند شوراى بازنگرى كه تمام آن موارد لفظ مجلس شوراى ملى كه در آنجا هست برداشته بشود و به جايش مجلس شوراى اسلامى گذاشته بشود و اين غير از آن است كه كميسيون مى‏گويد كه يك اصلى جداگانه باشد اين اصلًا هيچ نيازى به اصل ندارد البته معلوم هست كه در سوابقى كه هست و اسناد شوراى بازنگرى اين محفوظ مى‏ماند همان‏طورى كه مثلًا الان ما آمديم آن اصل 157 را در يك قسمتى اصلاح كرديم و يا اصول ديگرى كه احياناً مربوط به رهبرى يا جاهاى ديگر هست ممكن است اصلاح بكنيم معناى اصلاح اين مى‏شود كه اصل 157 ديگر تغيير پيدا مى‏كند به اين صورت و تازه آنجا هم بر فرض محل كلام باشد كه آيا به عنوان متمم و جداگانه بنويسيم كه ممكن است اين بحث آنجا پيش بيايد كه ما بياييم به عنوان جداگانه بگوييم اصل 157 توى قانون اساسى كه هست باشد بياييم متمم برايش بنويسيم من نمى‏دانم اين‏جور تصور بشود يا نه؟ بر فرض آنجا هم تصور بشود اين، در اينجا خلاف مقصود است ما در مورد تغيير نام مجلس مسلماً نظر همه‏مان اين است كه به صورت اصلاح باشد بيايد تمام اصولى كه اسم مجلس شوراى ملى در آن آمده برداشته بشود و مجلس شوراى اسلامى بشود و روى اين حساب تنها بايد ما در مداركى كه به عنوان اسناد اين تغيير نام محفوظ نگاه داشته مى‏شود در آن مدارك و اسناد نگهدارى بشود و شوراى بازنگرى تصويب كند كه تمام اصولى كه (نه به عنوان يك اصل بلكه به عنوان يك مصوبه براى تغيير اصول)، مصوبه اين است كه آن اصلى كه گفته مجلس شوراى ملى مدتش چهار سال است بشود مجلس شوراى اسلامى مدتش چهار سال است، نمايندگان مجلس شوراى ملى حق قانون‏گذارى را به ديگرى نمى‏توانند واگذار كنند تمام آنها تغيير پيدا بكند مصوب ما آن است كه آنها تغيير پيدا بكند و بشود مجلس شوراى اسلامى و بنابراين، اين اصل احتياج ندارد و اصل آوردن در يك مرحله يك كار بى‏نتيجه‏اى است اگر منظور نام‏گذارى نظير اعلامى كه اسم گذاشته مى‏شود باشد و در مرحل ديگراصلًا مورد نياز نيست و مفيد هم نيست اين خلاص بحثى است كه بنده عرض مى‏كنم و السلام.
منشى (يزدى)- آقاى طاهرى به عنوان موافق بفرماييد.
طاهرى خرم آبادى- بسم الله الرحمن الرحيم، من توضيحاً عرض مى‏كنم كه منظور كميسيون همان مطلبى كه خود آقاى مؤمن هم اشاره كردند تغيير اين كلمه مجلس شوراى ملى به شوراى اسلامى در هم قانون اساسى است نه اين‏كه فقط مى‏خواهند با حفظ آن كلمه در قانون اساسى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 394
يك نام‏گذارى و علم كنند اين كلمه را، بلكه منظور اين است كه آن‏چه كه در قانون اساسى به عنوان شوراى ملى آمده اين تغيير پيدا كند به شوراى اسلامى و حتى تمام اصول را هم در كميسيون آقايان استقصاء كردند و سر فصل‏ها را هم استقصاء كردند و بنا بود كه ذكر هم بشود بعد براى اختصار حذف شد.
البته يك مطلب هست و آن اين است كه در اين قانون اساسى قبل من نگاه مى‏كردم به تغييراتى كه داده شده. معمولًا اين كار را مى‏كنند در واقع يك وقت است كه يك اصلى را اضافه مى‏كنند كه هيچ در قانون قبل نبوده اينجا به صورت متمم اين اصل بايد ذكر بشود اما در مواردى كه اصلى را تغيير مى‏دهند آن مجلسى كه مسؤول تغيير اصل است به صورت ماد واحده تصويب مى‏كند كه اصل فلان و فلان تغيير پيدا كرد به آن‏چه كه الان در قانون اساسى مثلًا مذكور است و ذكر مى‏كنند آن مورد تغيير را و براى اين‏كه كسانى كه قانون اساسى را مى‏خوانند توجه پيدا كنند كه اين اصلى كه الان هست قبلًا چه بوده؟ اين طرف اين‏كه در مدارك و در اسناد آن مجلس حفظ و ثبت بشود فايده‏اى ندارد اينجا كما اين‏كه در اين قانون اساسى قبل هم در چند مورد عمل كرده‏اند مى‏آيند آن اصلى كه تغيير پيدا كرده در متن ذكر مى‏كنند و اصل منسوخ و ملغى شده را پاورقى ذكر مى‏كنند و ماد واحده و مصوب آن مجلس را هم ذكر مى‏كنند در پاورقى كه كسى كه قانون اساسى را مى‏خواند توجه پيدا كند كه اين قانون اساسى در فلان تاريخ با فلان خصوصيات تغيير پيدا كرد بنابراين من از يك نظر موافق هستم كه اين كلمه اصل اينجا برداشته بشود و مصوبه ما به صورت مثلًا ماد واحده قرار بگيرد، كلم اصل نباشد ولى اين ماد واحده را ما بايد در قانون اساسى حالا يا در پاورقى يا در آخر قانون و همچنين نسبت به بقى اصولى كه تغيير مى‏دهيم بايد ذكر بكنيم والا اگر ذكر نكنيم يك چيز گنگى مى‏شود يعنى يك كسى بيايد قانون اساسى قبلى را نگاه كند ببيند نوشته مجلس شوراى ملى، قانون اساسى مثلًا فرض كنيد در آينده نگاه كند ببيند شده مجلس شوراى اسلامى. هيچ چيزى هم در اينجا نيست كه نشان بدهد كه يك روزى نشستند و تغيير دادند يك جايى بالاخره بايد در پاورقى يا در بعد ذكر بشود كه در مجلس، در فلان تاريخ تغيير دادند و تغيير هم به اين شكل بود و آن چيز قبلى را هم ذكر كنند و السلام عليكم.
منشى (يزدى)- جناب آقاى هاشميان شما مخالفت صحبت مى‏فرماييد يا موافقت؟ (هاشميان- من موافقم) بعد آقاى عميد شما در مخالفت صحبت مى‏كنيد يا در موافقت؟ (عميد زنجانى- من موافقم) آقاى بيات (اظهارى نشد) نيستند، جناب آقاى خامنه‏اى بفرماييد.
سيد هادى خامنه‏اى- بسم الله الرحمن الرحيم. پيشنهادى كه آقاى طاهرى خرم‏آبادى فرمودند خوب يك مسأله‏اى است كه اگر بنا باشد آن اجرا بشود بايد در مورد يكايك تغييراتى كه در چهار كميسيون داده خواهد شد به همان شيوه عمل بشود يعنى ما حكايت تغيير را يك بار حالا در يك اصل يا در ماد واحده بياوريم كه آيندگان بدانند كه چه كارهايى شده؟ كه البته به صورت اصلش كه فكر مى‏كنم لغو باشد چون ما مى‏خواهيم اصول را تغيير يافته‏اش را در اختيار خواننده قرار بدهيم نه شكل قبلى را، آن خوب مورد نظر نيست.
طبيعتاً آن‏كه براى حكايت در تاريخ مى‏ماند كه مورد نظر ايشان هست پيشنهاد اين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 395
است كه به صورت اصل يا ماد واحده هيچ كدام نباشد چون اينجا ماد واحده كه تصويب نمى‏شود، اينجا تغييرات قانون اساسى است بعيد مى‏دانم كه به صورت ماد واحده اصلًا مرسوم باشد مى‏شود به صورت گزارش از هم آنها آورد به صورت مختصر كه در فصل مثلًا قو قضائيه اين تغيير داده شد، در فهرستى، در مقدمه‏اى، در جايى. اما آن‏كه در خود قانون به جا مى‏ماند خود تغييرات است و اشكالى هم كه اينجا هست همين است كه برخلاف تمام كميسيون‏ها كه شكل تغيير يافته را اينجا عرضه مى‏كنند و به صورت اصل جديد مى‏آورند و اصل جديد طبعاً اصل قديم را نسخ مى‏كند، اينجا حكايت تغيير را شما به صورت يك اصل آورده‏اند و اين تمام اشكالى است كه به صورت مختصر مى‏شود گفت كه يك مقدارى مفصل‏ترش را ايشان بيان كردند ولى مختصرش و لبش همين است كه طبعاً اين نمى‏تواند كافى و وافى باشد و مورد نظر هم اين نيست كه ما در قانون اساسى داشته باشيم كه قبلًا مجلس شوراى ملى داشتيم و حالا مجلس شوراى اسلامى شده. نفس تغيير انجام مى‏گيرد، منتها يك فرق اين فصل دارد با ساير فصول و آن اين است كه شما يك اصل خاصى كه در آنجا راجع به خود نام مجلس شوراى ملى يا اسلامى در قانون اساسى فعلى تغيير نيافته داشته باشيد، نيست يعنى از همان اول خود نام هست كه به كارمى رود حتى در اصل شروع آن فصلى كه دربار قو مقننه صحبت مى‏كند آنجا آن بالا تيترى نوشته مجلس شوراى ملى، به اين صورت شروع كرده. بنابراين تنها كارى كه به صورت گزارش اينجا مى‏شود داد اين است كه در توجيه گزارش بياوريد كه اين تغييرات را ما داديم بعد ديگر خود تغييرات عملًا در يكايك اصل‏ها اينجا حكايت مى‏شود و نقل مى‏شود كه در اصل چندم و چندم و چندم هرچه كه مجلس شوراى ملى داشتيم شده مجلس شوراى اسلامى. و السلام.
منشى (يزدى)- آقاى هاشميان موافق بفرماييد.
حسين هاشميان- بسم الله الرحمن الرحيم. من اشاره مى‏كنم به فرمايشات برادرمان آقاى مؤمن كه اينجا صرف نام‏گذارى است و معلوم نيست كه اين كلم ملى در قانون اساسى گذشته تصويب شده باشد، طورى كه من فهميدم از فرمايش ايشان، اگر صرف نام‏گذارى باشد كه خوب مجلس شوراى اسلامى طى يك ماد واحده‏اى اين كار را كرده و شوراى محترم نگهبان هم اين را خلاف قانون تشخيص نداده. من مى‏خواهم عرض بكنم كه قانون اساسى كلى كلماتش مصوب است، بدون ترديد. حالا من در مقدمه‏اش ترديد دارم كه نمى‏دانم قاعدتاً بايد آن هم مصوب باشد ولى آن‏چه كه مسلم است كليه اصول قانون اساسى كلمه به كلمه‏اش تصويب شده. بنابراين كلمه ملى هم در نام مجلس قطعاً تصويب شده. حالا ما آن مصوبه را بايستى تغيير بدهيم بنابراين تغيير اين مصوبه به اين است كه آن ارگان و نهاد يا الان شوراى بازنگرى قانون اساسى اين كار را انجام بدهد و اين هم تحت عنوان يك اصل است شما هر كجا كه قانون اساسى را بخواهيد اصلاح بكنيد حالا چه اصلاحات به صورت متمم بيايد، يك يعنى شما اصلى را نيوده بياوريد و چه يك اصلى ناقص بوده كاملش كنيد به هر حال اصلى هم كه ناقص بوده و بخواهيد كاملش بكنيد آن هم اصلى است بنابراين در اصلاح بايد بيايد و كارى هم كه مجلس شوراى اسلامى كرده اين كار به نظر بنده قانونى نبوده چرا؟ براى اين‏كه ما بايد راه بازنگرى قانون اساسى را يك جايى كه مجاز باشد اصول قانون اساسى را تغيير بدهد اين‏طور جايى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 396
را ما بايد داشته باشيم كه آن وقت نداشتيم و علت اين‏كه در يكى از كميسيون‏ها اين مطرح مى‏شود راه بازنگرى قانون اساسى، براى اين‏كه ما اين راه را قبلًا نداشتيم و مجلس شوراى اسلامى قبلًا اين كار را نمى‏توانست بكند چون بايستى از راه خودش وارد بشود، از راه خودش آن ارگان و نهادى مى‏تواند وارد بشود كه قانوناً مجاز است نام را عوض بكند بنابراين فكر مى‏كنم گزارش كميسيون گزارش بسيار منطقى هست و طبق اصلى هم بايد عنوان بشود. و السلام.
منشى (يزدى)- جناب آقاى بيات مخالف هستيد بفرماييد.
اسدالله بيات- بسم الله الرحمن الرحيم. ظاهراً مطلب جناب آقاى مؤمن را برادر عزيزمان جناب آقاى هاشميان درست عنايت نكردند و شبهه خيلى روشن است اگر ما مصوبه كميسيون چهارم را تصويب بكنيم معنايش اين است از اين به بعد بايد تمام اصول قانون اساسى كه در آن كلمه ملى هست چاپ بشود و در آخر اين اصل بيايد دوباره آقايان برگرداند بگويند مراد ما از مجلس شوراى ملى طبق اين اصل مجلس شوراى اسلامى است و واقع قضيه اين است كه نشان مى‏دهد كه بد نوشته شده و خوب نوشته نشده و منظور كميسيون هم اين نبوده يقيناً منظور كميسيون اين بوده كه در تمام قانون اساسى هر جا كلمه و شوراى ملى هست «ملى» حذف بشود جايش «اسلامى» بيايد بنابراين گزارش بايد به اين شكل در بيايد (و نه به عنوان ماده واحده) گزارش كميسيون چهارم- در اصول مثلًا 1- 2- 10- 30 همين‏طور كلمه ملى در اينجا حذف و كلمه اسلامى جايگزين مى‏گردد.
اين اگر بشود طبيعى است كه به تصويب شورا مى‏رسد و قانونى هم هست از اين به بعد اداره قوانين به اين شكل چاپ مى‏كند و از عبارت امام هم در مى‏آيد براى اين‏كه ما نمى‏خواهيم يك اصل جديدى در اينجا اضافه بكنيم عنوان تتميم و متمم به خود بگيرد، در حقيقت دو كار انجام مى‏دهيم يك كلمه را حذف مى‏كنيم يك كلمه را جاى آن قرار مى‏دهيم. بنابراين تنها اشكالى كه وجود دارد گزارش طبق مصوبه نيست به نظر من اگر اصلاح بشود نظر كميسيون را ما مى‏فهميم چيست، نظر درست نيست اما اين ماده نظر كميسيون را تأمين نمى‏كند نظر امام را هم تأمين نمى‏كند و درست هم نيست.
اما جمله‏اى كه جناب آقاى هاشميان اشاره كردند به نظر من اين كم لطفى است در گذشته كه مجلس شوراى اسلامى با قيد دو فوريت كلمه شوراى ملى را به اسلامى تبديل كرد بعد شوراى نگهبان هم اشكال نگرفتند از اين جهت است كه اساساً عنوانش قانون اساسى جمهورى اسلامى است قانون اساسى براى اين است كلمه ملى عنوان نام داشته و در حقيقت آن محتواى قانون و پيام قانون و روح قانون را يقيناً ترجيح دادند (مخصوصاً طبق اصل پنج قانون اساسى كه آن اصل پنجم حاكم است بر هم اصول) از اين نظر به نظر من نظرشان درست بوده و آنها ذى‏حق و صاحب نظر بودند در اين‏كه اعلام كنند قانونى بوده يا قانونى نبوده.
بنابراين اين ماده واحده با اين شكل نظر كميسيون را تأمين نمى‏كند پيشنهاد مشخص من اين است كه در گزارش تجديد نظر بشود و مسلماً با اصل گزارش اگر به آن شكل بشود با آن من موافقم اما اين ماده واحده نظر را تأمين نمى‏كند.
منشى (يزدى)- جناب آقاى هاشمى فرمايشى داريد بفرماييد.
اكبر هاشمى رفسنجانى- بسم الله الرحمن الرحيم. به نظر مى‏رسد اين بحث مربوط به شور دوم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 397
است و كافى است ما ديگر بيشتر بحث نكنيم شور اول كليات است يعنى تغيير نام مجلس شوراى ملى به مجلس شوراى اسلامى كه همه‏مان قبول داريم هيچ كس هم مخالفت نكرده اگر منظور اين است كه در شور دوم عبارتى گفته بشود كه به صورت اصل نيايد خوب اين كافى است، اين قدر بحث نكنيم وقت را سر اين بگيريم نظر ما هم دقيقاً همين بود لذا مى‏بينيد تمام مواردى كه در قانون اساسى، شوراى ملى گفته شده آورده‏ايم معنايش اين است كه از آنجاها بر مى‏داريم در چاپ بعدى مى‏نويسيم شوراى اسلامى اين اگر تصويب شد چنين چيزى خواهد شد اما حرف آقاى طاهرى، آن نقطه‏اى كه ما را وادار كرد بياوريم حرف ايشان بود پس در خود قانون اساسى كجا معلوم بشود كه اين كار ما كرديم حالا اگر شما بخواهيد ذيل هر اصلى بياوريد و بگوييد اين اصل در بالا ملى بوده بعد شده اسلامى اين‏كه خوب نيست يعنى بايد حدود 37- 38 جا ما اين كار را بكنيم، اين زيبا نيست يا بايد در مقدمه بياوريم يا بايد در مؤخره بياوريم به علاوه ما نمى‏دانستيم در نهايت همين بحث هم در كميسيون شده آن تغيير نهايى كه تهيه مى‏شود ما اصولى به عنوان متمم خواهيم داشت يا نه؟ اگر بنا شد در نهايت ما چند اصل به عنوان متمم داشته باشيم اشكالى هم ندارد كه ما همين را هم به صورت متمم آنجا بنويسيم، البته اين در صورتى است كه در شور دوم قبول بشود ما در شور دوم با توجه به بحث‏هايى كه آقايان اينجا كردند يك عبارتى تنظيم مى‏كنيم مى‏آوريم اين حرف‏ها را آن موقع بزنيد، حالا ديگر بحث را ختم بكنيم برويم سر بحث‏هاى محتوايى كه رويش بحث داريم.
منشى- آقاى امامى (مخبر كميسيون) مى‏توانند صحبت كنند بفرماييد.
محمد امامى كاشانى- ما در تعبيرى كه در كميسيون اصلاح كرديم اصل نبوده است، در آن چيزى هم كه براى من آمده كلمه «اصل» نيست يعنى يك تعبير اين است «در اصول» آن وقت نام 38 تا اصل آمده بعد يكى از اصل‏ها كه اصل 91 است نوشته مكرر اين اصل 91 و در فصل ششم هم نوشته دو مورد اين اصلًا تحت عنوان اصل نبوده اصلاحيه بوده ما در كميسيون اين مسأله را بحث كرديم كه اصل باشد، متمم باشد، مكمل باشد، اصلاحيه باشد گفتيم متمم در مغير معنا است، مكمل در مغير معنا است اصل معنى ندارد كه ما اصل جدايى اينجا بياوريم، اينجا به صورت اصلاحيه است اين كه من فرستادم اصلًا اينجا كه به عنوان مصوبه فرستادم متن آن را من دارم مى‏خوانم ما در كميسيون دوتا متن نوشتيم، از اين دوتا متن، متن اول رأى آورد بعد گفتيم خلاصه‏اش كنيم گفتيم متن دوم باشد آن‏كه اول بود اين بود كه قانون اساسى جمهورى اسلامى ايران ... (كه اينها را نوشتم در اصول ...) آن وقت 38 اصل را نوشتيم و اصل 91 را هم مكرر نوشتيم، نوشتيم دو مورد و عناوين مبحث اول و دوم فصل ششم، نوشتيم «در اين اصول» آن وقت اين را آورديم «مجلس شوراى ملى به مجلس و شوراى اسلامى تغيير نام مى‏يابد» ديديم اين مفسر است البته تحت عنوان اصلاحيه است، نه تحت عنوان اصل است نه مكمل، نه متمم اصلًا آن‏كه ما مطرح كرده بوديم اين بود بعد گفتيم كه ديگر تمام اين اصول را نياوريد، سر فصل‏ها نمى‏خواهد، يك چيز ديگر بعد تصويب كرديم آن‏كه بعد تصويب كرديم فرستاديم، اين است، متن مصوبه كميسيون اين است (صحبت هم كرديم كه اين اصلاحيه را اول قانون اساسى بنويسيم يا آخر قانون اساسى بايد بيايد؟ كه خوب اين حالا در خود شورا مطرح مى‏شود تا ببينيم به طور كلى اين متمم‏ها را هر جا گذاشتيم اصلاحيه‏ها را هم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 398
آنجا مى‏گذاريم چون در كميسيون صحبت بود كه به نظر ما جاى اصلاحيه همين جا است، جاهاى ديگر جنبه متمم و اينها دارد، هر كجا ما متمم‏ها را گذاشتيم اين را بگذاريم يا اين اصلاحيه را اول بگذاريم، آخر بگذاريم؟ همين جور بحث‏مان ماند كه بالاخره گفتيم اينجا تصميم كلى گرفته مى‏شود ولى خلاصه ما به عنوان اصل تصويب نكرديم، به عنوان متمم تصويب نكرديم) متن ما اين است: اصلاحيه:
 «در قانون اساسى جمهورى اسلامى ايران، مجلس شوراى ملى به مجلس شوراى اسلامى تغيير نام مى‏يابد».
اين مصوب ما است.
نايب رئيس (خامنه‏اى)- خوب آقايانى كه با اصل مصوبه كميسيون منهاى تعبيرش كه بعداً معين خواهد شد موافق‏اند دستشان را بلند كنند (همه دستشان را بلند كردند) به اتفاق آراء تصويب شد.
                        4- بحث پيرامون گزارش شور اول كميسيون دربار تعداد نمايندگان مجلس شوراى اسلامى‏

نايب رئيس (خامنه‏اى)- دستور بعدى را مطرح كنيد.
منشى (دكتر حبيبى)- دستور بعدى هم باز گزارش كميسيون شماره 4 (تمركز در مديريت صدا و سيما- تعداد نمايندگان مجلس- تغيير نام مجلس ...) است، مخبر كميسيون آقاى امامى كاشانى تشريف بياوريد.
محمد امامى كاشانى (مخبر كميسيون 4- تعداد نمايندگان مجلس)- در اصل 64 قانون اساسى است كه تعداد نمايندگان مجلس شورا 270 نفر است و در وقتى كه بحث اضافه را مطرح مى‏كند هر 150 هزار نفر يك نفر نماينده اضافه مى‏شود سر اين‏كه اين بحث مطرح شده كه در اصل 64 تجديد نظر بشود اين است كه در آن دستور العمل حضرت امام مدّ ظله هم آمده اين است كه اولًا 270 نفر نماينده براى يك مجلس هرچه هم كشور گسترده و از نظر جمعيت وسيع و زياد باشد يك چنين پارلمان قوى و غنى و اگر بخواهد اين اصل 64 عمل بشود در همين دور سوم آن‏طورى كه مى‏گويند و وزارت كشور مى‏گويد تعداد زيادى نماينده احتياج است و بعد همين‏طور گسترده‏تر مى‏شود و در يك زمانى با اين حجم شايد ما پانصد، ششصد نفر نماينده بخواهيم و اين چند اشكال ايجاد مى‏كند:
اشكال اول اين است كه تصميم‏گيرى اصولًا در اين همه جمعيت مشكل است و اين اضافه شدن يك اضافه شدنى است كه به محتوا خيلى تغيير و اساس بيشترى نمى‏دهد.
مطلب دوم اين است كه امكاناتى كه براى يك چنين مجلسى بايد باشد اين بيش از امكانات موجودى است كه الان در اينجا هست و دچار مشكلات و زحمات از نظر خود مجلس و از نظر اسكان و هزينه و مسائل ديگرى كه به همراه دارد تازه آن اضافه‏هايى هم كه مى‏شود چون دارد 150 هزار نفر، آن وقت به آنجاهايى كه مثل تهران و امثال آن پرجمعيت است هى به تعداد نمايندگان اضافه خواهد شد با اين جهت كه هم مجلس يك مجلسى باشد كه راحت بتواند تصميم‏گيرى كند و هم اين‏كه اگر يك جنب جغرافيايى و سياسى ايجاب كرد كه وزارت كشور تشخيص داد كه در فلان جا بايد نماينده باشد مثلًا فرض كنيد فلان شهر در مرز كشور
                        صورت مشروح مذاكرات شوراى بازنگرى قانون اساسى(جلسه‏14-1)، ص: 399
بايد نماينده داشته باشد اين را قانون اساسى به آن نماينده نمى‏دهد براى اين‏كه اصل 64 مى‏گويد 150 هزار نفر بايد به جمعيت اضافه بشود تا يك نماينده بيايد، خوب اگر در يك نقطه‏اى مصلحت ديدند كه اين نقطه سى هزار نفر جمعيت دارد، 20 هزار نفر جمعيت دارد، يك نماينده داشته باشد آن قانون اساسى وظايفى كه دولت اجازه نمى‏دهد در جايى كه احساس ضرورت مى‏كند حالا در ابعاد مختلف غير از آمار جمعيت نماينده بدهد اين اولًا يك عيب اساسى آن است.
علاوه بر مسأله تصميم‏گيرى، علاوه بر هزينه، خرج‏هاى زياد اضافه‏هايى كه خيلى نمى‏تواند مفيد باشد، اين بود كه فكر شد به صورتى در بيايد كه آن مشكلات و هزينه‏ها و ظرفيت پارلمان و اسكان و در عين حال اگر جاهايى نياز بود از نظر جمعيت و عوامل سياسى و عوامل جغرافيايى و يا عوامل انسانى و غيره لازم شد بيايد خوب، اگر بخواهد نماينده بيايد چه پيشنهادهايى مى‏شود كرد و ما چكار كنيم كه بتوانيم در اين مواقع نماينده را داشته باشيم؟ آن وقت دعوت‏هايى شد از جمله نظرات وزارت كشور و كسانى كه صاحب نظر بودند در اينجا گرفته شد به اين و صورت بود كه من حالا آن جهاتش را عرض كردم يكى از پيشنهادهايى كه براى اصلاح اصل 64 شد اين بود كه مجلس شوراى اسلامى مثل مجلس خبرگان استانى بشود، اگر اين‏جور بشود آن وقت در هر استانى نماينده تعيين بشود، آن حجمى كه ما فكر مى‏كنيم زياد بشود نمى‏شود و آن مشكلات را به هر حال پيش نمى‏آورد.
اين يكى از پيشنهادها بود براى اين‏كه ما بتوانيم سقف منطقى و معقولى براى مجلس شوراى اسلامى داشته باشيم ولى اين پيشنهاد رد شد به جهاتى هم رد شد: يك جهتش اين بود كه چون در مركز استان جمعيت بيشتر است طبعاً كانديداى مركز استان است كه رأى مى‏آورد وقتى كه او رأى آورد ما با دو مشكل رو به رو مى‏شويم:
يكى احساسات مردم و يكى هم چه بسا افراد لايقى در نقاطى كه جمعيتش كمتر است باشند آنها به مجلس راه پيدا نمى‏كنند براى اين‏كه فرض بفرماييد فلان استان كه مركز استانش مى‏تواند 400 هزار رأى داشته باشد ولى اين شهر 50 هزارتا دارد، آن شهر صد هزارتا دارد، اينجا اين قدر دارد، آنجا آن قدر دارد! آن وقت فلان شهرى كه 50 هزارتا رأى دارد يك نماينده‏اى بسيار معتبرتر از آن‏كه در مركز استان دارد زندگى مى‏كند ولى او رأى نخواهد آورد كى رأى مى‏آورد؟ آنجايى كه در آن شهر زندگى مى‏كند و آن جمعيتش بيشتر است طبعاً به او رأى خواهند داد مگر حالا يك نفرى باشد از نظر موقعيت، شخصيت در استان معروف باشد كه تمام استان را به دنبال خودش بكشد اين هم كه خيلى نادر است كه ما بگوييم از اين شهر به آن مركز استان براى او رأى خواهند داد! يا از فلان ده براى همان مركز استان رأى خواهند داد اين نخواهد شد، اين دو اشكال پيدا مى‏كند:
اشكال اول اين‏كه مردمى كه در فلان شهر زندگى مى‏كنند و تاكنون نماينده داشته‏اند مى‏گويند شما نماينده ما نيستند، اكثراً مى‏شوند نمايند استان، خوب مردم ناراحت مى‏شوند، چرا آدم مردم را ناراحت كند؟
مطلب دوم اين‏كه چه بسا آدمى كه در اينجا هست اعتبار بيشترى دارد، چرا او نيايد؟ مطلب ديگر كه شايد تكميل همين باشد اين است كه بالاخره ولو مجلس شوراى اسلامى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 400
واقعاً جاى قانون‏گذارى است و نماينده بايد به كار قانون‏گذارى برسد ولى خوب، اين الان متعارف شده است كه نماينده‏ها به حوز انتخابيه‏شان مى‏رسند مردمى هم كه به نماينده رأى مى‏دهند از او انتظار دارند به خيابان‏شان، به آب‏شان، به برق‏شان، به زندگى‏شان به شرايطشان رسيدگى بكند، خوب هر كسى الان نماينده دارد، دل به او خوش دارد، اميدوار است كه او مشكلاتش را كاهش بدهد مى‏آيد، مى‏رود او هم به حوز انتخابيه‏اش مى‏رود، با موكلينش صحبت مى‏كند. خوب تمام اينها از بين مى‏رود! اين است كه به اين علت استانى بودن را كميسيون قبول نكرد اين يك.
بعد اين بحث شد كه ما براى اين تعداد از نمايندگان سقفى درست كنيم و حساب كنيم كه تقريباً اين سقف براى پارلمان چقدر گنجايش دارد (جاى چندتا صندلى دارد) و روى آن بياييم براى هر شهرى، جمعيتى كه دارد و تعداد ساكنينش نماينده انتخاب كنيم.
به نظر رسيد كه رقم 313 نفر كه يكى از دوستان پيشنهاد كردند باشد كه اين پيشنهاد هم با همان صحبت‏هايى كه بود و راه‏هايى كه ما مى‏گفتيم بالاخره ولو اين‏كه اين 313 نفر آن مشكل قانون اساسى را حل مى‏كرد يعنى اگر دولت، اگر وزارت كشور فكر مى‏كردند فلان شهرى كه در فلان نقطه قرار گرفته است كه از نظر سياسى ولو جمعيتى هم كم دارد، احتياج دارد كه نماينده‏اى هم به آنجا بدهد البته اين به آن راه مى‏داد اصل 64 الان به دولت راه نمى‏دهد ولى اين راه مى‏داد، مى‏توانست برود و كانديداى نمايندگى آنجا بشود و نمايند آن حوزه انتخابيه مى‏شد اما در عين حال ديديم اين كارساز نيست براى اين‏كه اين را بايد تقسيم بر جمعيت و افراد منطقه بكنيم، براساس افراد هم بخواهيم تقسيم بكنيم، خوب چه جورى بكنيم؟
از آن طرف هم وزارت كشور گفت كه اگر شما مى‏خواهيد نماينده اضافه كنيد از اين‏كه فرض بفرماييد چند نفر اضافه كنيد نمى‏شود مثلًا يكى از پيشنهادها اين بود كه حالا كه مى‏خواهيم براى تعداد نمايندگان سقف مشخصى قرار بدهيم، نمى‏خواهيم با هر 150 هزار نفرى كه به جمعيت اضافه مى‏شود يك نفر بر تعداد نمايندگان اضافه شود، بياييم از نقاط پرجمعيت مثل تهران مثلًا پنج نفر كم بكنيم، از فلان جا دوتا، از جاى ديگر يكى كم بكنيم، وزارت كشور گفت اگر اين كار را بكنيم و بگوييم ازفلان جا چندتا كم و به نقاطى كه احتياج هست اضافه بشود يا برود اين سطح توقع مردم را بالا مى‏برد، انتظار مردم بالا مى‏رود چرا؟ براى اين‏كه الان مردم جاهاى زيادى از ما درخواست كرده‏اند و مى‏خواهند نماينده بشوند.
من خودم كه در شوراى نگهبان در دو نوبت مسؤوليت نظارت بر انتخابات را داشتم مى‏دانم كه چه جورى است، مثلًا در فلان نقطه دوتا حوز انتخابيه است، اينها رقابت كامل دارند، اين مى‏خواهد از محل خودش رأى بياورد، آن مى‏خواهد از محل خودش.
يكى از مشكلات انتخابات آنجاهايى است كه نماينده از يك جايى باشد كه دوتا حوز انتخابيه داشته باشد و نزديك هم باشند، اين ده هزارتا رأى دارد، آن دوازده هزارتا رأى دارد اين از اين‏ور مى‏خواهد بياورد آن آدمى را كه از محل خودش هست را مى‏خواهد بياورد هميشه توى اين تضاد و اختلاف هستند آن وقت اين تقاضا هم از دولت زياد است براى اين‏كه در اينجاها نماينده بشود خوب اگر در اينجاها بخواهد تعداد نماينده اضافه بشود، حساب كرديم كه با كمتر ... مثلًا حالا از تهران اگر ما بياييم از تهران چندتا نماينده كم بكنيم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 401
و ممكن است از فلان جا و از فلان جا كم بكنيم باز سروصداى بعضى‏ها بلند بشود و بعضى‏ها بگويند كه چرا نمايند ما را كم كرديد؟ ولى حالا آمديم با تمام صرفه‏جويى، 10 نفر آورديم وزارت كشور گفت 10 نفر، مشكل ما را حل نمى‏كند اگر شما بخواهيد يك جا نماينده اضافه بكنيد، كل آنجاهايى كه الان دنبالش هستند، بايد نماينده اضافه بكنيم و اين براى ما مشكل ايجاد مى‏كند.
بعد بالاخره آن چيزى كه به نظر رسيد كه آن سقفى را كه در قانون اساسى هست، آن‏كه يك چيز مشخصى ما مى‏آوريم و آن براى ما مشكلات زياد مى‏كند و هم دست دولت از نظر سياسى جغرافيايى باز باشد براى يك جا بخواهد نماينده بدهد اين متن در بين پيشنهادها تصويب شد كه: چنان‏چه بر تمام جمعيت كشور، يك ميليون اضافه بشود، يك ميليون كه بر تمام جمعيت كشور اضافه شد، دولت، وزارت كشور با توجه به عامل جمعيت، جغرافيا، مسائل سياسى، مسائل اقتصادى هست كه ما گفتيم اين‏جورى براى اين‏كه آن چيزها و نظاير آنها گفتيم براى اين‏كه مسائل اقتصادى و اينها هم شامل بشود كه خلاصه اگر تشخيص دادند، تمام اينها را .. (البته اين با قانون‏گذار است اين را هم توجه بفرماييد و آقايان توجه دارند كه اين با قانون‏گذار است اينجا جهاتش راقانون‏گذار تعيين مى‏كند) در آن موقع خودش مى‏گويد كه اين يك نفر بايد كجا اضافه بشود بعد ما حساب كرديم ديديم كه اگر 10 ميليون به جمعيت كشور اضافه بشود، 20 ميليون به جمعيت كشور اضافه بشود، 20 تا نماينده اضافه مى‏شود، آن وقت اين 20 تا نماينده را مجلس مى‏آيد و يك خطوط كلى مى‏دهد و دست دولت را باز مى‏گذارد، با در نظر گرفتن عوامل انسانى كه جمعيت‏ها باشند يا سياسى و يا جغرافيايى بود، همان جا كانديدا و همان‏جا حوزه انتخابيه قرار مى‏دهد اگر چنين چيزى باشد، هم مشكل هزينه را در بر ندارد و هم اشكالات از نظر جا به ميان نمى‏آيد و هم اين‏كه جاهايى كه نياز دارد و مصلحت كشور است كه نماينده داده بشود، نماينده داده مى‏شود حسابش را كرديم كه در تمام ابعاد اين بهترين طرح و بهترين پيشنهاد است و لذا كميسيون اين پيشنهاد را كه خدمت آقايان هست تصويب كرد كه در كل كشور كه يك ميليون جمعيت اضافه مى‏شود، يك نماينده هم اضافه بشود. و السلام.
منشى (محمد يزدى)- آقاى عميد بفرماييد.
عباسعلى عميد زنجانى- بسم الله الرحمن الرحيم. دلايل توجيهى كه براى اين مصوب كميسيون ارائه شده با توجه به توضيحاتى كه مخبر محترم جناب آقاى امامى ارائه دادند، به نظر ناكافى مى‏رسد اگر حضرات دليل اول را ملاحظه بفرمايند، با توجه به توضيحات جناب آقاى امامى، كافى بودن تعداد موجود براى بحث و بررسى لوايح و طرح‏ها و ساير وظايف مجلس دليل بر اين مصوبه ارائه شده است كه ملاحظه مى‏كنيد مصادره به مطلوب است كافى است به چه دليل كافى است؟ دليلى ارائه نشد.
در دليل دوم گفته شده زياد شدن اعضاء ممكن است به جاى تأثير مثبت، در انجام وظايف، مزاحم سرعت كار و حسن انجام امور وكالت شود، باز معيار به دست داده نشد، اگر جمعيت و نمايندگان بيشتر مفيد است و ملاك و معيار داشته باشد و مفيد باشد، چه اشكالى دارد؟ و خواه ناخواه خود تعداد زيادى نمى‏تواند دليل بر مزاحم بودن باشد و حضرات توجه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 402
دارند كه مثلًا در جاهايى كه گفته مى‏شود جمعيت زياد احياناً مزاحم است اين به خاطر اين است كه زيادى جمعيت غير مفيد است ملاحظه مى‏كنيد كه گفته شده «ممكن است» امكان نفى ضرورت وجود و عدم است يعنى هم ممكن است مفيد باشد هم ممكن است ايجاد مزاحمت بكند، خوب ممكن است كه مفيد باشد، ايجاد مزاحمت نكند، دليلى ارائه داده نشده.
در مورد دليل سوم اصل شصت و چهارم قانون اساسى مستلزم اضافه شدن تعداد نمايندگان مناطق پرجمعيت است اين دليل ديگر خيلى عجيب و غريب به نظر مى‏رسد چرا؟ براى اين‏كه در مناطق پرجمعيت اگر جمعيت بيشتر است، خوب بايد نمايند بيشتر داشته باشد، درست به عكس است معيار اگر جمعيت است، خواه ناخواه تعداد هم بيشتر خواهد بود و چه اشكالى دارد در مناطقى كه جمعيت بيشتر دارد، نماينده هم بيشتر باشد، باز به نظر مصادره به مطلوب مى‏رسد.
من در اينجا توجه آقايان رابه يك نكت جالب جلب مى‏كنم در همين قانون موجود در قانون اساسى جمهورى اسلامى ايران شما ملاحظه مى‏كنيد در دور سوم نه، ولى در دور دوم انتخابات مجلس از تهران جناب آقاى هاشمى با 2 ميليون رأى (با كمى اختلاف) به مجلس مى‏آيند، از يك شهرستان كه اسم نمى‏برم با 9 هزار رأى به مجلس مى‏آيند! اين هم نماينده است، آن هم نماينده است، اين با هيچ معيارى نمى‏سازد چرا؟ براى اين‏كه جمعيت تهران كه زياد است سى‏تا نماينده برايش در نظر گرفته شده خواه ناخواه نماينده با يك رأى بالايى به مجلس مى‏آيد اما در شهرستان چون مناسبت جمعيت ملاحظه نشده يك نفر با نه هزار رأى مى‏آيد و هم آن كسى كه با 2 ميليون رأى آمده، حق قانون‏گذارى براى كل كشور دارد، هم آن كسى كه با نه هزار رأى به مجلس آمده، هيچ منطقى به نظر نمى‏رسد بنابراين جمعيت زياد بعضى از مناطق دقيقاً دليل بر اين است كه بايد نماينده بيشترى داشته باشد.
در مورد دليل چهارم بالا رفتن عد نمايندگان مستلزم مخارج مى‏شود خوب اگر مفيد است، باشد مستلزم مخارج باشد مگر هزينه‏هاى كشور نبايد براى كارهاى مفيد به حال كشور خرج بشود؟ بايد اثبات بشود كه غير مفيد يا مضر است، بگوييم اسراف است اما مادامى كه مفيد است نمى‏شود گفت زياد است براى كارهاى مفيد هزينه كرن يا كارهاى ضرورى هزينه كردن هيچ اشكالى ندارد اجازه بفرماييد من مبنايى مطلب را خدمتتان عرض كنم.
ببينيد (با عرض معذرت) انتخابات با شكل فعلى از بيرون آمده، آنها يك شيوه‏ها و تجربه‏هاى چند صد ساله دارند بالاخره بايد تجربيات بشرى در اين مسائل ملحوظ بشود، اين نه التقاط است، نه اقتباس از شرق و غرب است اين مستند كردن به تجربيات طولانى بشرى است و ما مى‏بينيم كه در تمام دنيا براى تعداد نمايندگان چند معيار ملاحظه مى‏شود.
معيار اول آزادى رأى است. اصل اين‏كه تعداد نماينده چقدر باشد موكول به اين است كه ما در چقدر افراد چند نماينده تعيين كنيم آزادى رأى بيشتر است يا نه؟ خواه ناخواه تناسب معكوس مى‏شود يعنى هر قدر جمعيت كمتر برايش نماينده قائل شديد آزادى بيشتر است من با عرض معذرت باز يك آمارى خدمتتان عرض مى‏كنم (آمار ناقص) در آمريكا و شوروى هر 300000 نفر يك نماينده دارد. در انگلستان هر 90000 نفر يك نماينده دارد (اين آمار تقريبى است) در فرانسه هر 60000 نفر يك نماينده. آزادى درست معكوس است. يعنى هر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 403
قدر سقف تعداد افراد پايين‏تر آزادى بيشترى ملحوظ شده است اين يك معيار شناخته شده براى آن كسانى است كه انتخابات را حالا بدعت كرده‏اند بدعت حسنه بوده بدعت سيئه بوده، هر چه بوده اين تجربياتى است كه اينها داشته‏اند.
مقياس و معيار دوم در تعيين تعداد نمايندگان مسأله جغرافيايى سياسى كشور است كشورهايى كه با وسعت سرزمين مواجه هستند اينها به نحوى عمل مى‏كنند كشورهايى كه با وسعت كمتر هستند آن سيصد هزار نفر يك نماينده، شصت هزار نفر يك نماينده دقيقاً به لحاظ سرزمين هم هست سرزمين وسيع شوروى و آمريكا را با سرزمين فرانسه مقايسه كنيد! بنابراين جغرافياى سياسى بايد حتماً در كنار جغرافياى جمعيتى ملاحظه بشود.
و مسأله و معيار سوم نوع رژيم سياست است در كشورهايى كه معمولًا نظام فدرالى دارند به يك نحوه عمل مى‏كنند شوروى 1500 نفر نماينده در مجلس دارد و كشورهاى ديگر كه لزومى ندارد ما اسم ببريم با يك وضع ديگرى. كشور ما يك كشور، بسيط است يك كشور (به اصطلاح سياسى) يك كشور يونيترى است، يك كشور بسيط است يك واحد سياسى است بنابراين، اين چند معيار را اگر ما در نظر بگيريم، و يك معيار چهارم را هم معمولًا منظور مى‏كنند و آن فعال بودن مجلس است اگر مجالس فعال نباشند تعداد نماينده بالا است هرچه مجلس فعال‏تر باشد تعداد نماينده پايين است به عنوان مثال دراتحاد جماهير شوروى سوئيت عالى يا شوراى عالى آنها درست است 1500 نماينده دارد اما اينها سالى دو سه بار نشست دارند هيأت رئيسه‏شان را انتخاب مى‏كنند و بعد از انتخاب هيأت رئيسه مسائل به هيأت رئيسه تفويض مى‏شود و نمايندگان دنبال كارشان مى‏روند وهر نماينده‏اى شغل اصلى خودش را حفظ مى‏كند اين ملاك‏ها را ما بايد در نظر بگيريم با توجه به اين معيارها كشور ما يك كشور متوسط است، هم از نظر سرزمين و هم از نظر جمعيت جغرافياى جمعيتى‏اش با جغرافياى سرزمينى و سياسى‏اش تقريباً جزو كشورهاى متوسط حساب مى‏شود اگر براى يكصد و پنجاه هزار نفر يك نماينده زياد است (به لحاظ نماينده عرض مى‏كنم زياد است) اما از آن طرف هم يك ميليون نفر يك نماينده براى چنين كشورى با توجه به معيارهايى كه عرض شد بسيار اندك است (به لحاظ نماينده) يعنى هر يك ميليون نفر يك نماينده. بيشتر است استناد به شلوغى مجلس است، مجلس شلوغ نمى‏تواند فعال باشد من خواهش مى‏كنم عنايت بفرماييد مجلس شلوغ چرا، چه كسى گفته است كه نمى‏تواند فعال باشد؟ اگر يك مجلس يكصد نفرى شلوغ را شما در نظر بگيريد فعال نيست، يك مجلس يك هزار نفرى منظم مى‏تواند فعال باشد اين مربوط به آيين‏نامه است آيين‏نامه مجلس چگونه باشد تا مجلس فعال باشد تعداد جمعيت، تعداد نمايندگان نقشى در اين مسأله نمى‏تواند داشته باشد بنابراين بهتر است به جاى اين‏كه ما اين اشكالات را در نظر بگيريم فكرى براى مثلًا منظم كردن مجلس داشته باشيم، ملاحظه بفرماييد الان بسيارى شكوه مى‏كنند از اين‏كه موقع مطرح شدن طرح‏ها و لوايح نمايندگان توجه ندارند، دقت ندارند به استدلال‏ها توجه نمى‏كنند قيام و قعودها مستند به ادله نيست اين نگرانى‏هايى كه اظهار مى‏شود، كسى مى‏آيد آنجا استدلال مى‏كند، ديگران گوش نمى‏دهند و موقع رأى دادن احياناً ملاك‏هاى غير عقلايى، غير منطقى حاكم مى‏شود خوب اينها مربوط به شلوغى نيست (منشى- وقتتان تمام است) كم جمعيت بودن و پرجمعيت‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 404
بودن نيست، (با عرض معذرت يك دقيقه اجازه بدهيد) ممكن است در يك مجلس پنجاه نفرى هم همين مسائل باشد و در نتيجه مصوباتش و آرائش چندان مستند و منطقى نباشد.
بنابراين من با كليات مصوب كميسيون چهارم در مورد تعداد نمايندگان به اين ادله كه عرض كردم مخالف هستم و معتقد هستم كه اگر يكصد و پنجاه هزار نفر يك نماينده، كمى تند است از آن طرف هم يك ميليون، يك نفر متناسب با كشور ما از نظر جغرافياى سياسى از نظر جمعيت، از نظر نوع و رژيم سياسى‏اش كه جمهورى اسلامى ايران هست با معيارهاى اسلامى وفق نمى‏دهد با عرض معذرت.
منشى- آقاى بيات به عنوان موافق بفرماييد.
اسدالله بيات- بسم الله الرحمن الرحيم. من معتقدم كه روح اشكال را اگر جناب آقاى عميد عنايت مى‏فرمودند آن نوع استدلال براى مخالفت نمى‏كردند در عين اين‏كه معيارهايى كه نقل فرمودند كاملًا درست است، كسى روى تجربيات بشرى يقيناً علامت سؤال نمى‏گذارد و اعتناى نظام جمهورى اسلامى بر پارلمان و نمايندگى و انتخابات و مسائل گوناگونى كه خود شما مى‏دانيد دقيقاً نشان اين است كه به همان تجربيات بشرى تكيه مى‏كند والا پارلمان «بماهو» پارلمان نه سابقه مكتبى دارد، نه سابق اسلامى دارد، نه در دوران صدر اسلام بوده. مسأله‏اى است كه چون عملى بوده، كارى بوده روى تجربيات بشرى، افكار بشر شور و مذاكره مفيد بوده براى رسيدن به واقعيات خودش دقيقاً شاهد اين قضيه است و شايد در ميان مجالس دنيا فعال‏ترين مجلس هم مجلس شوراى اسلامى است، انصاف اين است كه ما اين را بايد در نظر داشته باشيم يادم هست كه در خدمت حاج آقا هاشمى رفسنجانى مالزى رفته بوديم (يادشان هست) كه آنجا 252 نفر نماينده دارند و وسعت جلسات‏شان مخصوصاً در محيط قانون‏گذارى 25 نفره است، صحبت شد چرا اين‏طورى است؟ بعد بحثى هم كه بود اين بود كه آنها شيوه و مكانيزمى را براى قانون‏گذارى پيش‏بينى كرده‏اند كه مشكلى را ايجاد نمى‏كند من دو سه تا ضابطه و مكانيزم را از اصول قانون اساسى مى‏خوانم و الان هم نمى‏توانيم تجديد نظر بكنيم، بعد با توجه به اصل شصت و چهارم ببينيد كه ما در دوره چهارم و پنجم و ششم با چه گرفتارى رو به رو خواهيم بود.
در اصل شصت و پنجم آمده است كه: «پس از برگزارى انتخابات جلسات مجلس شوراى ملى با حضور دو سوم مجموع نمايندگان است» شما اين را نمى‏توانيد كه تغيير بدهيد، جزو محدوده اختيارات ما هم نيست. طبق آمار دقيقى كه اخيراً داده‏اند تصاعد جمعيت شبيه تصاعد هندسى است كه در اقتصاد از مالتس نقل مى‏كنند. تقريباً اين دوره نقل كرده‏اند سه و چند دهم درصد افزايش جمعيت داشته‏ايم. ملاحظه بكنيد كه در سال 1357 ما 32 ميليون جمعيت داشته‏ايم و الان 50 ميليون جمعيت داريم. البته آمار غير رسمى نشان مى‏دهد كه الان 52 ميليون جمعيت داريم نه 50 ميليون. به طور طبيعى با اين روند اگر افزايش جمعيت بشود و تشويق‏هايى هم كه علماى اعلام، ائمه جمعه براى ازدواج، براى مسائل گوناگون دارند خواهى نخواهى ما 20 سال آينده يقيناً 80 ميليون جمعيت خواهيم داشت، هيچ بروبرگردى ندارد! اين 80 ميليون جمعيت با توجه به اين مكانيزم اگر بنا بشود هر 150 هزار نفر يك نماينده داشته باشد به طور طبيعى شما آن موقع 1000 نفر نماينده خواهيد داشت. باز يك چند سال‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 405
ديگر 1200 نفر، ديگر بالاخره شما بايد كنترل بكنيد. شما چه رقم را هر 150 هزار نفر بگيريد و خواهى نخواهى ما بايد فكرى براى تعداد نمايندگان مجلس داشته باشيم. حالا چه معيار ما خود جمعيت باشد كه معيار كاملًا اصولى و درست است، چه معيار ما جغرافياى سياسى باشد درست است، چه معيار ما محروميت‏ها باشد. شما الان خودتان مى‏دانيد كه در تهران اكثر موكلين، اكثر نمايندگان را اگر ببينند نمى‏شناسند! الان عده معدودى را، معمولًا به ليست رأى مى‏دهند و در محيط و در داخل تهران شايد ... اما شما اگر در گوشه و كنار كشور مراجعه بكنيد ملاحظه خواهيد كرد بيچاره نماينده بايد سيصد كيلومتر، چهارصد كيلومتر راه را طى بكند، درست است جمعيتش كم است اما جهاتى، چيزهايى، محروميت‏هايى، معيارهايى وجود دارد كه دقيقاً در اين رابطه مؤثر هست. علاوه بر اين واقع قضيه اين است كه الان نمايندگان به آن معنا كه در قانون اساسى هست در جامعه مطرح نيست. بالحمل الاولى شما نماينده را اين‏جورى در نظر مى‏گيريد، الان نماينده كار فرماندار را انجام مى‏دهد. كار بخشدار را انجام مى‏دهد، كار اداره بازرگانى را انجام مى‏دهد. نه اين‏كه بخواهم بگويم اين درست است. عملًا الان بيچاره نماينده شده جبران كننده كمبودها. نقصان‏ها، ضعف‏ها، ناتوانى‏هايى كه ديگران دارند چيزى در مركز تصميم‏گيرى مى‏شود اين بيچاره بايد برود در اينجا توجيه سياسى بند. مشكلات اقتصادى وجود دارد بايد برود. تقصيرى هم ندارد مشكل است. بنابراين امروز شرايطى كه ما داريم وضعيت‏مان اين است! اين نماينده است كه در بيرون فعال است، در داخل فعال است. كدام مجلس در سراسر دنيا است كه هفته‏اى غير از روزهاى جمعه معمولًا جلسه داشته باشد؟ كدام مجلس دنيا است؟ يا كميسيون دارد، يا دقيقاً مجلس علنى دارد و يا براى تحقيق به جاهاى ديگر مى‏رود. الان وضع نمايندگان اين‏طورى است. من يادم هست كه آن موقع كه حاج آقا يزدى در مجلس تشريف داشتند و رئيس كميسيون قضائى هم بودند ايامى كه آقايان حج مشرف شده بودند ما تعدادى از قوانين جزايى را در ايام تعطيل رسمى نشستيم در اينجا قبل از ظهر و بعد از ظهر رسيدگى كرديم. پس بنابراين هم فعاليت انصافاً در مجلس زياد است و هم زمان بيشترى را نمايندگان در مجلس مى‏گذرانند و مسائل ديگرى هم معيار است كه همه اينها را من قبول دارم، اما اين مكانيزم‏ها را مى‏خواهم عرض بكنم، شما ملاحظه بفرماييد. از آن طرف مى‏گويد كه اگر رسميت پيدا بكند دو سوم بايد باشد، از طرف ديگر بنا بشود دو سوم باشد يعنى چه؟ يعنى از 270 نفر بايد 180 نفر باشد اگر 320 نفر باشد همين‏طور، دو سوم اضافه مى‏شود. آن يكى همين‏طور آن يكى هم همين‏طور ... علاوه بر آن در همين قانون اساسى تصريح شده است كه تصويب قوانين بايد چگونه بشود؟ نصف به علاوه يك. اگر يك 1200 نفر نماينده داشته باشيم و همه آنها در يك جا باشند يك ماده واحده را ما چطورى بايد تصويب بكنيم؟ 601 نفر بايد بلند بشوند. من بيچاره 9 سال است در اينجا منشى هستم كه اين شمردن خودش يك كار بسيار سختى است. ما بايد بنشينيم در اينجا بشماريم تا يكى كم نباشد. يك نفر نشسته يا ايستاده خودش مشكل ايجاد مى‏كند!
خوب، پس شما ملاحظه مى‏كنيد كه مكانيزمى كه در اينجا پيش‏بينى كرده از آن طرف هم در اصل شصت و چهارم آمده است كه عده نمايندگان مجلس شوراى اسلامى 270 نفر، البته اينجا من يك حاشيه بزنم: با كمال تأسف خبرگان گذشته با همه ارج و احترامى كه برايشان قائليم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 406
اين تعداد را از طاغوت گرفته‏اند. چون در دوران گذشته 270 نفر بوده و آن آقايان ديگر جغرافياى سياسى را در نظر نگرفته‏اند و اين اعتراض را من هم وارد مى‏دانم. اقلًا بروند ببينند اين 270 نفر روى چه ميزانى است؟ آخر براى تهران چرا 30 تا؟ تبريز جمعيتش كمتر از اصفهان است، تبريز 6 تا نماينده دارد، اصفهان 5 تا نماينده دارد. اين طبيعى است كه نوعى بى‏ضابطگى وجود دارد و ما اين را قبول داريم. منشأ آن اين بوده كه چون در گذشته چنين مسأله‏اى بوده، آقايان هم نخواسته‏اند روى اين قضايا تجديد نظر بكنند آمده‏اند همان رقم را تثبيت كرده‏اند و حفظ كرده‏اند اين درست اما اصل اين‏كه اين مقدار نماينده براى جمعيت ما كافى است ما در آن ترديد نداريم. شما مى‏فرماييد اين استدلال‏ها كافى نيست، بنده حرفم چيز ديگراست اگر چه در اين استدلال‏ها شما شبهه بكنيد اما يك واقعيت است و آن اين است كه با اين مكانيزمى كه آن اصول قانون اساسى براى تشكيل جلسات و براى رسميت جلسات و براى ادام جلسات پيش‏بينى كرده با 1000 نفر و 1200 نفر نمى‏شود كار كرد با توجه به اين قضيه خود شما هم مى‏بينيد وقتى كه شوراى‏عالى قضائى 5 نفر هستند، عالم هستند، مجتهد هستند به قول حضرت امام روحى له الفدا كه اگر هم انبياء الهى در يك دورانى مبعوث مى‏شدند دعوا نداشتند كه انتظار ما از شوراى‏عالى قضائى همين است، 5 نفر نمى‏توانند به يك تصميم برسند، 1200 نفر چطور مى‏توانند به يك رأى برسند، چطور مى‏توانند به يك تصميمى برسند؟ آن هم در مواقع دو فوريتى، در مواقع سه فوريتى، در يك كشور انقلابى كه بايد سريع تصميم‏گيرى بشود، زود بايد تصميم‏گيرى بشود بنابراين تجديد نظر در اين مكانيزم هيچ بروبرگردى ندارد (منشى- وقتتان تمام شده است) عذر مى‏خواهم، يك جمله را هم عرض بكنم منتها بلى، من دوتا اصلاح عبارتى الان پيشنهاد دارم كه نوشته‏ايم و تقديم مى‏كنم كه نظر كميسيون هم به نظر من همين بوده.
نوشته‏اند كه اگر يك ميليون اضافه بشود به جمعيت كل كشور، مى‏تواند يك نفر اضافه بشود، كلمه «مى‏تواند» كلم درستى به نظر نمى‏رسد براى اين‏كه يك نفر يقيناً بايد اضافه بشود نه اين‏كه مى‏تواند اضافه بشود كلم «مى‏تواند» بايد در اينجا حذف بشود.
مسأله بعدى هم كه داريم اين يك نفر كه اضافه مى‏شود، كجا؟ ضابطه در اينجا پيش‏بينى نشده است لذا يك عبارتى هم بعد از آن بايد اضافه بشود: «ضوابط افزوده شدن نماينده مذكور نسبت به حوزه‏هاى انتخابيه طبق قانون معين مى‏شود» يك چنين چيزى را ما بايد در اينجا بياوريم، به نظر من اصل قابل دفاع است و مكانيزم خوبى هم پيش‏بينى شده و لذا من موافقم.
منشى (محمد يزدى)- مخالف بعد. من نام نوشته‏ام اگر اجازه مى‏فرماييد صحبت كنم.
رئيس- بفرماييد.
محمد يزدى- عرض شود كه من در جهت مخالفت صحبت مى‏كنم اما با يك جهت ديگرى كه رابط انتخاب نماينده را با فعال بودن يا فعال نبودن مجلس رابطه نماينده را با جمعيت يا رشد جمعيت و اصولًا رابط وكيل و موكل را من فكر مى‏كنم اگر قبلًا يك بررسى بكنيم موضوع بحث كاملًا عوض مى‏شود، و اصلًا تصميم‏گيرى راحت‏تر مى‏شود اما اين‏كه با فعال بودن و فعال نبودن مجلس رابطه دارد اين رابطه اصلًا صحيح نيست و معلوم است كه وقتى نماينده به مجلس آمد در ارتباط با شرايط موجود حالت فعاليت و عدم فعاليت و امثال ذلك مطرح مى‏شود و به اختلاف چگونگى‏هايى كه در خود نمايندگان هست يا در شرايط كشور هست اين حالات‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 407
پيش مى‏آيد كه گاهى فعال‏تر مى‏شود، گاهى ساده‏تر و كمتر عمل مى‏كند بنابراين در تعيين رقم نماينده براى مجلس فعاليت مجلس را به هيچ وجه نمى‏شود يك ضابطه حساب كرد، يعنى يك عامل يا يك دليل حساب كرد لذا اين‏كه بگوييم مجلس شوراى اسلامى فعال‏ترين مجلس است پس رقمش مى‏تواند بالاتر برود، يا خداى ناكرده كمتر است پس همين رقم بماند اصلًا اين استدلال درست نيست.
مسأله دوم رابط با جمعيت. همين‏طور كه اشاره فرمودند معمولًا يك رابط مستقيم با جمعيت برقرار هست و فكر مى‏كنيم كه به نسبت جمعيت بايد نماينده انتخاب بشود بعد هم بحث مى‏كنيم كه مثلًا رشد جمعيت در كشور ما 7/ 3 هست و همين‏طور كه اشاره هم فرمودند در آيند نزديكى آن‏طور كه بعضى از مقامات دانشگاهى گفته‏اند در 13 سال آينده جمعيت ما 75 ميليون نفر است، در 20 سال آينده جمعيت ما 100 ميليون است ودر هر 35 سال جمعيت دو برابر مى‏شود و با اين آمار مشكل را مجسم مى‏كنند.
بنده مى‏خواهم عرض كنم آن مسأله جمعيت و رشد جمعيت و مشكلات خدماتى و مسائل ديگر ربطى به اين بحث ندارد مى‏خواهم بگويم رابط انتخاب نماينده با جمعيت اصولًا بحث صحيحى نيست، چرا؟ براى اين‏كه اين‏طور نيست كه ... نه اين‏كه رابطه‏ها را هم به طور كلى قطع بدانم، يعنى بگويم نماينده با انتخاب كنندگان هيچ رابطه‏اى ندارند، بلكه عرض مى‏كنم اين‏جور نيست كه افرادى كه نماينده انتخاب مى‏كنند نمايندگان وكلاى آنها باشند و اينها موكلين باشند و بحث از باب وكالت باشد و واگذارى اختيارات باشد! اين‏طور نيست و لذا ما از نظر حقوقى دقيقاً مى‏بينيم كه كمترين آثار باب وكالت در باب رأى دادن به افراد و كسانى كه رأى مى‏گيرند و نصاب لازم را مى‏آورند و به مجلس مى‏روند وجود ندارد يعنى مطابق هيچ يك از قواعد حقوقى نمى‏تواند بگويد كه نمايند مجلس وكيل است و يا كسى كه رأى داده است موكل است با هيچ يك از قواعد تطبيق نمى‏كند.
در عين حال هم مى‏بينيم كه علت اين‏كه انتخاباتى انجام مى‏گيرد اين است كه هم مردم به اجتماع نمى‏توانند در مسائل خودشان تصميم بگيرند، ناچار تصميم‏گيرى را به يك عده كمترى مى‏دهند كه بتوانند تصميم بگيرند پس اين رابطه چه نوع رابطه‏اى است؟ اين‏طور نيست كه هر چه جمعيت بيشتر باشد استحقاق نمايندگان بيشترى پيدا بكند و هر چه جمعيت كمتر باشد استحقاق نمايند كمترى پيدا بكند، بلكه مسأله اين است كه جمعيت چون نمى‏تواند خود تصميم بگيرد بايد كسى از طرف او تصميم بگيرد كم و زيادى آن نسبت به رقم كم و زياد جمعيت نمى‏تواند ارتباط داشته باشد، بحث هم بحث وكالت نيست! ناچار اينجا يك قانون مطرح مى‏شود و اين قانون را خود حكومت يا حاكم كه از طرف همين جمعيت انتخاب مى‏شود تعيين مى‏كند يعنى شما الان در قانون انتخابات مجلس شوراى اسلامى كه تعيين مى‏فرماييد اشخاصى با اين شرايط مى‏توانند كانديدا بشوند، اشخاصى هم با اين شرايط مى‏توانند رأى بدهند، رأى دهنده در موقع رأى به هيچ وجه نمى‏داند به نام آن كسى كه رأى مى‏دهد آيا واقعاً او نماينده او خواهد شد يا نه؟ فقط او مى‏داند طبق قانون حق رأى دادن دارد، كسى هم كه كانديدا مى‏شود نمى‏داند آيا نصاب لازم را مى‏آورد يا نه؟ فقط مى‏داند كه طبق قانون حق كانديدا شدن و خود را در معرض گذاشتن دارد. يك قانون آمده است اينجا وساطت كرده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 408
مى‏گويد كسانى كه با اين شرايط سنى هستند مى‏توانند رأى بدهند، كسانى هم كه اين نصاب را آورده‏اند قهراً نماينده خواهند شد و مى‏توانند از طرف رأى دهندگان در مجلس حضور پيدا كنند وقتى اين‏جور شد بنابراين رابط كثرت و قلت جمعيت قطع مى‏شود اما رابطه به كلى قطع نمى‏شود به هر حال اين مردم هستند كه رأى به اين نمايندگان دادند، اينها هم نمايندگان اين مردم هستند از اينجا مى‏خواهم نتيجه بگيرم كه مسأله مصلحت و مسأله تقنين و قانون‏گذارى مطرح مى‏شود و حكومت و قانون‏گذار است كه بايد مصلحت آن جمعيت را و مصلحت تعداد نماينده را بررسى بكند، نه رشد جمعيت را ملاك بگيرد اگر ملاك اين شد (كه تصور من اين است كه ملاك اين بايد باشد) اصلًا اين محاسبات را بايد كنار بگذاريم و واقعاً ببينيم در كشور ما با شرايط رشد جمعيتى‏مان، با شرايط اقتصادى‏مان، با شرايط سياسى‏مان، با شرايط مذهبى‏مان، با شرايط پراكندگى جغرافيايى وضع كشورمان مصلحت چيست؟ من تصور مى‏كنم اصولًا مصلحت اين نيست كه تعداد نماينده را اضافه بكنيم حتى تصور شخصى خودم اين است كه رقم موجود را (اگر بشود) حفظ بكنيم و به هيچ وجه حق كسى هم ضايع نشده است يعنى چون اين رابطه را با اين كيفيتى كه توضيح دادم هست اين‏جور نيست كه حق كسى ضايع شده باشد لذا مخالفت من بر اين است اين‏كه ما يك نصابى را معين كنيم 150 هزار نفر جمعيت يك نماينده تا بفرماييد رشد جمعيت موجب مى‏شود در آيند نزديكى ما هزارتا نماينده داشته باشيم براى فرار از اين مشكل بفرماييد هر يك ميليون در سطح جمعيت يك نماينده تا اين اشكال پيش بيايد كه مثلًا محل اين نماينده كجا خواهد بود؟ چه كسانى انتخاب خواهند كرد؟ آن يك نماينده را كه در اثر رشد جمعيت روى كل كشور اجازه مى‏دهيد به مجلس بيايد از چه راهى به مجلس مى‏آيد و امثال اينها. من مى‏خواهم عرض كنم مصلحت را قانون‏گذار مى‏تواند رعايت كند و اگر مصلحت را رعايت بكنيم لازم نيست اصلًا اضافه بكنيم حتى الامكان همين نصاب را حفظ بكنيم تا سال‏هاى زيادى. اگر مى‏فرماييد اين ممكن است مشكلى داشته باشد ومصلحت نباشد باز زمان را فاصل بيشترى بدهيم و رقم را هم كمتر. يعنى 10 سال را مى‏توانيم 20 سال، 30 سال بكنيم، رقم يك ميليون را هم مى‏توانيم پايين‏تر بياوريم و يا شهرستانى (يعنى همين استانى و شهرستانى) ولى رقم جمعيت را بيشتر بكنيم يعنى 150 هزارتا را بيشتر بكنيم ده سال را هم زيادتر بكنيم به اين كيفيت به نظر مى‏رسد كه صلاح بيشترى باشد بنابراين مخالفت من با اين پيشنهاد از اين جهت است، نه اين‏كه با كلياتش به آن صورت مخالف باشم.
منشى- جناب آقاى هاشمى به عنوان موافق بفرماييد.
اكبر هاشمى رفسنجانى- بسم الله الرحمن الرحيم. ما تا اينجايى كه گوش داديم يك حرفى كه مفيدتر از پيشنهاد كميسيون باشد در حرف‏ها نيامد حالا من توضيح مى‏دهم ممكن است مخالفين بعدى يك چيزى بگويند كه مفيد باشد جناب آقاى عميد يك مقدارى هم مغالطه فرمودند و هم در كيفيت نقل استدلال ما و توجيهات كميسيون كوتاهى كردند (عميد زنجانى- مغالطه سوء نيت مى‏خواهد ولى من سوء نيت نداشتم) نه، عمدى نبوده يعنى بيان اين‏جورى بود حالا عرض مى‏كنم مثلًا روى كافى بودن يا نبودن. ما مختصر نوشتيم اما محتواى مطلب فكر مى‏كنم براى آقايانى كه اهل نظر خودشان هستند روشن باشد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 409
اصل استدلال ما بر اين است كه اين تعدادى كه الان در مجلس وجود دارند براى مسؤوليت‏هاى مجلس كافى است و ما اگر بخواهيم يك نيرويى اضافه بكنيم يا مخارجى بر بيت المال كشور تحميل بكنيم احتياج به يك دليل دارد يعنى واقعاً بايد يك دليلى پيدا بكنيم كه آن ضرورت ما را وادار بكند چيزى را اضافه بكنيم در مجلس الان ما كه هشت، نه سال است داريم كار مى‏كنيم اين 270 نفر هميشه هم آنها در بحث‏ها، در قانون‏گذارى، حتى در بحث دولت كه پيش مى‏آيد فعال نيستند نسبت به حوزه‏هاى نمايندگى خودشان هم كه خوب هر كسى مى‏رود فعاليت خودش را مى كند و در حد لازم هم آنجا هستند، نماينده كم نيست، بعضى جاها زيادى است كه گاهى از اين جهت مسأله داريم اصلًا بحث اين است، شما كه مى‏فرماييد زياد بكنيم دليل‏تان را بياوريد كه چرا ما بايد يك مخارجى را تحميل بكنيم؟ اين‏كه شخصى نيست ما كه از جيب خودمان نمى‏خواهيم بدهيم، ما مى‏خواهيم از بيت المال مردم برداريم براى اين كار خرج بكنيم البته اگر فايد مهمى داشته باشد هر چه خرج بكنيم خوب است ممكن است بگوييد چه خرجى؟ من عرض كردم اولين خرجى كه ما بايد بكنيم بايد يك پارلمانى براى جمعيتى بيش از سيصد نفر اگر باشد كه الان كه خبرگان ما كار كرده‏اند در حدود 2 ميليارد تومان ما بايد خرج بكنيم تا اين‏كه پارلمانى بسازيم كه تحمل ادار بيش از سيصد نفر را داشته باشد خوب اگر لازم باشد اين كار را مى‏كنيم حالا در اين جلسه بحث كنيم ببينيم واقعاً لازم است اين كار را بكنيم يا نه؟ و اگر بيش از اين آمدند ببينيم اثر بيشتر مى‏گذارند روى تحسين قانون‏گذارى يا نظارت يا نه؟ اصل بحث اين است ما اين عده را با تجربه‏اى كه داريم كافى مى‏دانيم.
محورهايى كه جناب آقاى يزدى اشاره كردند، آقاى عميد هم اشاره فرمودند البته معمولًا در بحث‏ها اين‏جورى است كه دو سه محور هست كه اينها ملاك كم و زيادى است.
يكى، بى‏شك جمعيت است ما نمى‏توانيم به محور جمعيت اهميت ندهيم مثلًا براى تهران پنج، شش ميليونى با يك شهر پنجاه هزار نفرى كه به طور مساوى يك نماينده قرار داد! تحقيقاً اين بايد محاسبه بشود.
محور دوم، مسائل جغرافيايى است. بعضى جاها هست كه ممكن است جمعيتش كم باشد، اما به جاى ديگرى نمى‏خورد و اگر بخواهيم نماينده به آنجا ندهيم و مردم بدون نماينده باشند اختلاف قوميت‏ها و مسائلى كه در مناطق هست، گاهى نمى‏شود يك نماينده براى يك جا در نظر گرفت، بايد دوتا نماينده در نظر بگيريم كه اين كار را ما در تقسيم نماينده‏ها مى‏بينيم ما مثلًا مثل آستارا داريم با تعداد كمى جمعيت مثلًا زير پنجاه هزار نفر كه الان يك نماينده دارد، بعضى جاها داريم كه 250 هزار نفر هم دارند و يك نماينده دارد البته تقسيمات عادلانه نبوده ولى تحميل شده بر قانون‏گذارهاى قبلى. بنابراين مسائل جغرافيايى هم هست مسائل انسانى هم هست بعضى جاها آدم بايد يك نماينده به آنها بدهد كه آن برسد زبان داشته باشند، در مجلس، در قانون‏گذارى، در رأس مديريت كشور كه محروميت‏ها را جبران بكند و مسائل ديگر، هم اينها در محورها هست و اينها بايد محاسبه بشود خوب حالا ما چه بكنيم؟ يك بحث ديگرى شايد در اظهارات مخبر محترم كميسيون روشن نشد آن‏چه كه در قانون قبلى بود اين بود كه براى هر صد و پنجاه نفرى كه در هر حوزه اضافه مى‏شوند
                        صورت مشروح مذاكرات شوراى بازنگرى قانون اساسى(جلسه‏14-1)، ص: 410
نه در كل كشور، من مغالطه‏اى كه مى‏گويم اينجا است آقاى عميد فرمودند كه ما براى يك ميليون يك نفر اضافه كرديم قانون قبلى هم ممكن بود به 2 ميليون هم يك نفر ندهد يعنى شكل اين‏جورى بود براى هر حوزه بايد صد و پنجاه هزار نفر اضافه بشوند تا يك نماينده ما اضافه بكنيم، ما مثلًا اگر (195) صد و نود و پنج حوزه در كشور داريم، اگر در صد و هشتاد حوزه‏اش، صد و پنجاه هزار نفر اضافه نشد به آنها نمى‏توانيم نماينده بدهيم در يك حوزه اگر اضافه شد بايست به آنجا ما زياد نماينده مى‏داديم مثلًا همين حالا تهران، اگر استان تهران را حساب كنيم، اين شهر و اطراف و حومه و اينها حدود هفت ميليون، هفت ميليون و نيم جمعيت ممكن است در آن باشد ما الان بايد طبق قانون قبلى به تهران حداقل پنجاه نماينده بدهيم كه سى نماينده دارد ولى بسيارى از شهرستان‏ها هستند نزديك صد و پنجاه هزار نفر رسيده‏اند، ديگر سهم‏شان نمى‏رسد بنابراين بسيارى از جمعيت‏ها اضافه شده‏اند در مقابل خودشان نماينده اضافه نمى‏كنند اين شيوه درستى در قانون قبلى نبوده. اين شيوه‏اى كه ما انتخاب كرده‏ايم يك ميليون را گذاشتيم يك جا ديديم يعنى قانون‏گذار نگاه مى‏كند مى‏بيند يك ميليون جمعيت اضافه شده از اين يك ميليون جمعيت ممكن است ششصد هزار نفر آن در تهران اضافه شده، چهارصد هزار نفر در ساير جاها اضافه شده، اين اتفاق افتاده. در گذشته راه درستى براى تعيين نماينده نداشت مى‏گفتند همين تهران را بايستى اضافه بكنيم، ما آمديم گفتيم يك جا ببينيد و نماينده اضافه كنيد حالا بعضى از آقايان شبهه داشتند اصلًا چرا نماينده اضافه كنيم، آقاى يزدى مى‏فرمودند همين مقدار كافى است خوب ما يك چيزهاى جديدى برايمان پيش مى‏آيد الان شهرهايى در طول ده سال ساخته مى‏شود، مراكز جمعيتى به وجود مى‏آيد كارخانه مى‏سازند يك دشتى آباد مى‏شود آنجا نماينده ندارد اگر ما فيكس بكنيم بگوييم هيچ براى آنجا از كجا مى‏خواهيد نماينده بياوريد يا بايد از يك جايى كم كنيد، كم كردن نماينده از يك شهرى بالاخره اثر سوء در مردم دارد ما يك رقمى در اختيار وزارت كشور گذاشته‏ايم كه بتواند از آن رقم بردارد، براى جاهاى جديدى كه به وجود مى‏آيد يك جاهايى هست همين حالا ما مسأله داريم مثل گلپايگانى و خوانسار، مثل محلات و دليجان و خيلى جاها الان در كشور هست كه اينها مسأله سياسى حاد دارند در موقع انتخابات. اگر يك سقفى در اختيار وزارت كشور و مجلس باشد كه در يك موقعى كه لازم شد از يك ذخيره‏اى بردارد و به آنجا بدهد مشكل سياسى كشور را درست مى‏كند يا يك جاهايى هست، حساسيت مرزى پيدا مى‏كند مثلًا مثل ابوموسى، الان پيشنهاد وزارت كشور اين است كه براى جزاير خليج فارس ما نماينده بگذاريم براى اين‏كه از آنجا نماينده در مجلس باشد، به كار آنها برسد ممكن است جمعيت هم كم داشته باشد از كجا برداريم بگذاريم، به هر حال ما يك منبعى مى‏خواهيم كه در قانون اساسى باشد كه اگر يك روزى مجلس و وزارت كشور و دولت صلاح ديدند از آنجا بردارند، يك چيزى اضافه كنند اين منبع را ما گذاشتيم، معيار هم «يك ميليون» گذاشتيم كه در گذشته «150 هزار نفر» براى همه حوزه‏ها بوده، ما براى كل كشور ديديم در عمل ما فكر مى‏كنيم اين‏جورى مى‏شود در ده سال حدود بيست ميليون به جمعيت كشور اضافه مى‏شود البته حالا يك رقم‏هايى چند وقت قبل گفتند كه ما رشد جمعيت‏مان 7/ 3 است اين‏جور نيست اخيراً معلوم شده كه اين رشد جمعيت ... آمار نادرستى داده‏اند يك مقدار شناسنامه‏ها را مردم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 411
به خاطر كوپن و اين‏طور چيزها باطل نكرده بودند، يك مقدار تقلب‏هاى ديگرى شده بود به خاطر كوپن و اينها، رشد جمعيت را بى‏حساب درست كردند گويا 9/ 2 است يعنى ما زير 3 الان رشد جمعيت داريم آن‏طورى كه به نظر مى‏رسد حدود بيست ميليون نفر در ده سال اضافه مى‏شود ما بيست نماينده اضافه مى‏كنيم اين بيست نماينده هم براى جاهاى جديد، يك شبهه‏اى آقاى بيات فرمودند كه فرمودند اين كلمه «مى‏تواند» چرا آمده كلمه «حتماً» بيايد اين را ما در اختيار مجلس گذاشته‏ايم اگر قانون اساسى گفته بود «حتماً» بشود در آينده بايد ولو لازم و نباشد يك جايى نماينده اضافه بكنيم حتماً بايستى اضافه مى‏كردند خوب ما گفتيم مجلس در آينده زمان را مى‏بيند، وزارت كشور هم مى‏بيند، بررسى مى‏كنند اگر لازم داشته باشند از اين بيست‏تا استفاده مى‏كنند تقسيم حوزه‏ها را هم به عهده آنها گذاشتيم ما الان تقسيم نكرده‏ايم ضابطه‏هايى كه ما امروز مى‏دهيم ممكن است ضابطه ده سال آينده يك جور ديگرى باشد چرا ما اين مقدار به مجلس اعتماد نكنيم كه ده سال ديگر ضوابط آن روز را در نظر بگيرد نياز آن روز را در نظر بگيرد، اگر بيست نماينده بنا شد اضافه بشود، اضافه بكنيم پس ببينيد اين چيزهايى كه ما اينجا آورديم گرچه مختصر نوشته شده، همه آنها را ما روى حساب خلاصه كرديم اول اين‏كه واقعاً كافى است اگر آقايان ادعا دارند كه كافى نيست الان. اين را اثبات بكنند زياد شدن اعضاء ممكن است تأثير منفى داشته باشد همان‏هايى كه آقاى بيات فرمودند، من هم قبول دارم الان در شرايط حاضر ما اگر صد نماينده به اين مجلس اضافه بكنيم ما سودى نمى‏بريم ضرر هم مى‏بريم در كيفيت اداره مجلس در خيلى چيزها، مخارج و در انتخابات و در مسائل ديگرى كه داريم در وضع قبلى فقط اصفهان و تهران و مشهد و تبريز و امثال اينها اضافه مى‏شد، ما به گونه‏اى كه گذاشته‏ايم به جاهايى كه مجلس لازم بداند، اضافه مى‏شود اين‏جورى نخواهد شد مخارج جديد هم كه گفتيم ما الان حاضر بوديم كه مثلًا سيصد نفر بكنيم وزارت كشور مى‏گفت اگر تعداد كمى الان به ما نماينده بدهيد، مى‏خواهم تقسيم بكنم برايمان مشكل مى‏شود الان نظر وزارت كشور بود كه يا دست ما را باز بگذاريد يا همين جا ببنديد كه توقعات بى‏خود در مردم اضافه نشود حرف درستى هم هست از لحاظ سياسى. توضيح يك ميليون را هم دادند و آن مشكل را هم گفتم، «مى‏تواند» را هم باز من توضيح دادم، به نظرم مى‏رسد كه آن مخالفت‏هايى كه تا به حال شد چيزى را بهتر از آن‏چه كه ما اينجا الان نوشتيم ارائه نداد. حالا اگر آقايان چيز ديگرى از استدلالات فهميده باشند، ممكن است خوب در رأى تأثير بگذارد يا در شور دوم ما بتوانيم استفاده بكنيم.
نايب رئيس (سيدعلى خامنه‏اى)- جناب آقاى مؤمن، بفرماييد.
محمد دانش‏زاده (مؤمن)- بسم الله الرحمن الرحيم. بنده مخالفتم با اين پيشنهاد كميسيون از اين نظر است كه راجع به اين‏كه اصل تعداد نماينده‏ها دويست و هفتاد نفر بوده، اين در اصل شصت و چهارم، قبلًا هم ملحوظ بوده. فقط دو كار در اين پيشنهاد كميسيون كرده: يكى راجع به اين‏كه زرتشتيان و كليميان كه هر كدام يك نماينده داشتند، اينها هم باز در صورت افزايش جمعيت مى‏توانستند نماينده اضافه داشته باشند اين را از آنها گرفته و ديگر اين‏كه آن مكانيزم كلى را كه براى اضافه شدن نماينده‏ها بوده كه به نسبت هر صد و پنجاه هزار نفر در هر حوزه انتخابيه يك نفر اضافه مى‏شود، اين را تغيير داده. و عمده تغييرى كه ارائه شده، همين‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 412
مطلب است. و من اين مكانيزم را كه تبديل كردند به اين‏كه يك ميليون نفر وقتى به جمعيت اضافه بشود، يك نفر به تعداد نماينده‏ها اضافه مى‏شود، با آن كيفيت توزيع و تقسيمى كه در ذيل آمده اين را نامناسب مى‏دانم ولو اين‏كه اين مسائل كه گفته شده درست است تعداد كافى الان هست و اضافه شدن افراد هم ممكن است، اثر چندان خوبى براى مجلس نداشته باشد، همان‏طورى كه خود آقايان بهتر مى‏دانند با توجه به مرخصى‏ها و اين‏كه بعضى‏ها درست حضور پيدا نمى‏كنند يا مسؤوليت‏هايى به آنها داده مى‏شود معمولًا دويست نفر در مجلس حضور دارند و دويست نفر الان ما خودمان ملاحظه مى‏كنيم كه در اين كميسيون‏هايى كه خودمان داريم با اين‏كه شش، هفت نفر هستيم مى‏توانيم مسائل را خوب بررسى كنيم آن وقت اگر كميسيون‏هاى شش، هفت نفره هم درست بكنند حدود بيست و چند كميسيون از دويست نفر مى‏شود درست كرد و خيلى خوب مى‏شود و در خود مجلس هم كه مسائل بررسى مى‏شود اين را من عرضى ندارم فقط اين‏كه اين مكانيزم پس از هر ده سال به نسبت افزايش يك ميليون نفر به جمعيت كل كشور، يك نفر به تعداد اضافه مى‏شود با در نظر گرفتن عوامل انسانى سياسى، جغرافيايى كه قانون معين مى‏كند برگشت اين به اين مى‏شود كه الان مثلًا فرض بفرماييد همان‏طورى كه مثال زديد، خوانسار و گلپايگان يك نماينده دارد ممكن است خصوصاً كه از اين شهرها مهاجرت هم مى‏شود، الان تعداد جمعيت شهرستان گلپايگان و شهرستان خوانسار با ده سال ديگر هيچ تفاوت نكند گرچه زياد مى‏شود الان اين‏كه به خاطر مهاجرت‏ها چندان تفاوتى نكند جمعيت كه اضافه مى‏شود، به جمعيت تهران و شهرهاى بزرگ اضافه مى‏شود جمعيت اينجا اضافه شده ما نماينده بدهيم به گلپايگان. اين تناسبى كه ما بياييم به خاطر اضافه شدن جمعيت به كل كشور نماينده بدهيم به يك محل ديگرى اين چندان مناسب نيست مگر اين‏كه كپى باشد نسبت به آن‏چه كه به قول جناب آقاى عميد از خارج آمده كه ما در نظربگيريم كه جمعيت كل كشور ما كه چند ميليون نفر است براى اين چند ميليون نفر بايد چند صد نماينده هم باشد الان كه ما بياييم به شهرستان پنجاه هزار نفرى اجازه مى‏دهيم كه نماينده داشته باشد و جمعيت ده ميليون نفرى، شهرستان ده ميليون نفرى مثلًا به آن هم اجازه مى‏دهيم نماينده داشته باشد خوب ملاك اين‏كه ما به آن پنجاه هزار نفر اجازه مى‏دهيم جز اين است كه پنجاه هزار را كه ملاك قرار مى‏دهيم براى اين‏كه مى‏خواهيم مردم همگى در تعيين نماينده براى خودشان و به تعبير معروف در تعيين سرنوشت‏شان دخالت داشته باشند، اين دخالت دادن همه مردم است حتى غير حوزه پرجمعيت در اين جهت. خوب اگر اين‏طور است كه مثلًا ملاك چند ميليون جمعيت داشتن نيست خوب بياييم ما يك ملاكى (در مقابل اين من عوض مى‏كنم) به لحاظ جمعيت خود محل ما قرار بدهيم يعنى در آن حوزه‏هايى كه الان جمعيتش كم است ما اگر بياييم بگوييم هر وقت شهرستان شما با تقسيم‏بندى‏هايى كه مى‏شود به پنجاه هزار نفر رسيد شما يك نماينده داريد والا شهرستان ده هزار نفرى الان با توجه به همه مسائل و مصالحى كه هست، خود آن مصالح اقتضا ندارد كه آن شهر را ما در تعيين نماينده مستقلًا سهيمش بكنيم حالا اين جمعيت اگر ده هزار نفر باشد جمعيت تهران فرض كنيد كه هفت ميليون مى‏شود ده ميليون، ما بياييم بگوييم شما همان ده هزار نفر هستيد احياناً ممكن است مهاجرت هم كرده باشند، شده باشد نه هزار نفر. ولى حالا يك نماينده به شما مى‏دهيم. بنده بين اين اضافه شدن‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 413
جمعيت با دادن نماينده به آنجا ارتباط مناسبى نمى‏بينم اگر عوامل سياسى است الان هست، آن وقت هم هست كه مى‏فرماييد در جزاير كذا يا در شهرهاى مرزى. اگر عوامل انسانى است بايد ملاك را خود آنجا قرار بدهيم اگر عوامل جغرافيايى است، باز عوامل جغرافيايى اضافه شدن جمعيت به شهرستان‏هاى ديگر باعث نمى‏شود ما به شهر ديگرى اجازه بدهيم نماينده داشته باشد ما اگر بياييم و ملاك را جمعيت خود آنجا قرار بدهيم، اين‏كه مثلًا باز آقايان مى‏فرمودند كه در متن دلايل توجيهى هم آمده كه آقاى وزير كشور گفته‏اند الان بخواهيد شما ده نماينده به من بدهيد من موافق نيستم بسيار خوب بعد از ده سال ديگر فرض كنيد كه بيست ميليون به جمعيت ما اضافه مى‏شود خوب با اين‏كه همين مسأله امروز است، احياناً با اين توضيحاتى كه عرض كردم ممكن است بعد هم باشد، آن بيست نفرى را كه ما مى‏خواهيم بدهيم باز مى‏خواهد يكى از آن را به خوانسار بدهد، يكى را به الشتر و هكذا شهرهايى مثل آشتيان و تفرش، محلات و دليجان و اينها يكى، يك نماينده بدهد اگر به تعداد كافى كه آقاى وزير كشور احتياج دارد به او داده بشود آن وقت است كه اين مسأله تبعيض و سروصدا در آمدن و نيامدن حل شده است والا اگر كافى نباشد همان‏طورى كه در وضعيت موجود اگر به آن داده بشود در تقسيمش دچار اشكال مى‏شود، بعد هم در تقسيم دچار اشكال مى‏شود ما اگر بخواهيم اين اشكال را حل بكنيم، به نظر مى‏رسد كه قاعده آن اين باشد بياييم در تغييراتى كه الان در آن محل يك وضع موجود فعلى هست در هر محلى كه با شهر مجاورش مثلًا يك نماينده دارد، ما الان اگر بگوييم كه اين وضعيت موجودش (منشى «يزدى»- وقت تمام شده است) اگر تا صد سال هم باقى بماند خيلى خوب، ولى اگر آمد و با توجه به تغييراتى كه به وجود آمد، آن ملاكى كه براى نماينده دادن به آنها لازم است، آن ملاك را پيدا كرد خود آنجا، به خود آن خيلى خوب يك نماينده بدهيم والا شهر ديگر اين كشور جمعيت اضافه شده. آنجا احياناً ممكن است جمعيتش كم شده باشد وضعيت سياسى هم هيچ فرق نكرده. وضعيت جغرافيايى آن هم هيچ فرق نكرده، ما بياييم بگوييم بفرماييد حالا. اين به نظر مناسب نمى‏رسد و لذا پيشنهاد مشخص بنده اين است كه با توجه به تغيير اوضاع خود آن حوزه ما بياييم اضافه را در نظر بگيريم در عين حال با يك حساب معقولى كه موجب افزده شدن به تعداد نمايندگان در مجلس به يك نحوى كه نشود كنترل كرد و اسباب زحمت بشود، نشود. و السلام.
منشى (محمديزدى)- آقاى كروبى موافق بفرماييد.
مهدى كروبى- بسم الله الرحمن الرحيم، فلسفه تشكيل و تأسيس مجلس از كارهاى قانون‏گذارى است، براى حضور مردم در صحنه و بها دادن به مردم است براى كنترل كارها است به وسيله مجلس و خلاصه براى كل كارها و مسؤوليت‏هايى كه در قانون اساسى براى مجلس تعيين شده. اين مسأله با يك مجموعه‏اى تحقق مى‏يابد و كفايت مى‏كند فرض حالا همين رقمى كه قبلًا بوده و قانون اساسى هم تأييد كرده و الان كميسيون هم تأييد كرده، دويست و هفتاد نفر. اين يك جمعيت خوبى است و كارهايى كه مربوط به مجلس است و مربوط به جامعه است به خوبى مى‏تواند انجام بدهند اين اولًا. ثانياً اگر بخواهيم بر اينها اضافه كنيم يا كم كنيم، اين خودش عوارضى دارد كم كردنش كه يك سرى آثار بد دارد. اضافه كردن هم به خصوص در اين شرايط باز عوارض و آثار بدى دارد. مثلًا ايجاد توقع در خيلى از مناطق‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 414
بشود در حالى كه حالا هيچ اضافه نشود توقعى نيست، همان‏طور كه اشاره فرموديد كه خود وزارت كشور هم گفته اگر بخواهيد اضافه كنيد يك رقم زيادى به ما بايد بدهيد درگيرى دارد مسائل سياسى دارد، هزينه دارد، اينها همه چيزهايى است كه از عوارض اين كاراست بنابراين به نظر من اين رقم صحيح و خوب است مضافاً اين‏كه آمده‏ايم يك راهى را هم باز گذاشته‏ايم براى اين‏كه اگر تعداد جمعيت مثلًا همان هر يك ميليون يك نفر تعيين كنيم اين هم باز بركات فراوانى دارد: اول اين‏كه همان مناطقى كه مى‏گوييم تشتت دارند، اختلاف دارند، مثل دليجان و محلات، مثل اردكان و ميبد، مثل خوانسار و گلپايگان. اول اين‏كه بياييم اين مسأله را حل بكنيم وقتى تعداد زياد بشود، مى‏رويم سراغ اين مناطق اين چنينى.
دوم اين‏كه مرحله بعدش اگر شهرهايى باشد اصلًا نماينده نداشته باشند با يك جميعتى باشند آنها هم احساس كنند كه نماينده دارند به آنها سهميه را مى‏دهيم.
سوم اين‏كه مجلس قوى‏تر مى‏شود همان‏طور كه فرمودند مدام كه جمعيت اضافه مى‏شود مجلس هم فرض بكنيم نيرومندتر مى‏شود، قوى‏تر مى‏شود، به تناسب تعداد و افزايش جمعيت و هيچ اثرى هم براى آن شهرهايى كه نماينده دارند، ندارد حالا مثلًا تبريز اگر فرض جمعيتش دو برابر بشود، شش نماينده با دوازده برايش اثرى دارد؟ اگر تهران مثلًا جمعيتش دو برابر حالا بشود، حالا ما سى نفر چه گلى به سر مردم ريخته‏ايم كه مثلًا شصت‏تا بشوند چه كار مى‏كنند؟ خوب بنابراين همين اندازه كه مردم تهران سى نماينده دارند و حضور دارند اما آن شهرى كه نماينده ندارد يا مسائل درگيرى با هم دارند، اين، اين قدر بركت دارد كه اين مسأله حل مى‏شود، من اضافه كنم، ما مى‏خواهيم مجلس آن مسؤوليت‏ها و رسالت‏هايى كه بر عهده‏اش است انجام بدهد، نه يك كارهاى انحرافى كه خودمان هم بحث داريم همين كه آقاى بيات گفتند عمران و آبادى و كار فرماندارى و اينها كه كار مجلس نيست و تازه آقاى بيات فرمودند كه كارهاى آنها را انجام بده. من عرض مى‏كنم مجلس مزاحم آنها است، گاهى مثلًا موجب برخورد هم مى‏شود البته بعضى از نماينده‏ها، نه همه. والا آنها كار خودشان را انجام مى‏دهند و تذكرات هم از طريق مجلس به آن نحوى كه قانون مجاز دانسته بايد داده بشود و هيچ بارى هم به دوش نماينده به اين معنا نيست اما وقتى يك سلسله بحث‏هاى ديگر مى‏شود، تازه اصطكاك هم، به وجود مى‏آيد خلاصه سخن من كه مهم است، اين است كه من يا خيلى بادقت گوش ندادم يا گفته نشده آن‏كه مهم است، اين است كه در مجلس ما الان كه اين دويست و هفتاد نفر هست آينده هم انتخابات مى‏شود، بالنسبه به هر يك ميليون جمعيت، اضافه مى‏كنيم، آن‏كه مهم است و خود نماينده هم انتظار دارد، از اول مجلس تا حالا ما در مجلس بوده‏ايم اين است كه يك كارى بكنيم كيفيت مجلس بالا برود مثلًا شرايطى براى نمايندگان گذاشته بشود از نظر سواد و جهات ديگر و به خصوص از نظر تحصيل. اول مشروطه شرط خواندن و نوشتن براى مجلس گذاشتند الان هم همين شرط وجود دارد. حالا با اين اوضاع و احوالى كه اگر يك كارمند ساده، ساده بخواهد يك جا استخدام بشود، حتماً بايد ديپلم داشته باشد در اين صورت به عنوان كارمند مى‏شود، ديگر حالا در اين نظام، در اين اوضاع در اين دنيا در اين جمهورى اسلامى، در اين مسؤوليت ما بياييم بگوييم نماينده همان خواندن و نوشتن را بلد است، اين برايش‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 415
كفايت مى‏كند و حالتى پيدا مى‏كند كه گاهى افراد در كميسيون‏ها هم شوخى مى‏كنند، مى‏گويند هر كسى، هر كجا كه او را استخدام نمى‏كنند چون هيچ كجا تقريباً شرط خواندن و نوشتن نيست تنها مجلس است كه شرط خواندن و نوشتن است بيايد مجلس. بنابراين من فكر كنم اين تعداد بسيار خوب است آن راه را هم باز گذاشته كه به كلى بسته نباشد و مشكلاتى را هم حل مى‏كند تعداد مجلس را هم اضافه مى‏كند اين نكته آخرى هم كه عرض كردم شايد يك جمله‏اى از آن را من به عنوان شوخى عرض كردم ولى جدى است و خود آقايان نمايندگان روى اين عنايت دارند و توجه دارند كه كيفيت مجلس را يك جورى كنيم كه نماينده‏هاى خوبى بيايند كه الحمد لله حالا هم بسيار خوب است ولى بهتر هم بشود و همان كه از نظر سواد و تحصيلات يا حوزوى‏اش فرضاً سطح را خوانده باشد يا تحصيلات دانشگاهى يا حداقل ديپلم و فوق ديپلم داشته باشد مجلس بنابراين يك جمعيت محدودترى باشد من هم حرفم اين است آن كارش را با هزينه كمترى مى‏تواند انجام بدهد، در حالى كه تعدادشان خيلى زياد بشود، اتفاقاً معلوم نيست كار هم پخته‏تر و بهتر انجام بشود آن‏چه مى‏توانيم به كيفيت كار بيفزاييم به تعداد و رقم اضافه كردن معلوم نيست مشكلى را حل كند نه مشكل كل كشور، نه مشكل انقلاب، نه مشكل يك شهرى. همان‏طور كه عرض كردم حالا فرض تهران چهل نماينده داشت، چه كار مى‏كرديم، حالا بر فرض تهران بيست نماينده داشت، چه نقصى داشت اگر تهران بيست نفر نماينده داشت؟ چيزى نمى‏شد. و السلام.
منشى (يزدى)- جناب آقاى طاهرى بفرماييد.
سيد حسن طاهرى خرم‏آبادى- بسم الله الرحمن الرحيم، فلسفه اين‏كه از ازدياد تعداد نمايندگان جلوگيرى بشود كم و بيش در بحث‏ها گفته شد منتها حالا در اين رابطه پيشنهادهايى هست كه يكى از پيشنهادها مسأله استانى شدن نماينده‏ها است كه جناب آقاى امامى اشاره به اشكالاتش كردند، اما به نقطه‏هاى قوت و فوايدش نفرمودند و من هم براى خاطر اين‏كه ايشان نفرمودند اگر فرموده بودند در آن صورت من صحبت نمى‏كردم اما چون اشاره به فوايد استانى شدن نمايندگان نشد، ناچار لازم ديدم كه چند نكته را عرض كنم مهم‏ترين فايده‏اى كه دارد كه براساس استان‏ها حالا معيار جمعيت، سقف جمعيت را پانصد هزار بگيريم در هر استان، يك ميليون بگيريم، اين يك بحث ديگرى است كه بايد رويش تصميم گرفته بشود فوايدى كه دارد: عمده فايده‏اش اين است كه بسيارى از كشمكش‏ها و اختلافاتى كه در جاهاى كوچك هست در شهرها هست و گاهى اختلاف از يك دوره انتخابات مى‏ماند و به دوره ديگر مى‏رسد و گاهى اصلًا تمام نمى‏شود، بسيارى از اين اختلافات و كشمكش‏ها برداشته مى‏شود البته نمى‏خواهم بگويم به طور كلى اختلاف و كشمكش است ولى بسيارى در اين جاهاى كوچك مسأله‏شان حل مى‏شود فايده ديگر اين است كه معمولًا اگر انتخاب در سطح استان آمد، آدم‏هاى ورزيده‏تر و نخبه و خلاصه آدم‏هايى كه بيشتر بتوانند در مسأله قانون‏گذارى و تصميم‏گيرى صاحب رأى و نظر باشند، معمولًا اينها بيشتر انتخاب مى‏شوند.
فايده سوم اين است كه تصميم‏گيرى و سرعت عمل در مجلسى كه عده‏اش كمتر باشد خواه ناخواه بيشتر است، يعنى زودتر مى‏توانند تصميم بگيرند و سرعت عمل بيشتر خواهد داشت. فايده چهارم اين است كه اين بى‏ضابطگى كه گاهى در صحبت‏ها مطرح شد كه يك جايى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 416
مثلًا فرض كنيد سى هزار جمعيت دارد يك نماينده دارد يك جايى هم ششصد هزار جمعيت دارد يك نماينده دارد، بى‏ضابطگى‏ها هم از نظر رابطه جمعيت و نماينده اين هم برطرف مى‏شود چون روى حساب سطح استان است ديگر حساب اين شهر يا آن شهر مطرح نيست مسأله ديگر اين است كه اين موضوعى كه باز اشاره به آن شد كه نماينده‏ها معمولًا خواه ناخواه براساس مراجعه مردم كشيده مى‏شوند به مسائل اجرايى و احياناً موجب مى‏شود كه برخوردهايى بين آنها و بين مديران اجرايى و مسؤولين اجرايى پيش بيايد و از كار اصلى‏شان باز بمانند چون كار اصلى و اساسى نماينده مسأله قانون‏گذارى است و تصميم‏گيرى در سطح كل كشور نه اين‏كه آنجا مثلًا چطور مسأله‏اى پيش آمده اين هم خود به خود حل مى‏شود چون يك نماينده ديگر ارتباط با يك شهر ندارد، ارتباط با يك استان دارد و مشكل موارد تازه هم حل مى‏شود يعنى اين‏كه فرض كنيد يك شهرى درست شد و جمعيتى پيدا كرد و حالا هم نماينده براى اين چه جور پيدا كنيم اين هم حل مى‏شود چون وقتى كه مسأله، رفت در سطح استان، اين مشكل هم حل مى‏شود مشكل اختلاف بين دو شهر مثل گلپايگان و نمى‏دانم كجا و كجا اين هم حل مى‏شود چون ديگر نماينده، نماينده شهر نيست. نماينده، نماينده استان است اين هم در واقع فوايدى است كه اين مسأله دارد البته يك آثار سوء و نواقصى هم دارد و هر كارى را كه شما حساب كنيد كامل و تام نيست هر چيزى بالاخره يك نقصى دارد، يك فايده‏اى دارد ما بايد حساب كنيم، سبك، سنگين كنيم كسر و انكسار كنيم و ببينيم كه فوايد بيشتر است يا نواقص آن؟ البته يك سلسله مسائلى را جناب آقاى امامى اشاره كردند ولى به نظر من عمده مسأله‏اى كه در اينجا هست، همين مسأله است كه ما اگر الان بياييم و وضع موجود را مثلًا به هم بزنيم و بخواهيم بگوييم فلان شهر تو نماينده نداشته باشد و ممكن است مردم يك مقدارى ناراحت بشوند البته اين مسأله را با توجه به اين‏كه ملت ما يك ملت رشيد و متوجه به مصالح و مفاسد كشور هست مى‏شود برايشان تبيين كرد روشن كرد و برايشان توضيح داد و مسلم اگر اين مسائل تبيين بشود توضيح داده بشود آنها هم خواهند پذيرفت و قبول خواهند كرد و شايد خودشان هم با يك سلسله از اين مشكلات و مسائلى كه گفته شد درگير باشند و خودشان از نزديك مسأله اختلاف‏ها و ناراحتى‏ها و پيامدها و كشمكش‏هاى شهرى را خودشان لمس كرده باشند و وقتى برايشان توضيح داده بشود اين مطلب خواه ناخواه حل مى‏شود البته بله يك سلسله چيزهايى هم كه جناب آقاى امامى فرمودند، ممكن است كه نماينده‏اى كه در يك شهرى باشد به خاطر جمعيت كمش، آدم خيلى نخبه‏اى هم باشد، رأى نياورد، نماينده‏اى كه در محل استان و در سطح استان است اين رأى نياورد اينها ممكن است باشد، ولى فكر مى‏كنم اين اشكالات خلاصه در برابر اين فوايد خيلى چيز مهمى نباشد. السلام عليكم.
منشى (يزدى)- موافق، آقاى نجفقلى حبيبى بفرماييد.
نجفقلى حبيبى- بسم الله الرحمن الرحيم، دلايلى كه سروران فرمودند و توضيحات كافى به قضيه داده شد و براى همين يكى دو نكته را مى‏خواستم عرض بكنم و به هر حال نظر خودم را بر اين‏كه اين طرح خوب است اعلام مى‏كنم مسأله اين است كه ما نگاه مى‏كنيم ببينيم مجلس براى چه چيزى تشكيل مى‏شود و هدف و وظيفه مجلس چه بوده. آن اختيارات يا وظايفى را كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 417
براى مجلس گذاشته‏اند در حقيقت هرچه جمعيت پخته‏تر، قوى‏تر، محدودتر باشد، خوب بهتر مى‏تواند به آن كارهابرسد در عين حال يكى از مبانى تشكيل مجلس بر اين‏كه نمايندگان مردم از سراسر كشور بيايند هست كه با آن قضيه يك مقدارى تداخل مى‏كند آن اين است كه ظاهراً يكى از فلسفه‏اى نظام‏هاى پارلمانى اين بوده كه حاكميت گسترش پيدا بكند در ميان همه افراد مردم و همه مردم خودشان را حاضر در حاكميت كشورشان بدانند از طريق انتخاب نماينده‏شان بعدها معلوم نيست به چه جهاتى در ابران كه حالا اين‏طور شد نماينده‏اى كه انتخاب مى‏شده از شهر خودشان مى‏آمده يا از حوز خودشان، به جاى اين‏كه به آن وظايف اصلى بپردازد بيشتر خطش را منحرف كرده‏اند يا به صورت الزامى و اجبارى به هر حال چيزى كه حالا واقعيت دارد كشاندنش براى كارهاى اجرايى محل و رفع مشكلات سرورانى كه آن مسائل را مطرح مى‏فرمايند مى‏شود گفت كه خوب با توجه به مسأله شوراها كه در همين قانون اساسى ما هست بسيارى از مشكلات مردم در محل‏ها از طريق نمايندگان مردم در بخش‏ها، شهرها و استان‏ها كه ان شاء الله اينها راه خواهد افتاد از آن طريق مى‏تواند پيگيرى بشود كه هم تا حدودى كمك مى‏كند به گسترش حاكميت مردم و حضورشان از طريق نمايندگانى كه در شوراها انتخاب خواهند كرد و هم بسيارى از مسائل محلى كه مشكلات دارند و مى‏خواهند نماينده‏شان در مجلس شوراى اسلامى آنها را منعكس بكند او قادر خواهد بود از طريق شوراهاى محلى و شهرى و استانى آنها را دريافت بكند در مجلس منعكس بكند.
بنابراين از اين به بعد ان شاء الله اگر آن شوراها فعال بشود قاعدتاً وظيفه مجلس بيشتر متمركز مى‏شود به قانون‏گذارى و آن وظايف اصلى مجلس، در اين صورت همان 270 نفر كافى خواهد بود و اين شرايطى هم كه براى موارد اضطرارى تنظيم شده مى‏تواند راه گشا باشد فقط من يكى دوتا شبهه در ذهنم بود كه مى‏خواستم عرض بكنم: يكى اين‏كه آقايان فكر نمى‏كنند كه يك سقف معينى باز هم براى همين مقدار لازم است؟ مثلًا بگوييم فعلًا 270 نفر نماينده كافى است، در برابر هر يك ميليون نفرى هم كه به جمعيت اضافه مى‏شود يكى دو نفر نماينده جديد به اين تعداد اضافه مى‏شود تا سقف معينى مثلًا حداكثر 300 نفر با اين‏كه آقايان اين محدوديت را لازم نمى‏دانند؟
من فكر مى‏كنم مشخص كردن سقف افزايش لازم است كه از تعداد معينى بيشتر نشود تا مرتب دردسر ايجاد نكند.
ديگر اين‏كه دوباره در اين متمم اصلاحى گفته شده در قبال افزايش هر يك ميليون نفر به جمعيت كشور هر ده سال، اول انقلاب هم كه قانون اساسى تصويب شده گفته‏اند هر ده سال ... خوب الان شايد مردمانى باشند كه ده سال انتظار كشيده‏اند و حالا ده سالشان تمام شده و مى‏توانند نمايندگانى داشته باشند.
قيد زمانى اجرايى را هم نمى‏دانم باز لازم است بياوريم يعنى ده سال دوم مبنا باشد؟ و آن ده سال اول را بگوييم هيچ! حقتان از بين رفته يا يك توجهى هم به اين مسأله مى‏شود؟
شرايط انتخاب نمايندگان را هم كه جناب آقاى كروبى فرمودند مطلب بسيار مهمى است كه ان شاء الله مجلس در قوانين عادى پيگيرى بكند، خيلى متشكرم.
منشى (يزدى)- جناب آقاى موسوى اردبيلى بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 418
سيد عبدالكريم موسوى اردبيلى- فكر مى‏كنم در اين باره به قدر كافى صحبت شد، من شايد اگر مى‏دانستم اين قدر صحبت مى‏شود اسم نويسى نمى‏كردم و مزاحم آقايان نمى‏شدم ولى حالا نمى‏گويم حرف‏ها گفته شد، اسم مرا قلم بگيريد! بنابراين چند جمله‏اى هم من مزاحم آقايان مى‏شوم:
فكر مى‏كنم امروز فرمايشات موافقين و مخالفين را من به دقت گوش دادم و استفاده‏هايى هم از فرمايشات موافقين و مخالفين كردم، بعد از هم اين حرف‏ها مى‏خواهم يكى دو چيزى را كه براى من حل نشده عرض كنم:
راجع به نمايندگان و تعداد آنها و افزايش و كاهش اين تعداد و اين‏كه كافى است يا نه، ما دو رقم مسائل داريم، يكى مسائل اساسى و ضابطه‏اى كه با چه ضابطه‏اى نماينده را انتخاب مى‏كنند، در كجا افزايش مى‏دهند، در كجا كاهش مى‏دهند، اگر اين ضابطه براى ما خوب روشن بود مسأله زودتر به نتيجه مى‏رسد يك وقتى هم مسائل جنبى هست ما مى‏گوييم بلى خوب است اين‏طور باشد منتها مجلس ما جا ندارد، وزير كشور ما قبول ندارد، پول ما نمى‏رسد و امثال اينها در اين بحث و استدلال‏ها اين حرف‏ها به نظر من توى هم رفت و اگر جدا بشود بهتر است 270 نفر كافى است چرا؟ برادرمان جناب آقاى هاشمى فرمودند اگر كسى مى‏گويد كافى نيست خوب دليل بياورد من ديدم كه ايشان خبره‏تر از بنده است و ايشان بايد دليل بياورد كافى است براى اين‏كه مثبت است بنده نافى هستم و در هيچ كجاى دنيا از نفى دليل نمى‏خواهند حالا ايشان فرمود شما دليل بياوريد من دليل كافى ندارم توجه فرموديد؟ ولى ايشان اگر بفرمايد من استفاده مى‏كنم و اما هر چه بخواهيم (اين‏طور فكر كردم) ارتباط نسبت تعداد نمايندگان را از آمار جمعيت و زيادى و كمى آن قطع كنيم كه من از فرمايشات جناب آقاى يزدى اين‏طور استفاده كردم كه ما مصلحت انديشى كنيم، كارى به افزايش و رشد جمعيت نداشته باشيم (اصلًا نمى‏توانيم) چون اگر مصلحت اين است كه قانون‏گذارى كنيم چرا انتخابات كنيم؟ خوب مى‏رويم يك مقدار اساتيد دانشگاه و قانون‏دان‏ها و امثال آنها را جمع مى‏كنيم مى‏آوريم اينجا اگر مسأله حاكميت ملى در ميان نيست و اگر مسأله نمايندگى در ميان نيست اگر شركت مردم در سرنوشت خودشان در ميان نيست مسأله فقط اين است ما قانون‏گذارى كنيم، راهى بهتر از اين دارد هم كم مؤونه‏تر هم با جمعيت كمتر، هم با قانون حساب شده‏تر.
البته من در مجلس خصوصاً جرأت نمى‏كردم اين حرف را بزنم، جناب آقاى كروبى با آن شهامتى كه داشت گفت من هم كمى جرأت پيدا كردم! يك آدمى كه سواد خواندن و نوشتن را در حد كلاس 1 و 2 دارد مثلًا ايشان چطور در قانون‏گذارى رأى مى‏دهد (اگر مسأله فقط قانون‏گذارى باشد مصالح ديگرى در كنارش نباشد) فرمايشات جناب آقاى هاشمى خصوصاً در آنجا كه يك ميليون نفر است ايشان فرمود اين يك ميليون در تهران 600 هزار نفر اضافه بشود در جاهاى ديگر 400 هزار نفر اختيار آن يك نفر را بدهيم به مجلس، شهرك‏هايى كه بعد ايجاد مى‏شود خوب آن هم يك نماينده داشته باشد اگر اين است ديگر يك ميليون ظاهراً هيچ ضابطه ندارد.
اين را با يك جمله مى‏توانيم بگوييم جاهايى كه نماينده دارد نمى‏خواهد افزايش پيدا كند چون براى مسؤوليت مجلس كافى است بلى اگر جاهاى جديدى به وجود آمد يا آنها افزايش جمعيت پيدا كردند تا كجا؟ يك نماينده‏اى براى آنها ... اين هم ضابطه‏اش درست‏تر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 419
است، صحيح‏تر است، اينها همه از اينجا آمده ما نمى‏دانيم يعنى بنده خودم راعرض مى‏كنم والا جسارت به آقايان از مخيله‏ام هم خطور نمى‏كند بنده نمى‏دانم ضابطه اصلى اين‏كه نمانده كجا بايد اضافه بشود من مى‏خواهم بگويم كه اين را نمى‏توانم از جمعيت و آمار جمعيت قطع كنيم والا چرا تهران 30 تا دارد؟ كدام درست محاسبه كرده‏اند، غلط محاسبه كرده‏اند مثلًا عكس مى‏توانستند بكنند نكردند؟ مى‏گفتند فلان منطقه چون سواد در آنجا عمومى‏تر است و فرهنگ بالاتر است آنجا 30 نفر، اما تهران چون جمعيتى چه دارد، چه دارد، چه دارد 2 نفر خوب، اين طبع قبول نمى‏كرد ما اگر آمديم اصل را حاكميت ملى گرفتيم اگر گفتيم من نمى‏دانم اصلًا اين پذيرفته بشود يا نشود و آمديم اين ارتباط مستقيم را مابين جمعيت و افزايش و كاهش را نسبت به آمار جمعيت اگر ما در نظر گرفتيم آن وقت چرا يك ميليون؟ بشود 2 ميليون، بشود 900 تا، يعنى واقعاً محاسبه شده يك ميليون كافى است؟ بيشتر يا كمتر نمى‏شود، اصلًا چرا در افزايش ما فكر مى‏كنيم در كاهش فكر نمى‏كنيم؟ شايد 270 نفر، خدمت برادران استفاده كردم فرمودند كه 270 نفر كافى است يعنى واقعاً 250 نفر كافى نيست؟ اين علتش اين است: ضوابط درست به دست داده نشده. بنابراين بنده كه به عنوان يك فرد در خدمت آقايان هستم مادامى كه اين ضوابط براى من روشن نشده اگر بگوييد اين حرف‏ها همه‏اش درست چه كنيم جا نداريم چه كنيم وزير كشور قبول نمى‏كند؟ ضوابط را به طور قابل دفاع روشن كنيد بسيار خوب براى بنده هم قابل قبول است آن وقت مى‏توانم رأى بدهم والا با اين وضع بنده از رأى دادن معذورم و السلام عليكم و رحمة الله.
منشى (يزدى)- در موافقت كسى ديگر اسم ننوشته ولى جناب آقاى آذرى به عنوان مخالف نام نوشته‏اند حالا اگر صحبتى داريد بفرماييد.
احمد آذرى قمى- بسم الله الرحمن الرحيم. عمده عرايضى را كه من مى‏خواستم بكنم جناب آقاى موسوى اردبيلى فرمودند ولى خوب ما به عنوان اين‏كه اگر بتوانيم يك توضيح بيشترى بدهيم اين است كه صحبت مى‏كنيم اگر ما حساب بكنيم از دو طرف ببينيم كه زياد بودن تعداد چه فوايدى و چه مضارى دارد آن وقت شايد بتوانيم يك محاسبه دقيقى كرده باشيم آن‏كه به نظر آدم مى‏رسد همين‏طور كه جناب آقاى اردبيلى اشاره فرمودند اصلًا فلسفه مجلس شوراى ملى و اسلامى داشتن چيست؟ اين را حساب بكنيم و منشأ اين عنايت كشورهاى دموكرات دنيا و دموكراسى به مسأله مجلس چيست؟ آن وقت ببينيم آن براى ما چقدر ارزش دارد تا ببينيم كه زيادى نسبت به آن فلسفه مفيد است يا مضر است؟
همين‏طور كه اشاره كردند مسأله مجلس و دمكراسى و انتخابات روى اين مسأله دور مى‏زند كه حمايت مردم و اتكاء حكومت را به مردم كه هر چه بيشتر آنها را مشاركت بدهند در كار سياسى مملكت مسلماً اين حكومت بيشتر مى‏تواند دوام پيدا بكند حالا اگر بنا بشود كه ما بتوانيم براى هر 100 نفرى مثلًا از جمعيت‏مان (حالا البته اين فرض خيلى بعيد و غير واقعى است ولى اگر اين فرض غير واقع و بعيد يا غير ممكن مثلًا) ما براى هر كدام از اينها يك نفر نماينده انتخاب بكنيم اين پشتيبانى و حمايت مردم را بهتر مى‏توانيم جلب بكنيم.
اين حكومت مردمى‏تراست يا اين‏كه نه از 50 ميليون فرض بفرماييد 50 نفر يا 270 نفر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 420
اين طبيعى است كه هر چه بيشتر مردم با انتخاب خودشان، با مشاركت در انتخابات نماينده بفرستند كه مشاركت غير مستقيم داشته باشند در همه جهات كشور اين يك فايده‏اى است كه نمى‏شود در مقابل او مسائل ديگر را مانع قرار داد و اين‏كه گفته شده كه اين مضر است آن‏كه اينجا مانع شمرده‏اند براى «زيادى» مى‏گويند به جاى تأثير مثبت در انجام وظايف مزاحم سرعت كار و حسن انجام امور وكالت مى‏شود.
بنده مى‏خواهم عرض كنم كه اين به عكس است اگر شما براى مشورت ارزشى قائل باشيد (كه هستيد) هر چه اطراف مشورت بيشتر باشند و آراء مختلفه را انسان بتواند در يك مسأله‏اى بگيرد اين طبيعى است كه اين كار محكم‏تر مى‏شود و به قول ايشان نغزش اين است خوب اگر تعداد مثلًا 500 نفر زيادند خوب ما اصلًا 270 نفر نماينده نمى‏خواهيم، تعداد آنها را 5 نفر مى‏كنيم! 10 نفر! چرا مى‏گوييم 270 نفر؟ براى اين‏كه الان مدير محترم مجلس فرمودند كه البته من ريز فرمايشات ايشان را نتوانستم بفهمم (چون در اطاق ديگر بودم) ولى الان تعداد افرادى كه يك كميسيون را در مجلس تشكيل مى‏دهند در حدود 9 تا 13 نفر است و اينها زحمت مى‏كشند شور اول، شور دوم خوب با اين همه اوضاع وقتى مى‏آيد در مجلس علنى كه تعداد بيشترى است مى‏بينيد اصلًا ماهيت عوض مى‏شود (يا رد مى‏شود يا ماهيت عوض مى‏شود) پس معلوم است كه وقتى تعداد بيشترى باشند آن دست پخت‏شان بالاخره بهتر است و محكم‏تر است و قوى‏تر است.
پس لاشك و لاشبهة در اين‏كه زيادى اطراف مشورت كار را محكم‏تر مى‏كند حال ممكن است البته كسى بگويد كه نه جلو سرعت را مى‏گيرد اين را هم بنده مخالفم كه جلو سرعت كار را بگيرد چون اگر شكل حمام زنانه داشته باشد خوب بلى، زيادى جمعيت اين به جايى نمى‏رسد اما اگر بنا بشود هزار نفر باشند يك آيين‏نامه خوب و يك مدير قوى (مثل مدير قوى مجلس ما) خوب اين هزار نفر هم باشند اداره مى‏شوند اگر نماينده‏هاى مردم زيادتر باشند و ملاك زيادى جمعيت باشد خوب اين اگر چه بعضى از آقايان فرمودند كه وظيفه نمايندگان فقط قانون‏گذارى است نه حل مشكلات مردم، خوب در قانون اساسى يك همچو مسأله‏اى را اشاره كرده‏اند درست ولى نمايندگان انجام مى‏دهند و چقدر هم خوب است كه اين كار را انجام مى‏دهند كه به حوائج مردم برسند.
آقاى كروبى و هر مسؤول ديگرى كه دست مردم به او نمى‏رسد ما اينجا در مجلس براى اين‏كه نماينده بوديم مى‏توانستيم كار خانواده شهدا را انجام بدهيم، پس اين خودش يك فايده زيادى است، هر چه نماينده بيشتر داشته باشند آنها را بيشتر به كار مى‏گيرند و استفاده مى‏كنند و رضايت مردم بيشتر جلب مى‏شود اما اين اشكالاتى كه شده كه «كافى بودن تعداد موجود براى بحث و بررسى لوايح و طرح‏ها و ساير وظايف مجلس» خوب، حالا اين تعداد كافى است چطور؟ مجلس شيره جان اينها را مى‏كشد! يكى از اين افراد خود من هستم با اين‏كه از افراد كم كار بودم در مجلس ولى خوب نزديك بود كه به رحمت خدا بروم! حالا اگر بنا باشد اين آقايان نماينده‏ها هزارتا باشند ولى همين‏طور كه ظاهراً جناب آقاى بيات اشاره كردند خوب نصاب رسميت جلسه را تعداد كمترى قرار مى‏دهند نماينده‏ها يك قدرى آزادتر باشند، مرخصى مى‏خواهد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 421
بگيرد آن‏طور نگويند كه مجلس از نصاب مى‏افتد بنابراين ديگر اجازه مرخصى ندارند، حالا كار لازم دارد، كار ضرورى دارد سركشى به حوزه انتخابيه دارد و امثال اينها.
پس اگر تعداد زياد باشد و يك قدرى راحت‏تر بگيرند يعنى نصاب را پايين بياورند خوب مشكلى ايجاد نمى‏كند «ان كان» زيادى جمعيت مانع سرعت كار مى‏شود والا كه عرض كرديم مانعى نمى‏شود متأسفانه نمى‏دانم ريشه مطلب روى مسأله كمى پول است هر اشكالى و چيزى هست اين به نظرم منشأ عمده‏اى شده براى اين‏كه خرج زيادتر مى‏شود يا يك جايى كه بتواند اينها را اداره كند كه جلسات مجلس تشكيل بشود و مسائل ديگر به نظر من در اين اشكالات اين وارد است و قوى هم هست اما انصافاً با حاكميت مردم، با جلب حمايت مردم در اثر اين‏كه براى هر 150 هزار نفرى ما يك نماينده‏اى معين بكنيم آن فوايد و منافعى كه دارد اين در جنب او خيلى ناچيز است.
كشورهاى زيادى هستند كه در فشار اقتصادى هستند ولى نماينده‏هاى مجلس‏شان خيلى زياد است، صرف اين مطلب واقعاً نمى‏شود جلو يك همچو فوايد و منافع مهمى را به وسيله او گرفت.
بعد مطلب ديگرى كه اينجا گفته‏اند كه اصل 64 قانون اساسى مستلزم اضافه شدن تعداد نمايندگان مناطق پرجمعيت مثل تهران و اصفهان مى‏شود و معمولًا مناطق محروم و داراى جمعيت غير متراكم به همين وضع باقى مى‏ماند خوب بشود چه اشكالى دارد حالا چون تهران ملاك و معيار را حاكميت مردم، مشاركت بيشتر مردم در حكومت قرار مى‏دهد خيلى خوب باشد فرض كنيد 30 نفر نماينده تهران در اثر اين‏كه جمعيت تهران زياد مى‏شود مى‏شود 50 تا ولى جاى ديگرى وقتى جمعيتش زيادتر نشده يك وجه وجيه موجهى براى اين‏كه اگر آنها توقعى داشته باشند خوب در ...
منشى (يزدى)- وقت تمام شده است جناب آقاى هاشميان بفرماييد.
حسين هاشميان- بسم الله الرحمن الرحيم. بنده به عنوان موافق صحبت مى‏كنم يعنى موافق تغيير اصل 64 راجع به اصلى كه كميسيون تنظيم كرده ممكن است من پيشنهاد داشته باشم و حرف داشته باشم و بعضى از برادران صحبت‏هايشان راجع به خود اين اصل بود كه پيشنهادهايى جزئى داشتند در اين‏كه در شور دوم بايد مطرح بشود و دليل بنده و يا دلايل بنده هم اين است كه ما بايد ببينيم كه فلسفه انتخاب نماينده چيست آيا تنها اين‏كه جمعيت در نظام مشاركت داشته باشد تأسيس نظام و خودش را شريك بداند از اين طريق نظام تكيه‏گاهش مردم باشد تنها اين است كه جناب آقاى آذرى گفتند اين هست ولى تنها اين نيست كه ما اگر اين را تنها ملاك قرار بدهيم ايشان مى‏گويند ما بايد پس نماينده را زياد كنيم كه حالا عرض مى‏كنم اشكالاتش چيست بعداً. بنابراين، اين وجود دارد اما نه علت كامل نه شرط كافى بلكه شرط لازم و يا برادرمان آقاى طاهرى كه خودشان در كميسيون نسبت به اين اصل رأى دادند، الان مطرح كردند كه ما مجلس را استانى بكنيم و استانى ضد مشاركت مردم است چون شما اگر از يك شهرى نماينده انتخاب بكنيد مشاركت مردم به گونه‏اى است يا اين‏كه يك نفر از استان انتخاب بشود اين هم به گونه‏اى است قطعاً مشاركت مصداق اول بيشتر است.
اين‏كه گفتند با صلاحيت بيشترى در مجلس مى‏آيد اين مربوط به قانون عادى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 422
است كه مى‏شود شرايط را عوض كرد كه آقاى كروبى گفتند شرايط نماينده چه باشد مربوط به قانون عادى است مربوط به اينجا نيست كه اگر آنجا شرايط عوض بشود و شرايط بهتر بشود از يك شهرستان هم نماينده خوب ممكن است انتخاب بشود دليل ندارد كه اگر از يك استان دو نفر انتخاب بشوند يا يك نفر يا 5 نفر نماينده در شرايط، بالاتر است.
بنابراين يكى از ملاك مشاركت مردم است، يكى محروميت مردم است و يكى سياست است يك نقطه‏اى است كه نصاب جمعيت هم ندارد شما بايد نماينده بدهيد يا جايى نزاع وجود دارد شما بايد قلع ماده نزاع بكنيد همه اينها طريق قانون‏گذارى است يعنى فلسفه اصلى و ملاك اصلى يك نماينده قانون‏گذارى او است آيا اگر كسى قانون‏گذار باشد از مصالح مردمش بركنار است؟ نه، نماينده با آگاهى كه از مردمش دارد از وضع مردمش دارد اين مى‏تواند در قانون‏گذارى در مجلس مؤثر باشد، در قوانين مختلف اقتصادى، سياسى، فرهنگى كه در مجلس وضع مى‏شود نماينده چون آگاه به آن منطقه است اين مى‏تواند قانون‏گذارى براى اين‏كه قانون كامل‏تر بشود نقش اساسى‏ترى را داشته باشد و عمد مسأله اينجا است كه مردم به نماينده، نمايندگى مى‏دهند كه از طرف آنها بيايد در يك نقطه‏اى قانون‏گذارى بكند براساس مصالح آن منطقه و كل كشور و از آنجايى كه جمعيت هر شهرستانى خودش را مرتبط با جمعيت شهرستان‏هاى ديگر مى‏داند جزو پيكر يك است مى‏داند به نماينده نمايندگى مى‏دهد وكالت مى‏دهد كه تو برو براساس آگاهى كه از منطقه دارى، از كشور دارى در قانون‏گذارى نقش داشته باشد. پس براساس مطلب قانون‏گذارى است، مشاركت مردم شرط لازم است اما كافى نيست حالا وقتى كه ملاك قانون‏گذارى باشد ما بايد نگاه بكنيم ببينيم كه قانون‏گذارى در چه شرايطى سريع‏تر انجام مى‏گيرد البته نه با عجله، با سرعت انجام مى‏گيرد كه منافات با حسن وضع قانون ندارد. موقعى است كه تعدادى كه براى قانون‏گذارى وجود دارند معقول باشد، اگر آن‏طورى كه جناب آقاى آذرى مى‏گويند كه چون مى‏خواهيم مردم مشاركت بكنند، اولًا مردم در شهر تهران اگر بيست‏تا نماينده دارند مردم مشاركت دارند براى اين‏كه رأى به اين بيست نفر مى‏دهند، به هر حال رأى مى‏دهند، اگر چهل‏تا نماينده هم بگذاريم باز رأى مى‏دهند، آنجا كه نصاب جمعيت را دارد شما نماينده نمى‏دهيد آنها ممكن است رأى ندهند كه بايد فكرى براى آنها بكنيد.
خوب، يك جمعى جمع مى‏شوند اينجا، چه جورى اينها قانون‏گذارى بكنند؟ بعضى از بندهايى را كه مخبر محترم كميسيون جناب آقاى امامى كاشانى اينجا گفتند جناب آقاى عميد گفتند مصادره به مطلوب است ببينيد! دليل بعضى از بندها بند دوم است، وقتى مى‏گوييم «كافى بودن تعداد موجود براى بحث و بررسى ... تا آخر» تكيه اين دو دليل چيست؟
تكى اين دو دليل اين است كه در بند دوم زياد شدن اعضاء ممكن است البته من تعبير «ممكن است» را اينجا اشتباه مى‏دانم بلكه قطعاً اين‏طور است، تأثير منفى دارد، وقتى زياد شدن نماينده تأثير منفى داشته باشد پيدا است كه هزينه كردن شما در اين باره غير معقول و غير مشروع است، پيدا است بند اول كه مى‏گويد اين تعداد كافى است آن هم مدلل مى‏شود. حالا چرا وقتى كه تعداد نماينده زياد بشود نمى‏شود تصميم‏گيرى و قانون‏گذارى كرد؟ تجربه گذشته‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 423
نشان داده است، ببينيد تعداد مصوبات شوراى انقلاب چقدر بوده و با مصوبات مجلس شوراى اسلامى با توجه به زمان هر كدام مقايسه بكنيد.
نمى‏گوييم نمايندگان مجلس شوراى اسلامى زحمت نكشيده‏اند، بلكه چون اعضاى شوراى انقلاب سركشى به حوز انتخابيه و پى‏گيرى براى رفع مشكلات حوز انتخابيه و موكلين خود را نداشته‏اند، مراجعه مردم را نداشته‏اند كميسيون فرعى نداشته‏اند و وقت‏شان فقط صرف قانون‏گذارى مى‏شده است كيفيت و كميت كارشان به آن ترتيب بوده است اما نمايندگان محترم مجلس شوراى اسلامى شب و روز قانون‏گذارى را دارند، كميسيون را دارند، رسيدگى به مشكلات مردم را هم دارند و به دليل اين‏كه براى هر طرحى و براى هر بندى از هر ماده‏اى نماينده مى‏تواند پيشنهاد بدهد و از نظر آيين‏نامه هم نمى‏شود به هيچ كدام بگوييد تو پيشنهاد نده در نتيجه شما يك ماده‏اى داريد، يك بندى داريد كه اين ايجاب مى‏كند اگر هزار نماينده در مجلس باشند اقلًا پانصد پيشنهاد براى آن بند يا ماده داده شود اگر پيشنهاد دهنده براى توجيه پيشنهادش پنج دقيقه صحبت بكند، مخالف پيشنهاد پنج دقيقه صحبت بكند، موافق پيشنهاد پنج دقيقه صحبت بكند، مخبر كميسيون، نمايند دولت هر كدام راجع به آن پنج دقيقه صحبت كنند چه جورى به تصميم مى‏رسند؟ چه جورى مى‏شود قانون‏گذارى كرد؟
بنابراين وقتى تعداد زياد مى‏شود به دليل اين‏كه افكار زياد است و همه جا هم زيادى افكار دليل كامل بودن آن قانون نيست، نماينده هم حق دارد پيشنهادش را بدهد بنابراين مكانيزم كار طورى است كه معطلى مى‏آورد، كندى كار دارد.
شما ببينيد بعضى از طرح‏ها و لوايح را كه از دور اول در مجلس بلاتكليف مانده است چقدر شوراى عالى قضائى بگويد كه ما قانون نداريم؟ لايحه‏اش را به مجلس مى‏آورد ولى تصويب نمى‏شود، دليلش چيست؟ يا خيلى از طرح‏هاى نمايندگان مجلس و لوايح دستگاه‏هاى مختلف چرا يا دير تصويب مى‏شود يا اصلًا تصويب نمى‏شود؟!
براى اين‏كه فرمول به گونه‏اى است كه وقت مى‏گيرد.
منشى (يزدى)- وقت‏تان تمام است.
هاشميان- بنابراين مصلحت اين است كه تعداد نماينده را كم كنيم، البته كمتر از 270 نفر فعلى عوارض سياسى دارد، آقاى موسوى اردبيلى فرمودند ممكن است 250 نفر هم كافى باشد، ولو ممكن است كافى باشد، دويست نفر هم كافى باشد ولى الان مطرح نيست از اين كمتر باشد ولى به گونه‏اى افزايش پيدا نكند كه تصميم‏گيرى هم عملى نباشد. از طرفى آقاى آذرى فرمودند افكار بگذاريد زياد بشود، پيشنهاد بيشتر داده بشود، در «شورى» را نبنديد ...
منشى (يزدى)- وقت شما تمام شده است.
هاشميان- ... شما در سراسر كشور شوراهاى زيادى داريد: شوراهاى روستايى را داريد، شوراهاى شهرستان را داريد، شوراهاى استان را داريد كه شوراى استان مى‏تواند مستقيماً خودش به مجلس لايحه بفرستد به هر حال بدنه كشور شما بدنه استشهادى است بدنه مشاورتى است، دليل ندارد همه بيايند توى مجلس پيشنهاد بدهند و طرف مشورت قرار بگيرند، و السلام.
منشى (يزدى)- آقاى امينى مخالف و آقاى حبيبى موافق هستند، جناب آقاى امامى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 424
كاشانى هم به عنوان مخبر مطالبى مى‏خواهند بفرمايند نمى‏دانم در اين جلسه باشد يا جلس فردا.
نايب رئيس (خامنه‏اى)- البته امروز ديرتر از ساعت چهار شروع كرديم و حداقل بيست دقيقه ديگر مى‏توانيم جلسه داشته باشيم.
آذرى قمى- امروز تنفس نداشتيم و حالا هم غروب و وقت نماز است.
هاشميان- ما اول وقت حاضر بوديم، اگر جلسه ديرتر شروع شده گناه ما چيست؟!
منشى (يزدى)- آقاى امينى بفرماييد.
نايب رئيس (خامنه‏اى)- اگر مخالف محترم از بيانات خودشان صرف نظر كنند، موافق هم صرف نظر خواهد كرد، آقاى امينى مذاكرات را تا اينجا كافى نمى‏دانيد؟
ابراهيم امينى- به هر حال مخبر هم فرمايشاتى دارند، اجازه بفرماييد من هم نظرم را مختصراً عرض خواهم كرد (نايب رئيس- بفرماييد) بسم الله الرحمن الرحيم. من مخالف با محدوديت تعداد نمايندگان مجلس نيستم، موافقم كه تعداد آنها محدود باشد و البته آقايان خودشان جواب خودشان را دادند من ديگر تكرار نمى‏كنم ...
منشى (يزدى)- عذر مى‏خواهم چون قرار است كه رأى بگيريم آقايان با توجه به نصاب براى رأى‏گيرى جلسه را ترك نفرمايند.
امينى- ... بله، من مخالف اصل محدوديت نيستم و تأييد مى‏كنم كه بايد محدود باشد اما دوتا اشكال جناب آقاى مؤمن داشتند كه هيچ كدام از آقايان راه حلى ارائه ندادند، يكى ايشان فرمودند كه طبق اين برنامه، مادامى كه بعد از ده سال اضافه نشده است، يك ميليون نفر كه به جمعيت اضافه شد يك نماينده مى‏توانند انتخاب بكنند (هر يك ميليون، يك نماينده) اما كجا اين يك نفر را انتخاب مى‏كنند؟ هر جايى كه صلاح ديدند و به قول ايشان جمعيت به تهران يا اصفهان اضافه مى‏شود اما در يك شهرك جديد الاحداث انتخابات به عمل مى‏آيد و براى آنها نماينده در نظر مى‏گيرند، ظاهراً به اين صورت اين كار درست نيست و بايد همين جورى كه آقايان هم تأييد مى‏كردند جمعيت مشاركت داشته باشد، افراد در سرنوشت خودشان دخالت داشته باشند، حكومتى است كه به هر حال مردم خودشان انتخاب مى‏كنند و بايد طبق نفرات و تعداد افراد حق انتخاب وكيل داشته باشند.
اشكال دوم آقاى مؤمن در مورد زرتشتيان و كليميان بود كه هيچ پيش‏بينى نشده كه اگر آنها هم اضافه‏اى پيدا كنند يعنى اگر به جمعيت‏شان يك ميليون اضافه شد، مثلًا دويست هزار نفر اضافه شد، صد هزار نفر اضافه شد، هيچ چيز نداشته باشند كه درست نيست به هر حال يك سقفى بايد براى آن معلوم بشود ولو آن‏كه دير به آن سقف برسند.
در نهايت پيشنهاد من، پيشنهاد آقاى طاهرى خرم‏آبادى است با يك اصلاحاتى، به نظرم مى‏آيد اگر انتخابات استانى بشود با اين توضيح، نه اين‏كه بگوييم هر استانى اين مقدار وكيل داشته باشد، بگوييم مثلًا هر استان پنچ نفر، دو نفر يا چند نفر. اين‏جور، نه. جمعيت استان‏ها معلوم است چقدر است، همين تعداد 270 نفر را بر طبق سرشمارى كه استان‏ها دارند، تقسيم به آنها بكنيد يك استان ممكن است ده‏تا داشته باشد، يك استان پنج‏تا، يك استان دوتا و مختلف به اين صورت كه در واقع هم هم مردم و آنهايى كه مى‏خواهند رأى بدهند استفاده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 425
كرده‏اند از اين جهت كه حقشان از بين نرفته و ناراحت هم نمى‏شوند و هم اين مشكل نيست كه حسابى نداشته باشد، گاهى حساب روشنى است.
يك اشكال اين بود كه اگر اين استانى باشد يعنى مثلًا از مركز استان پنج نفر كانديدا مى‏شوند، اين مجموعه كه مى‏خواهند رأى بدهند به كانديداى استان ممكن است كسانى كه از شهرهاى اطراف و بخش‏ها كانديدا هستند رأى نياورند، اين را اگر وزارت كشور بخواهد حل بكند قابل حل است، به يك استان به نسبت جمعيتش، به مركز استان يك حقى مى‏دهد، بخش‏ها و دهات را تقسيم مى‏كند و حقى به آنها مى‏دهد، البته اين هست كه اين را حتى كه الان وزارت كشور دارد و مى‏گويد اين را دست نزنيد يك مقدارى دچار دشوارى خواهد شد ولى قابل حل است اگر استانى بكنند به اين صورت كه براى بخش‏ها و دهات هم يك سهمى بدهند، مركز استان هم قرار بدهند و تقسيم هم بشود اين مشكل به اين صورت حل مى‏شود، آن وقت بعد از آن البته همين 270 نفر مى‏ماند بعد هم قرار مى‏شود جمعيت هر استانى اگر مقدار معينى اضافه شد، فرض بفرماييد پانصد هزار نفر به جمعيت يك استان اضافه بشود يك وكيل ديگر به آن استان داده مى‏شود آن وقت آن اشكال آقاى مؤمن كه اگر جمعيت يك‏جا اضافه بشود ما وكيل را به جاى ديگرى مى‏دهيم هم حل مى‏شود و السلام.
نايب رئيس (خامنه‏اى)- فكر مى‏كنم غالب فرمايشات جناب آقاى امينى مربوط به شور دوم بود، مربوط به كليات نبود. آقاى حبيبى بفرماييد.
حسن ابراهيم حبيبى- بسم الله الرحمن الرحيم. به نظر مى‏رسد كه كلى مسأله يا كليات اين گزارش اين است كه تعداد نمايندگان مجلس محدود بشود يا اين‏كه در 270 نفر تثبيت بشود، از اين بحث به آن طرف‏تر كه مى‏رويم در خصوص اين‏كه استانى بشود يا اين‏كه اين يك ميليون نفر را كه مى‏خواهيم يك نفر اضافه بكنيم به كجا اضافه بكنيم اينها، برخى از آنها مربوط به شور دوم مى‏شود و برخى از آنها به نظر مى‏رسد كه نبايد در قانون اساسى بيايد فى المثل اگر استانى شدن را ما در قانون اساسى آورديم بعد با تجربه ديديم كه دعواهاى محلى اضافه مى‏شود، خوب بايستى كه آن را عوض كنيم، خوب نمى‏توانيم كه جا به جا بكنيم بنابراين آن پيشنهادى كه، جمله‏اى كه در پايان اين قسمت آمده «محدود حوزه‏هاى انتخابيه را قانون معين مى‏كند» اين را اگر بگذاريم بر عهد قانون عادى خيلى بهتر خواهد بود و با طبع نوشتن و تحرير قانون اساسى مناسب‏تر است.
برخى از مسائل هست، جناب آقاى آذرى فرمودند اگر صد نفر، البته خودشان هم بعيد دانستند و استبعاد كردند اما اين‏كه پنجاه نفر صد نفر يا دويست نفر اگر باشند بهتر است، بله اين بحثى است در دموكراسى كه دموكراسى مستقيم داريم، مراجعه به آراء عمومى ... به جاى اين‏كه ما هر صد نفر را يك نماينده بياوريم در يك صحن وسيع خوب به طور مستقيم در مورد هر قانونى به مردم رجوع مى‏كنيم اين را مى‏گويند دمكراسى مستقيم، از آن طرف هم كه يك نفر قلدر مآب همه چيزها را تصميم بگيرد اين هم يك طرف قضيه است، حد وسطى دارد، حالا اين حد وسط 270 تا باشد، 250 نفر باشد هر جايى كه ما رقم تعيين بكنيم سؤال مى‏شود كه چرا اين كافى است و رقم بالاتر يا پايين‏تر كافى نيست؟
حالا بايد ببينيم كه در عمل اين 270 يا 250 نفر بهتر است يا 450 نفر؟ اگر در حال‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 426
حاضر كه تقريباً 450 نفر مى‏شود با توجه به جمعيت فعلى بخواهيم در نظر بگيريم حد نصاب تشكيل جلسات مى‏شود سيصد نفر آن وقت با آن نظرى كه جناب آقاى آذرى قمى دارند كه نبايد خشن بود! بايستى مرخصى داد الى آخر خوب اين واقعاً تطبيق نمى‏كند و اصلًا جلسه هيچ وقت تشكيل نمى‏شود اين را به عنوان يك تجربه عملى ما ديده‏ايم و در عمل بايد ببينيم كه رقم را در چه حد نگه داريم كه قابل استفاده باشد.
در مورد آن گروه از كشورهايى كه مجالس سه هزار نفره دارند آنجا براى اين است كه بيايند بايستند و فقط كف بزنند! و مطالبى را تصويب كنند، سالى، ماهى، دو بار، سه بار، چند بار تشكيل مى‏شود و نمى‏شود آن را بگوييم «مجلس» است، ظاهراً «مشير» است ولى بيشتر از آن نيست.
اما در كشورهايى كه دموكراسى دارند و 400 نفر، 450 نفر نماينده دارند من مجلسى را ديده‏ام كه پانزده نفر، شانزده نفر، در آن بوده‏اند ساعت يازده شب بوده است، سخنران سخنرانى مى‏كرده، خيلى هم با حرارت در مورد بودجه بوده، حضرات كه آنجا بودند چند نفرشان خواب بودند چون ميكرفون كه به طرف‏شان مى‏رفت داشتند خر، خر مى‏كردند بعد در آخر بحث موقع رأى دادن مى‏آمدند و رأى مى‏دادند، يك تعدادى در اطاق‏هاى توى مجلس با تلويزيون نگاه مى‏كردند، بقيه هم دنبال كارهايشان بودند، علتش هم اين است كه در آنجا گروه پارلمانى هست يعنى هر سى نفر يك كرسى خاص دارد، در هيأت رئيسه عضويت دارد به عنوان اين‏كه گروه پارلمانى هست و در كميسيون‏ها به تعدادى كه هر گروه پارلمانى فى المثل سى نفر باشند اگر يك گروه نود نفرباشند سه نفر حتماً در هر كميسيونى دارد، اين سه نفرها هستند كه فعال هستند، رأى هم دربست است يعنى تصميم را حزب «الف»، حزب «ب»، حزب «ج» مى‏گيرد اين نيست كه افراد يكى يكى دست بلند كنند يك هفت هشت ده نفر هم هستند كه عضو گروه پارلمانى مشخصى نيستند به عنوان افرادى هستند كه در يك گروه ثبت نام نكرده‏اند، خوب آنها رأى‏هايشان هست، مهم است و تمام كوشش گروه‏هاى مختلف پارلمانى در اين است اين هفت، هشت‏تا رأى را به اصطلاح بقاپند و رأى خودشان را اضافه يا كم بكنند والا رأى‏ها روشن است كه اين‏طورى است آن وقت اگر آنجا 480 نفر هستند روى 20 نفر و 25 نفر و 30 نفر بايد حساب كرد كه فعال هستند به عنوان رؤساى گروه‏هاى پارلمانى يا متوليان قوى ...
يك نكته ديگر اين است كه در بسيارى از اين كشورها كه استناد مى‏شود به آن مجالس آنها دوره‏هاى بهاره و پاييزه دارد يعنى يك دور 90 روزه بهاره دارد يك دوره 80 روزه پاييزه دارد تابستان و زمستان هم آنها در حوزه‏هاى انتخابيه‏شان هستند و يا كارهاى خودشان را انجام مى‏دهند اين نيست كه هفته‏اى سه جلسه، چهار جلسه داشته باشند و اقلًا 150 جلسه در سال داشته باشند.
حالا با توجه به اين نكات، به هر حال نيروى متخصص و فعال و كارشناس ما در حال حاضر و در بيست سال آينده چقدر است؟ آيا مصلحت هست كه دو برابر ... فرض اين است، يكى از اين دو فرض است، يا اين‏كه همه نمايندگان مجلس ما نيروى كارشناس و متخصصند يا نيستند اگر نيستند تكثير غير متخصص چه فايده‏اى دارد؟ عين تكثير اشكال مى‏ماند كه دردى را دوا نمى‏كند، اگر 250 نفر متخصصى كه الان در مجلس هستند براى مجلس نگه داريم آن‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 427
250 نفر ديگر را بفرستيم براى كارهاى اجرايى و ادارى، اين به مصلحت نزديك‏تر است يا 500 نفر را در مجلس نگه داريم و به اصطلاح پا سوخته‏شان بكنيم كه در مجلس بمانند اين هم با مصلحت كدام يكى نزديك‏تراست؟ اينها به نظر مى‏رسد دلايل اين باشد كه اگر ما در حدود 270 نفر نگه داريم، خوب است، به مصلحت است، پيشنهادى كه شده هر يك ميليون نفر يك نفر اضافه بشود اين را مى‏شود در شور دوم كم و زيادش بكنيم و از هر يك ميليون نفر سهمى را كه مى‏توان داشت تعيين كرد كه در كدام شهر باشد و اصلًا هر پنج سال، ده سال يك بار قانون عادى بيايد و بگويد، اين 270 نفر، 280 نفر را چه جور بايد توزيع كرد و السلام.
منشى (يزدى)- مخبر كميسيون اگر توضيحى دارند بفرمايند.
محمد امامى كاشانى- (مخبر كميسيون 4- تمركز در مديريت صدا و سيما تعداد نمايندگان مجلس و ...)- من خيلى حرف دارم، طول مى‏كشد، بگذاريد براى جلسه بعد، شبهات زياد ايجاد شده است.
نايب رئيس (هاشمى رفسنجانى)- باشد براى جلسه بعد، اسامى غايبان جلسه را بخوانيد.
منشى (حسن ابراهيم حبيبى)- غايب با اجازه جلسه جناب آقاى مهدوى‏كنى هستند و جناب آقاى موسوى نخست وزير كه در مسافرت خرمشهر هستند. آقاى دكتر نجفقلى حبيبى هم 45 دقيقه تأخير داشتند.
                        5- پايان جلسه و تاريخ تشكيل جلسه آينده‏

رئيس- ختم جلسه را اعلام مى‏كنيم جلسه بعد فردا ان شاء الله ساعت 4 بعد از ظهر خواهد بود.
 (جلسه ساعت 15/ 19 پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 429
                        جلسه دوازدهم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و پانزده دقيقه روز چهارشنبه سوم خرداد ماه 1368 هجرى شمسى مطابق با هجدهم شوال المكرم 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- تصويب گزارش شور اول كميسيون چهارم در خصوص تعداد نمايندگان مجلس شوراى اسلامى‏
3- بحث پيرامون كليات مسائل مربوط به تمركز در مديريت قو مجريه‏
4- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 430
                        1- اعلام رسميت جلسه و تلاوت آياتى از كلام الله مجيد

رئيس- بسم الله الرحمن الرحيم. با حضور 18 نفر جلسه رسمى است، دستور جلسه را اعلام كنيد.
منشى (حسن ابراهيم حبيبى)- بسم الله الرحمن الرحيم. دستور دوازدهمين جلسه عمومى شوراى بازنگرى قانون اساسى بعد از ظهر چهارشنبه سوم خرداد ماه 1368 هجرى شمسى مطابق با 18 شوال 1409 هجرى قمرى:
1- دنباله رسيدگى به گزارش شور اول كميسيون چهارم در خصوص تعداد نمايندگان مجلس شوراى اسلامى‏
2- گزارش از كميسيون شمار 2 در خصوص مديريت قو مجريه‏
3- گزارش شور اول كميسيون چهارم در خصوص تمركز در مديريت صدا و سيما
4- گزارش شور اول كميسيون چهارم در خصوص راه بازنگرى قانون اساسى جمهورى اسلامى ايران‏
رئيس- قرآن را تلاوت بفرماييد.
                        اللهم صل على محمد و آل محمد

                        اعوذ بالله من الشيطان الرجيم‏

                        بسم الله الرحمن الرحيم‏

                        وَسِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَرًا حَتَّى إِذَا جَاءُوهَا وَفُتِحَتْ أَبْوَابُهَا وَقَالَ لَهُمْ خَزَنَتُهَا سَلَامٌ عَلَيكُمْ طِبْتُمْ فَادْخُلُوهَا خَالِدِينَ* وَقَالُوا الْحَمْدُ لِلَّهِ الَّذِى صَدَقَنَا وَعْدَهُ وَأَوْرَثَنَا الْأَرْضَ نَتَبَوَّأُ مِنَ الْجَنَّةِ حَيثُ نَشَاءُ فَنِعْمَ أَجْرُ الْعَامِلِينَ* وَتَرَى الْمَلَائِكَةَ حَافِّينَ مِنْ حَوْلِ الْعَرْشِ يسَبِّحُونَ بِحَمْدِ رَبِّهِمْ وَقُضِى بَينَهُمْ بِالْحَقِّ وَقِيلَ الْحَمْدُ لِلَّهِ رَبِّ الْعَالَمِينَ‏

                         (صدق الله العلى العظيم)

                         «از آيه 73 تا آخر سورة الزمر»

                        2- تصويب گزارش شور اول كميسيون چهارم در خصوص تعداد نمايندگان مجلس شوراى اسلامى‏

منشى (يزدى)- جناب آقاى امامى مخبر محترم كميسيون دفاع‏شان را بفرمايند.
امامى كاشانى (مخبر كميسيون)- بسم الله الرحمن الرحيم. درباره تجديد نظر نسبت به اصل 64 آقايان محترم مخالفت‏هايى داشتند كه اين مخالفت‏ها توسط آقايان محترمى كه به عنوان موافق صحبت كردند تقريباً شايد بتوانم عرض كنم هشتاد درصدش جواب داده شد ولى من يك خلاصه‏اى مى‏كنم در شبهات و بعد يك جمع‏بندى مى‏كنم راجع به اين‏كه چرا كميسيون ما اين‏جور طرح داد و اين‏جور مصوبه‏اش است؟
خلاصه شبهات بر مى‏گردد به چند مطلب. يك مطلب اين‏كه ما به افزايش نمايندگان و حاكميت ملت را بايد اهتمام بدهيم هر چه نماينده بيشتر مجلس غنى‏تر و قوى‏تر و حضور مردم در صحنه بيشتر. اين يك محور شبهات آقايان بود محور دوم اين‏كه ما در دنيا همچنين مى‏بينيم مثلًا در آمريكا مى‏بينيم در برابر سيصد هزار نفر يك نماينده يا در بعضى از نقاط مثلًا شوروى مى‏بينيم پارلمان با 1500 نماينده در دنيا هم نگاه كنيم مى‏بينيم كه اين‏جور بسته راجع به نمايندگان فكر نمى‏كنند، تقريباً اين هم محور دوم بود. محور سومى كه ما
                        صورت مشروح مذاكرات شوراى بازنگرى قانون اساسى(جلسه‏14-1)، ص: 431
بياييم براساس عدالت نماينده‏ها را براى هر جايى تعيين كنيم چه جور است، ببينيم عدل چه اقتضاء مى‏كند؟ حالا آن زمان، زمان شاه آمده‏اند همين جور هر كجا خواستند نماينده‏اى درست كردند ما بياييم يك چنين كارى بكنيم.
محور چهارم اين‏كه بياييم استانى‏اش كنيم و به فرمايش آقاى امينى براى اين‏كه اشكال اين‏كه ما مطرح كرديم اول كه شهرها و بخش‏هاى غير مركز استان محروم مى‏مانند ايشان گفتند كه براى بخش‏ها و شهرها هم سهميه قرار بدهيم، يك همچو چيزى، اين هم تقريباً محور چهارم.
بالاخره آن چيزى كه پنجمين نكته بود كه به نظرم جناب آقاى موسوى اردبيلى فرمودند كه بالاخره كميسيون بر چه معيارى يك ميليون داده، اين چيست، اصلًا معيار اين چيست؟ به فرمايش ايشان اگر ما معيار را بدانيم چيست خوب رأى مى‏دهيم، ولى وقتى ندانيم چه معيارى است خوب چطور رأى بدهيم؟ اين تقريباً آخرين مطلبى بود كه به عنوان محور در شبهات عزيران مطرح بود يك چيز كوچكى هم باز يكى از دوستان فرمودند در خلال بحث‏شان كه شما در اين كارى كه كرديد در كميسيون 4 آن اقليت‏هاى مذهبى هم ديگر برايشان اضافه‏اى قرار نداده‏ايد، اين كار را هم كرده‏ايد كه چرا مثلًا گرفتيد، يك چنين حالتى يا چرا نه؟ بالاخره اين به صورت يك اشكال بود حالا من پنج‏تا محور را يك خلاصه‏اى عرض مى‏كنم و بعد يك نكته‏اى مى‏خواهم عرض كنم كه خوب پس بايد چكار كرد؟ حالا در آن‏كه بايد چكار كرد بعد عرض مى‏كنم اصل شصت و چهارم قانون اساسى كه خاطر شريف آقايان استحضار دارد ولى باز بنده قرائت مى‏كنم.
عده نمايندگان مجلس شوراى ملى 270 نفر است و پس از هر ده سال در صورت زياد شدن جمعيت كشور در هر حوزه انتخابى به نسبت هر 150 هزار نفر يك نماينده اضافه مى‏شود زرتشتيان و كليميان هر كدام يك نماينده و مسيحيان آشورى و كلدانى مجموعاً يك نماينده و مسيحيان ارمنى جنوب و شمال هر كدام يك نماينده انتخاب مى‏كنند و در صورت افزايش جمعيت هر يك از اقليت‏ها پس از هر ده سال به ازاء هر 150 هزار نفر اضافى يك نماينده اضافى خواهند داشت مقررات مربوطه به انتخابات را قانون معين مى‏كند.
اين اصل 64 دوتا اشكال دارد اصلًا سر اين‏كه شوراى بازنگرى به قانون اساسى وارد اين بحث شد و حضرت امام دام ظله اين مسأله را رويش تكيه فرموده بودند سرش اين است كه دوتا اشكال دارد اشكال اولش اين است كه به نقاط محروم يا نقاطى كه از نظر سياسى مهم است اين اصل 64 نماينده نمى‏دهد يك جايى پنج هزار نفر جمعيت دارد ما مى‏خواهيم نماينده بگذاريم اين مى‏گويد نه، اين يك اشكال. اشكال دوم اين است كه يك افزايش بى‏رويه در پارلمان به وجود مى‏آيد هر 150 هزار نفر اضافه، اضافه، به كجا سر در مى‏آورد؟ اين دوتا اشكال اساسى اين اصل. خوب حالا كه اين دوتا اشكال هست البته مسأله هزينه و جاى پارلمان و اينها كه من ديروز عرض كردم، كل مطالبى كه در كميسيون مطرح شده گفتيم اينجا ولى معنى‏اش اين نبود كه حالا بخواهيم بياييم به يك خرج تمسك كنيم بگوييم به خاطر هزينه ما اين كار را كرديم كه بعضى دوستان روى هزينه تكيه مى‏فرمودند نه اين نيست، اين است كه اين افزون بى‏رويه است يعنى دليل ندارد كه يك دفعه يك پارلمانى 500 نفر
                        صورت مشروح مذاكرات شوراى بازنگرى قانون اساسى(جلسه‏14-1)، ص: 432
600 نفر اضافه داشته باشد و اين محورى كه بعضى از دوستان رويش تكيه داشتند كه در آمريكا مثلًا هر سيصد هزار نفر يك نفر يا در كشورهايى مثل شوروى 1500 نفر پارلمانش دارد ما الان در مجلس شوراى اسلامى با همين حسابى كه داريم كه اگر اين تصويب بشود بگوييم پس از اين‏كه يك ميليون جمعيت اضافه شد يك نماينده، خوب اگر چنين شد پس بنابراين وقتى بيست ميليون به جمعيت اضافه شد يعنى شد 70 ميليون ايران 70 ميليون مى‏شود 290 نفر نماينده آن وقت شما 70 ميليون را تقسيم بفرماييد به 290 نفر نماينده تقريباً 240 هزار و خرده‏اى مى‏شود يعنى تازه همان حضور ملى و حاكميت ملى كه مى‏گوييم آمريكا و فلان جا و فلان جا اين بيشتر است يعنى اين حدود 240 و خرده‏اى هزار ... حالا من يك حساب سريع كردم، با يك خرده كم و زياد همين حدودها است يا فرض كيند پارلمان مثلًا شوروى همان‏طور كه ديروز هم آقاى دكتر حبيبى به آن اشاره فرمودند اين پارلمانى‏هايئ كه آن جمعيت‏هاى كذايى را دارد اينها كار مجلس ندارند در سال دو مرتبه مى‏آيند يك مانور پارلمانى و نمايندگى مى‏دهند اين غير از اين است كه در سال بخواهند مرتب كار بكنند اين است كه ما نبايد مقايسه با آنها بكنيم و اگر هم مقايسه مى‏كنيم حساب بكنيم ببينيم كشور خودمان چقدر است، اينجا حضور جمعيت چقدر است، اينجا حاكميت ملى‏اش است، اينجا افزايش نمايندگانش چقدر است؟ اگر حساب كنيم مى‏بينيم اينجا قوى‏تر است نكته ديگر اين‏كه ما استانى را مطرح بكنيم و به فرمايش يكى از دوستان مى‏گفتند مثل كشمكش بين خوانسار و گلپايگان و امثال اينها را هم برداريم بشود استان. خوب چون ايشان مثال خوانسار و گلپايگان را زدند من همان را مثال مى‏زنم من عرض مى‏كنم اگر شما استانى كرديد تا حالا خوانسار با گلپايگان دعوا دارند از اين به بعد گلپايگان با اصفهان دعوا دارد، خوانسار با اصفهان دعوا دارد، كاشان با اصفهان دعوا دارد، نائين با اصفهان دعوا دارد، تمام استان با اصفهان دعوا دارند اگر نه ببينيد هست يا نه؟ براى اين‏كه همه نماينده‏ها از اصفهان انتخاب مى‏شوند مطلبى كه براى تصحيح مسأله آقاى امينى مى‏فرمودند كه تشريف هم ندارند ايشان، مى‏فرمودند شما براى بخش‏ها و شهرها سهميه قرار بدهيد اين سهميه غير از اين است كه بگوييد مثلًا براى خوانسار اصفهان هم يك نماينده براى فلان جا يك نماينده؟ غير از اين نيست اگر ما آمديم و سهميه براى نقاط مختلف قرار داديم اين سهميه بر مى‏گردد به غير استانى بودن. پس اين استانى بودن چه مى‏شود؟ اين اصلًا با طرح سهميه كه مثلًا وزارت كشور اهتمام بكند، سهميه‏بندى بكند، چنين و چنان كند اين خودش نقض استانى بودن است اين هم اين مسأله و اين‏كه بعضى از دوستان مى‏فرمودند كه اين را شما مى‏آييد با اين معيار حساب مى‏كنيد خوب مى‏گوييد يك ميليون جمعيت در همه كشور اين موجب مى‏شود كه يك جاهايى كه جمعيتش مثلًا جمعيت بيشترى دارد و بايد به آن اهتمام بشود به آن اهتمام نشود و به آنجا نماينده داده نشود با اين حساب‏هاى سياسى و جغرافيايى و اينهايى كه مى‏كنيد اينها تقريباً كل اين محورهايى بود كه آقايان بحث كرده بودند و دوستان موافق هم تقريباً پاسخ داده بودند و يك نكته‏اى كه من اينجا در آخر بايد عرض كنم، بالاخره معيار يك ميليون چيست؟ حالا من براى اين‏كه عرض كنم معيار يك ميليون چيست مى‏آيم سراغ اين بحث كه ما چه بكنيم؟ بالاخره يك خطى را ما بايد دنبال كنيم حالا آن خط را اينجا تصويب كنيم در اين‏كه اين خط و اين جاده را تند برويم، كند برويم، چه جورى حركت كنيم اين را بالاخره ما با پيشنهادات‏مان بايد درست بكنيم كه آن‏چه باشد يك مطلب اين‏كه اولًا مى‏خواهد اين قانون اساسى رويش تجديد نظر بشود
                        صورت مشروح مذاكرات شوراى بازنگرى قانون اساسى(جلسه‏14-1)، ص: 433
يعنى اين دوتا اشكال قانون در اصل 64 كه ما در نقاط محروم نمى‏توانيم نماينده داشته باشيم با اصل 64 و افزايش بى‏رويه پارلمان ما خواهد بود اين اگر قبول است پس دست از اين اصل 64 برداريم حالا كه مى‏خواهيم دست برداريم چكار كنيم؟ اصلًا اضافه نكنيم؟ اين يك مطلب بفرماييد اصلًا اضافه نكنيم اگر اصلًا اضافه نكنيم آنجايى كه از نظر سياسى براى ما اهميت دارد و مى‏خواهيم نماينده بدهيم چطور مى‏توانيم نماينده بدهيم؟ پس نمى‏توانيم بگوييم اصلًا اضافه نكنيم بايد بگوييم اضافه كنيم، به چه اساسى اضافى كنيم؟ ممكن است بفرماييد كه اضافه كنيم به اين تعبير.
1- بگوييم هر كجا مجلس ضرورتش را تشخيص داد، ممكن است اين‏جورى بگوييد اضافه كنيد.
2- ممكن است بگوييم كه به حوزه انتخابيه در اين شرايط جمعيت اضافه مى‏كنيم.
3- به استان در اين شرايط اضافه مى‏كنيم.
4- به حجم كشور اگر جمعيت چنين اضافه شد اضافه مى‏كنيم. اين چهار صورت هست. اگر اولش را مى‏فرماييد يعنى معيار را اين‏جورى بدهيم بگوييم كه سقف همين 270 اضافه هم اصلًا نمى‏خواهد بشود. اگر مجلس يك جاهايى را مصلحت ديد برايش نماينده، قانون تصويب مى‏كند خوب شما چيزى دست مجلس نداده‏ايد قانون اساسى دست قانون‏گذار چيزى نداد در دنيا قانون اساسى به قانون‏گذار يك معيار مى‏دهد مى‏گويد با اين معيار بايد بروى جلو «هر جا مصلحت ديدى» كه معيار نيست بايد يك معيارى بدهيد. حالا كه مى‏خواهيد ملاك بدهيد حوزه انتخابيه را ملاك مى‏دهيد؟ و بى‏ثبات‏ترين عامل در بررسى نماينده عامل جمعيت است هيچ به عامل جمعيت نمى‏شود تكيه كرد براى اين‏كه مى‏گوييم در فلان جا اين قدر نفر بعد هجرت مى‏كنند مى‏روند نقطه ديگر، اصلًا به طور كلى از بين مى‏رود ما روى جمعيت يك حوزه نمى‏توانيم حساب كنيم، روى جمعيت استان هم بخواهيم برايتان حساب كنيم مشكل ما را حل نمى‏كند همان اشكالات استان پيدا مى‏شود و مشكل استان مشكل ما را حل نمى‏كند ولى ما فكر كرديم كه بياييم يك ملاك بدهيم به عنوان جمعيت كل كشور، بعد به جمعيت كل كشور اگر يك ميليون اضافه شد بگوييم يك نماينده بعد عوامل انسانى و سياسى و جغرافيايى و اقتصادى و همه را بگوييم دست قانون‏گذار است خوب هر جا مى‏خواهد دست مى‏دهد هر جا نمى‏خواهد نمى‏دهد بعضى دوستان مى‏گفتند چرا «مى‏تواند» كميسيون تصويب كرد؟ بايد بگويد «بايد» من عرض مى‏كنم كه جواب ايشان كه بايد بگويد «بايد» اين بود كه يكى از مخالفين ديگر كه صحبت كردند گفتند اصلًا چرا اضافه؟ پس بنابراين، اين دو مطلب است يكى مى‏گويد اصلًا اضافه نه، يكى مى‏گويد حتماً اضافه. اين نشان مى‏دهد كه بايد مصلحت را ديد اصلًا اضافه بشود يا نشود؟ چه بسا ممكن است مجلس به اينجا برسد ده سال ديگر بگويد لازم نيست فلان جا اضافه بشود. اگر شما اينجا تصويب كنيم كه يك ميليون جمعيت اگر اضافه شده مجبور مى‏شود قانون‏گذار نماينده را اضافه كند اگر نماينده اضافه كند ممكن است فكر كند يك نماينده دوتا نماينده اضافه كرد محظور را زيادتر مى‏كند آنجا توقع پيدا مى‏كند مى‏گويد بابا از خيرش بگذريم و اضافه‏اش هم نكنيم مصلحت ممكن است آن اضافه را نكند نبايد در قانون اساسى يك جورى باشد كه اصلًا دست مجلس را ببندد يك جورى بايد باشد كه مجلس دستش باز باشد هر كارى بخواهد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 434
بكند بتواند بكند. چون قانون‏گذار مصلحت‏بينى مى‏كند روى يك محور و بايد چارچوب را يك جورى دست قانون‏گذار داد كه تمام اين صور بتواند همه با هم در آن بازى كند و همه بتواند جريان داشته باشد و دست قانون‏گذار باشد هر كارى مى‏خواهد بتواند براساس مصالح و ضرورت‏ها انجام بدهد خوب ما اين كار را كرديم، ما گفتيم معيار يك ميليون حضرت عالى مى‏فرماييد چه؟ مى‏فرماييد يك ميليون ندهيم بگوييم چه؟ بگوييم هم حوزه؟ اشكال دارد، هر استان؟ اشكال دارد، جمعيت اضافه نشود؟ اشكال دارد، در اساس ضرورت‏ها و مصلحت‏ها ملاك دست مجلس نداده‏ام لذا ما خط را اين‏جورى فكر كرديم البته آقايان بعضى اشكالات‏شان كه مى‏فرمودند اين بود كه مى‏فرمودند چرا يك ميليون؟ خوب بگوييد نيم ميليون. آن همان خط است، آن معنايش اين است كه همين مسأله كميسيون را با مخالفتى كه مى‏فرماييد قبول كرده‏ايد، گيرم مى‏گوييد اين راه را شما چرا داريد كند مى‏رويد؟ تند برويد. خوب وقتى كه جناب‏عالى پيشنهاد داديد و شورا هم تصويب كرد همان جور مى‏رويم ديگر. اصلًا شور دوم را براى همين حرف‏ها گذاشته‏اند پس بنابراين من خواستم خلاصه كنم و عرض كنم كه معيار يك ميليون اين است ما غير از اضافه شدن راه نداريم و اگر بخواهيم اضافه بكنيم يك ملاكى مى‏خواهد ملاك را نمى‏توانيم غير از اين قرار بدهيم يك ميليون را هم فقط قرار نداديم، مسائل سياسى را مطرح كرديم، اقتصادى را مطرح كرديم، جغرافيايى را مطرح كرديم، همه را دست قانون‏گذار گذاشتيم و دست قانون‏گذار را كاملًا براساس مصالح كشور باز كرديم من عرض ديگرى ندارم و السلام عليكم.
نايب رئيس (هاشمى رفسنجانى)- الان بايد رأى بگيريم دوتا تذكر هست كه عرض مى‏كنم يكى اين‏كه بعضى از آقايان سؤال كرده‏اند من جمله جناب آقاى يزدى كه اين يك ميليون و اين ده سالى كه مى‏گوييم يعنى از حالا به بعد ده سال يا اين‏كه ده سال گذشته را هم حساب مى‏كنيم؟ نظر كميسيون اين بوده از حالا به بعد. يعنى ماده سال ديگر اولين بارى است كه مى‏توانيم اضافه كنيم البته اين در شور دوم قابل اصلاح است يعنى اگر آقايان نظرشان اين باشد از دور بعد مى‏توانند پيشنهاد بدهند ولى نظر كميسيون از ده سال ديگر است يعنى يك دهه آمارى را وزارت كشور پيشنهاد مى‏كرد ما هم همان را قبول كرديم كه ده سال ديگر از اين به بعد. يك تذكرى هم جناب آقاى يزدى داشتند.
منشى (يزدى)- در كلمات جناب آقاى موسوى اردبيلى بود كه من كه صحبت مى‏كرده‏ام عرض كرده‏ام كه رابطه جمعيت نيست من عرض نكردم رابطه جمعيت با تعداد نمايندگان اصولًا نيست من عرض مى‏كنم تنها رابطه نيست يعنى در اين مسأله با هم اختلافى نداريم تنها رابطه نمى‏دانستم نه اين‏كه اصلًا هيچ رابطه‏اى وجود نداشته باشد ايشان فرمودند كه من گفتم هيچ رابطه‏اى وجود ندارد.
نايب رئيس (هاشمى رفسنجانى)- ما الان كليات را رأى مى‏گيريم معناى كليات اين است كه همه اين چيزهايى كه آقايان ايراد داشتند در شور دوم قابل طرح است يعنى مى‏تواند به جاى يك ميليون بگوييد 500 هزار و هم مى‏توانيد بگوييد دو ميليون. مى‏توانيد به جاى ده سال بگوييد پنج سال هر دوره، مى‏توانيد به جاى 270 تا بگوييد 300 تا هم مى‏توانيد بگوييد 250 تا تمام اين چيزهايى كه رويش بحث بود مى‏شود در شور دوم آقايان پيشنهاد بدهند اينجا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 435
بحث بكنيم. همه چيز قابل بحث است قابل حذف هم هست يعنى اين رأى تقريباً براى وارد شدن در شور دوم است.
21 نفر حضور دارند آقايانى كه با كليات اين گزارش موافق هستند رأى بدهند (اكثر دست بلند كردند) با اكثريت قوى تصويب شد دستور بعدى را بفرماييد.
                        3- بحث پيرامون كليات مسائل مربوط به تمركز در مديريت قوه مجريه‏

منشى (حبيبى)- دستور بعدى گزارش كميسيون دوم در مورد تمركز قوا. آقاى موسوى بفرماييد.
ميرحسين موسوى (مخبر كميسيون)- بسم الله الرحمن الرحيم. گزارش از كميسيون بررسى مسائل مربوط به تمركز در مديريت قوه مجريه به شوراى بازنگرى قانون اساسى.
كميسيون بررسى مسائل مربوط به موضوع تمركز در مديريت قوه مجريه را با بررسى وضعيت مديريت قوه مجريه در قانون اساسى چند كشور، استماع نظرات صاحب نظران، تحليل فرض‏هاى گوناگون نقد طرح‏هاى پيشنهاد شده در شش جلسه مورد بحث قرار داد و اصل زير را با اكثريت به تصويب رسانيد.
 «مديريت قوه مجريه و مسؤوليت‏هاى ناشى از آن در يك شخص متمركز مى‏شود».
البته نظر اقليت اين است كه تمركز مديريت با تقسيم وظايف و اختيارات و تعيين دقيق حدود آنها امكان‏پذير مى‏شود اينك گزارش آن تقديم مى‏شود.
رئيس كميسيون- سيد على خامنه‏اى‏
دلايل توجيهى:
1- قوه مجريه يك مجموعه به هم پيوسته است و تعدد مراكز تصميم‏گيرى و تقسيم اختيارات موجب تعارض و اصطكاك نيروها خواهد شد.
2- مستفاد از كلام حضرت امام مدّ ظله العالى نسبت به تمركز مديريت در قوه مجريه.
كميسيون بنا به جهات فوق دو طرح را كه عمده‏ترين طرح‏ها است مورد بحث قرار داد كه هيچ يك رأى لازم را نياورد.
اول- طرح نظام رياستى.
اصول كلى و حاكم در اين طرح عبارتند از:
1- رئيس جمهور رئيس قوه مجريه است.
2- رئيس جمهور كليه اختيارات مجريه را دارد.
3- رئيس جمهور با رأى مستقيم مردم انتخاب مى‏شود.
4- رئيس جمهور وزراء را براى گرفتن رأى اعتماد به مجلس معرفى مى‏كند.
5- وزراء در برابر رئيس جمهور و مجلس مسؤوليت دارند.
6- رئيس جمهور حق عزل هر يك از وزيران را دارد و در صورت تغيير نيمى را وزراء بايد براى هيأت وزيران مجدداً رأى اعتماد بگيرد.
دوم- طرح تلفيقى از نظام رياستى و پارلمانى.
اصول كلى و حاكم در اين طرح عبارتند از:
1- رئيس جمهور با آراء مردم انتخاب مى‏شود.
2- رئيس جمهور پس از انتخاب فردى را به عنوان نخست وزير براى گرفتن رأى اعتماد به مجلس شوراى اسلامى معرفى مى‏كند.
3- رئيس جمهور مى‏تواند پيشنهاد عزل نخست وزير را به مجلس بدهد.
4- نخست وزير پس از گرفتن رأى اعتماد وزراء را براى گرفتن رأى اعتماد به مجلس معرفى كند.
5- نخست وزير رئيس قوه مجريه و در برابر مجلس مسؤول است.
6- نخست وزير حق عزل وزيران را دارد و در صورت تغيير نيمى از وزراء نخست وزير بايد مجدداً براى هيأت وزيران رأى اعتماد بگيرد.
دوم- طرح تلفيقى از نظام رياستى و پارلمانى.
اصول كلى و حاكم در اين طرح عبارتند از:
1- رئيس جمهور با آراء مردم انتخاب مى‏شود.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 436
2- رئيس جمهور پس از انتخاب فردى را به عنوان نخست وزير براى گرفتن رأى اعتماد به مجلس شوراى اسلامى معرفى مى‏كند.
3- رئيس جمهور مى‏تواند پيشنهاد عزل نخست وزير را به مجلس بدهد.
4- نخست وزير پس از گرفتن رأى اعتماد وزراء را براى گرفتن رأى اعتماد به مجلس معرفى كند.
5- نخست وزير رئيس قوه مجريه و در برابر مجلس مسؤول است.
6- نخست وزير حق عزل وزيران را دارد و در صورت تغيير نيمى از وزراء نخست وزير بايد مجدداً براى هيأت وزيران رأى اعتماد بگيرد.
7- ساير اختيارات و وظايف رئيس جمهور كه در قانون اساسى فعلى بيان شده است از قبيل مسؤوليت اجراى قانون اساسى، تنظيم قواى سه‏گانه، اعطاى نشان‏هاى دولتى، نظارت بر آيين‏نامه‏ها و مصوبات دولت از لحاظ انطباق با قوانين به قوت خود باقى است.
اين مجموع مصوبات شورا است همان‏طور كه برادران ملاحظه فرمودند جلسه به يك نتيجه روشن و يك نظر واحد نرسيد در بحث اين‏كه كار بايد تمركز داشته باشد و الان وضعيتى كه داريم وضعيت مطلوبى نيست، با تعابيرى كه همه برادران در جلسه داشتند با اين مسأله همه مخالف بودند ما ايرادات زيادى در وضعيت فعلى و مشكلاتى در اجرا داريم البته در خود اين‏كه اين مشكلات ناشى از چه چيزهايى هست يك مقدار تفاسير ممكن بود مختلف باشد ولى در اصل قضيه حرفى نبود كه الان دولت كه هست، نهاد رياست جمهورى كه هست وظايف وزراء، وظايف دولت، وظايف نهاد رياست جمهورى در هم تداخل‏هايى دارد و جلو تمركز امور را براى تصميم‏گيرى‏هاى قطعى و فورى و جامع مى‏گيرد و عملًا مركز سياست‏گذارى و تصميم‏گيرى تفكيك شده در جاهاى مختلف. براى همين وقتى اين بحث‏ها شد عملًا با اكثريت آراء اين‏كه تمركز در يك نفر باشد در داخل كميسيون رأى آورد بعد هم بحث‏ها ادامه پيدا كرد، همان بحثى كه قبلًا هم در اينجا طرح شده بود طرح رياستى يا طرح اصالت دادن به مسأله كابينه (دولت) و در كنار آن نخست وزير در جلسه مطرح شد و دلايل گوناگونى براى خوب بودن و مناسب بودن تك تك اينها در جلسات آورده شد كه مهم‏ترين آنها كه بنده مى‏توانم اينجا مطرح كنم در طرح رياستى بحث بود براى اين‏كه عملًا رئيس جمهور تكيه بر آراء مردم دارد و با انتخاب مستقيم مردم انتخاب مى‏شود و از قدرت و قوت و ثباتى برخودار هست و عملًا در فراز و نشيب كشور كه اتفاق مى‏افتد و طبيعتاً در مجلس اثر مى‏گذارد در جامعه اثر مى‏گذارد، ثبات و بودن او كه با رأى مستقيم مردم ايجاد شده مى‏تواند كمك بكند به ثبات كشور و ثبات دولت، اينها دلايلى بود كه براى اين تمركز آورده مى‏شد و شكل كار هم اين حداقل‏هايى است كه هم براى آن طرح تلفيقى يا طرح كابينه‏اى يا آن اولى آورده شده و براى نخست وزير بحث بود كه برادرانى كه با اين مسأله موافق بودند مى‏گفتند كه طرح رياستى در دراز مدت مى‏تواند منجر به ايجاد حكومت خودكامه بشود به خاطر اين‏كه رئيس جمهور در مقابل مجلس مسؤول نيست، اقتدار بسيار بالايى دارد و نمى‏شود او را دائم به مجلس آورد و برد و در نتيجه او در اين راستا مى‏تواند قرار بگيرد و در اين چارچوب مى‏تواند قرار بگيرد كه احياناً به سمت اعمال سليقه‏هاى خودش كشيده بشود يا خودكامگى و ديكتاتورى كه اين روزها بحث آن هست.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 437
در مجموع وقتى گفت و گوها انجام شد هر كدام از دو فكر برايشان دلايلى ذكر شد، فراتر از اين چيزهايى كه بنده اينجا عرض كردم قرار شد كه موضوع در شوراى بازنگرى مطرح بشود، طبيعتاً در اين جلسه همه استدلال‏هايى كه پشت اين دوتا نظر هست به طور مفصل مى‏تواند مورد بحث و گفت و گو قرار بگيرد و عملًا با رهنمودى كه خود شورا مى‏تواند بدهد، مى‏تواند جلس كميسيون ادامه پيدا كند و ما راه حل‏هايى پيدا كنيم الان كميسيون در رابطه با اين دوتا راه در وسط هست و به هيچ وجه آن آرايى كه در اساسنامه مطرح شده هيچ كدام از اين رأى‏ها را نمى‏آورند، هر كدام از طرفين هم دلايلى براى كار خودشان دارند و بحث‏ها هم تكرارى شده. بحث‏هايى كه الان در جلسه هست؛ بحث‏هايى است كه مى‏گردد و ما اميدوار هستيم كه خود شورا گفت و گوهايى كه خواهد كرد و بحث خواهد كرد ان شاء الله به يك نتيجه روشنى برسد البته در نهايت بحث شورا باز هم بنده اگر لازم بود و نيازى بود توضيحاتى از نظرات مختلف كه در كميسيون داده شده و استدلال‏هايى كه شده مى‏توانم اينجا خدمت برادران عرض بكنم. و السلام عليكم و رحمة الله.
حسين هاشميان- اخطار آيين‏نامه‏اى دارم.
منشى (يزدى)- اگر اجازه بدهيد من قبلًا اينجا نوبت گرفته‏ام عرض مى‏كنم اگر شما فرمايشى داريد بعداً بفرماييد سؤال من اين است كه چون گزارش اين كميسيون در مقدمه‏اش تصريح شده كه بنا به جهات فوق طرح را كه عمده‏ترين طرح‏ها است مورد بحث قرار داد كه هيچ يك رأى لازم نياورد، فقط دوتا طرح همين‏طورى ذكر شده است الان مخالفين و موافقين هم كه مى‏خواهند صحبت بكنند صحبت از چه مى‏خواهند بكنند؟ كدام يك را مى‏خواهند دفاع بكنند؟ من اول سؤالم اين بود كه جناب آقاى موسوى (نخست وزير) كه به عنوان مخبر مى‏خواهند دفاع بفرمايند، خوب دفاع از چه مى‏كنند؟ بعد روشن شد كه ايشان فقط دو طرف را ذكر كردند و دفاع از هيچ كدام ندارند بعد الان مخالفت و موافقت روى كدام يك از اينها مى‏خواهد باشد؟ در آيين‏نامه هم چيزى به اين عنوان كه اگر كميسيون به نظرى نرسيد بتواند گزارش بدهد كه به نظرى من نرسيدم شما خودتان مى‏توانيد تصميم بگيريد به اين صورت نيست مگر استنباطى داشته باشيم از اين جهت به نظر مى‏رسد كه بررسى اين طرح با اين كيفيت بى‏اشكال نمى‏تواند باشد اين شبه من بود، اگر شبه جناب‏عالى غير از اين است بفرماييد.
حسين هاشميان- بسم الله الرحمن الرحيم. من عين ماد 15 را خدمت آقايان قرائت مى‏كنم:
 «پس از بحث و بررسى مسائل كميسيون‏ها گزارش مباحث در محدود وظيف هر كميسيون در دو قسمت، دلايل توجيهى به طور مشروح و پيش‏نويس اصول پيشنهادى حداكثر 10 روز پس از تشكيل تا آخر ...» من تكيه‏ام روى اين نقطه است كه «پيش‏نويس اصول پيشنهادى» يعنى كميسيون بايد اصلى، اصولى را پيشنهاد بكند بعد مخالف و موافق روى آن صحبت كنند كميسيون وقتى به هيچ نتيجه‏اى نرسيده و به عنوان هيچ اصلى اين مسائل را مطرح نكرده اصلًا در جلسه قابل بحث نيست در آيين‏نامه هم پيش‏بينى نشده كه اگر ما به بن‏بست رسيديم چه بكنيم؟ ولى قاعدتاً سير طبيعى كار اين است كه وقتى در جلسه قابل بحث نبود كميسيون‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 438
دو مرتبه كارش را شروع كند يعنى يك استمهالى (چون ظرف 10 روز بايد اين كاررا انجام بدهد) بكند 10 روز ديگر فرصت بگيرد تا يك طرح بهتر و جامعى را بياورد و اصل يا اصولى را پيشنهاد كند.
نايب رئيس (هاشمى رفسنجانى)- اجازه بدهيد من يك توضيحى بدهم بعد آقايانى كه مى‏خواهند باز اخطار بدهند با توجه به اين بدهند.
درست است، ما در اين آيين‏نامه پيش‏بينى نكرده‏ايم كه اگر كميسيون نتوانست يك نظرى تهيه بكند چه بكنيم؟ اين پيش‏بينى نشده، فقط يك راهنماى ضعيفى داريم كه اگر مجلس (يعنى اينجا) در بحث‏هايش يك چيزهايى را معلوم شد كه موضع مجلس اين است، كميسيون بايد برود براساس اين آنجا اصول را روى معيار رأى مجلس درست كند البته آن زمينه‏اش آنجا است كه كميسيون گزارشى داده باشد، مجلس رد كرده باشد شكل ديگرى را از بحث‏هاى مجلس بفهميم اين يك مقدار با آن چيزى كه ما الان در آن هستيم فرق دارد اين اشكال را ما داريم.
آقاى موسوى خوئينى‏ها آن روز از من پرسيدند گفتند ما به جايى نرسيديم، ما چه بكنيم؟ ما فكر كرديم كه با آمدن جناب آقاى خامنه‏اى از مسافرت ممكن است كميسيون به رأى برسد، آقايان هم صبر كردند، ايشان هم آمدند باز كميسيون به رأى نرسيد اولًا كميسيون در بن‏بست است يعنى باز هم ما به كميسيون برگردانيم باز همين خواهد شد اين‏كه آقاى هاشميان گفتند بايد به آنجا برگردانيم، اگر مجلس چيزى راهنمايى نكند برود به كميسيون دوباره همين بر مى‏گردد خوب، ما كه اينجا نبايد بنشينيم در يك تسلسل ناجورى خودمان را گير بياندازيم بايد حل كنيم دو راه حل دارد به اندازه قو قضائيه اينجا مخالف دارد چون كميسيون اصل تمركز را تصويب كرده حالا فرض كنيم كميسيون گفته بود اين نظام يا آن نظام. باز ما اينجا بحث مى‏كرديم در دو بخش موافق و مخالف صحبت مى‏كرديم يكى در اصل تمركز، يكى هم در اين‏كه تمركز از طريق نخست وزير باشد يا از طريق رئيس جمهور باشد؟ پس راه بحث ما عملًا باز هست يعنى مى‏توانيم بگوييم البته من قبول دارم آيين‏نامه اين را صريح ندارد پس ما يكى از دو راه را بايد انتخاب كنيم يا بايد بپذيرم كه به همين مقدار كليتى كه كميسيون تصويب كرده محل بحث قرار بدهيم آقايان نظرشان را در دو طرح بدهند و بعد براى يكى از آنها رأى بگيريم، همان به كميسيون برود بقيه را اصلاح كنند البته اين يك مسامحه‏اى در آيين‏نامه است، يا بايد آيين‏نامه را اصلاح كنيم يعنى اگر مى‏بينيد اينجا گير هستيد و مى‏خواهيد خيلى به آقايان سخت‏گيرى كنيد همين جا يك ماده به آيين‏نامه اضافه بكنيم كه اگر چنين فرضى پيش آمد مجلس مى‏تواند بحث بكند يعنى در صورتى كه كميسيون به نتيجه نرسيد در جلسه مى‏تواند بحث بشود يك شكلى در كلياتش رأى بياورد و بر آن اساس به كميسيون برود يكى از اين دو راه است و حالا آقايان وقت زياد نگيرند يعنى اگر مى‏خواهيد اخطار بدهيد راه حل ديگرى غير از اين دو راهى كه من عرض مى‏كنم داريد در اخطارتان بفرماييد، آقاى عميد بفرماييد.
عباسعلى عميد زنجانى- بسم الله الرحمن الرحيم. اخطارهايى كه ذكر شد من وارد نمى‏دانم براى اين‏كه همان‏طور كه آقاى هاشمى فرمودند كميسيون 2 مصوبه دارد، مصوب مشخصى به شورا آورده شده ... (هاشميان- اخطار را رئيس بايد جواب بدهد) اجازه بفرماييد نه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 439
حالا من مقدمه است دارم عرض مى‏كنم كه اخطارى كه من مى‏خواهم عرض كنم اين است كه مخبر محترم كميسيون دلايل توجيهى مصوبه را ذكر نكردند، در مورد طرح صحبت كردند طرح اول، طرح دوم. اما خود مصوبه كه مديريت قو مجريه و مسؤوليت‏هاى ناشى از آن در يك شخص متمركز مى‏شود كه مصوبه است دلايل توجيهى اين را ذكر نكردند و السلام.
نايب رئيس (سيد على خامنه‏اى)- اجازه بدهيد من اين مطلب را عرض كنم ما قبول بايد بكنيم كه آيين‏نامه ناقص است يعنى بحثى نداريم كه بايد آيين‏نامه را تكميل بكنيم چون اين شق كه كميسيون به رأى واحدى نرسد يك شقى است كه هميشه متصور است ما در تدوين آيين‏نامه از اين غفلت كرديم بايد اين را اضافه مى‏كرديم كه هرگاه كميسيون به نظر واحدى نرسد نظرات عمد موجود در كميسيون در جلس عمومى مطرح خواهد شد و اصل قضيه آنجا به بحث گذاشته مى‏شود اين به نظر من خيلى مشكلى ندارد. البته اگر ما اين را اضافه نكنيم اشكال آقاى هاشميان وارد است منهاى آن مصوب اول ما كه حق با آقاى عميد است ما به هر حال يك مصوبه از كميسيون آورده‏ايم (يعنى اصل تمركز) لكن در مورد اين دو طرح اين فرض هميشه در هر كميسيونى ممكن است بشود، به خصوص كميسيونى كه تعداد اكثريت، اقليت برايش آسان نيست، در كميسيون 6 نفره اكثريتش 4 نفر است غير از 7 نفره كه بالاخره 4 و 3 يك مقدار به رأى‏گيرى نزديك‏تر است اين ممكن است بنابراين يك ماده‏اى را الان بايد تصويب و به آيين‏نامه اضافه كرد در صورتى كه كميسيون به نظر واحدى نرسد هر دو نظر موجود در كميسيون در جلسه مطرح خواهد شد و دربار آنها بحث خواهد شد و روى نظرات رأى‏گيرى مى‏شود هر نظر رأى بيشترى آورد، آن طبعاً مصوب خواهد بود.
نايب رئيس (هاشمى رفسنحانى)- شما آن عبارت را تهيه كنيد تا آقايان صحبت مى‏كنند.
مهدى كروبى- غير از اين نيست مثل تمام طرح‏ها و لوايحى كه در كميسيون رد مى‏شود.
هاشمى رفسنجانى- اين‏كه آقاى كروبى مى‏فرمايند ما در مجلس داريم در مجلس اگر كميسيون رد كرد، يعنى در هر فرض ما در مجلس داريم و گير نمى‏كنيم.
سيد على خامنه‏اى- اين احتياج به ذكر اشباه و نظاير ندارد اين چيز واضحى است.
هاشمى رفسنجانى- ما به وضوح آن هم واگذار كرده بوديم.
نايب رئيس (سيد على خامنه‏اى)- آقاى سيد هادى خامنه‏اى در همين مورد مى‏خواهند بحث كنند.
سيد هادى خامنه‏اى- بسم الله الرحمن الرحيم، عرض بنده اين است كه الان كميسيون در واقع مصوبه‏اى ندارد براى اين‏كه تمركز را كه معنى كرده‏اند در يك فرد مشخصى باشد، مصداق معينش يا تمركز در شخص رئيس جمهور است كه رأى نياورده، يا در نخست وزير است كه باز رأى نياورده. آيا مصداق ديگرى هم پيدا مى‏كنيم كه در اين كليتى كه هيچ مصداقى در خارج ندارد يعنى مصداق مصوب ندارد بحث بكنيم؟ بنابراين، اين احتمالًا يك تسامح در رأى‏گيرى بوده كه حالا مواردش گاهى ممكن است در مجلس هم اتفاق بيفتد كه به لحاظ ذهنيت و كليت قبل از بحث دربار مصاديق و جزئيات قضيه رأى گرفته مى‏شود و به اجمال تمركز رأى مثبت داده مى‏شود، بعد كه مصاديقش بررسى مى‏شودخوب رأى نمى‏آورد طبعاً ديگر موضوع خود به خود منتفى مى‏شود. بنابراين، الان با توجه به اين‏كه مصوبه‏اى وجود ندارد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 440
با اين مقدمه البته حالا يك آيين‏نام جديدى را اينجا آوردن ممكن است مسأله‏اى باشد اما اگر بخواهيم تحفظ كنيم به آن‏چه كه در آيين‏نام اينجا و مجلس شوراى اسلامى تصويب شده، مقايسه كنيم قاعدتاً اينجا به اصل بازگشت مى‏كند. چون اين عقيده وجود دارد كه معناى تمركز كه در دستور حضرت امام آمده الزاماً بى‏معنا نيست كه در يك شخص باشد معنايش مشخص كردن مسؤوليت‏ها در اشخاص است اگر معنايش اين باشد خود به خود معنايش اين است كه ما آن‏چه را كه در قانون اساسى هست تغييراتى در جاهاى ديگرش بدهيم كه آن مى‏شود در واقع يك مصوب سوم، يعنى شق سوم.
نايب رئيس (سيد على خامنه‏اى)- خوب اين مصوب اول براى همين بود كه شما اين حرف را نزنيد وقتى تصويب كردند كه در يك شخص متمركز بشود اين جواب اشكال آخرى شما است آقاى خوئينى‏ها بفرماييد.
سيد محمد خوئينى‏ها- عرض بنده اين است كه معمولًا در آيين‏نامه كه يك امر شكلى است، موقعى خيلى دقت مى‏شود و تمام خصوصيات آيين‏نامه را مى‏گويند بايد رعايت كنيم كه يك تغيير محتوايى هم ايجاد بكند اما حالا در آيين‏نامه‏ها و مسائل شكلى كه قابل اغماض هست من تصور مى‏كنم كه اين جلسه مى‏تواند چشم‏پوشى كند به خصوص كه اگر ما تمام اين خصوصيات و ريزه‏كارى‏هاى آيين‏نامه‏اى را در اين جلسه به تصويب مى‏رسانديم جلسات متعددى از اين مدت و از اين مجالس را بايد صرف آيين‏نامه مى‏كرديم و آقايان نظر مبارك‏تان هست كه همان روزهاى اول يكى دو سه جلسه كه ادامه پيدا كرد گفتيم كه با اين وقت محدود ما چقدر جلسات را مى‏خواهيم صرف آيين‏نامه بكنيم؟ در همين مسأله هم بنده الان خيال مى‏كنم هيچ اشكالى براى شروع بحث وجود ندارد، به جهت اين‏كه فرض بفرماييد اگر كميسيون ما طرح رياستى را تصويب مى‏كرد و اينجا مى‏آورد و اين جلسه آن را رد مى‏كرد، خوب مى‏بايست به كميسيون مى‏برديم معنى رد طرح رياستى هم اين نيست كه يعنى التزاماً پس طرح كابينه‏اى را جلسه تصويب كرده. هيچ وقت اين‏طورى نيست اين دو طرح و طرح‏هاى ديگرى كه در اين مقوله هست بايد خود آن در جلسه رأى بياورد به طورى كه اگر هر يك رأى نياورد دليل نمى‏توانيم بگيريم پس آن طرح ديگر مورد تصويب است خوب حالا اگر كميسيون مثلًا طرح رياستى يا طرح كابينه‏اى را تصويب مى‏كرد مى‏آورديم اينجا و آن رد مى‏شد، مى‏خواستم چكار بكنيم؟ يعنى بايد به كميسيون بر مى‏گردانديم، كميسيون چه مى‏كرد؟ آن طرح ديگر را كه كميسيون رأى نمى‏دهد چون فرض بر اين است كه آنها هم در رأى دادن آزاد هستند و آن را قبول ندارند پس باز هم در آن صورت اين جلس علنى بود كه مى‏بايست اگر مصوب كميسيون را رد مى‏كرد چيز ديگرى را در اينجا اصلش را به تصويب برسانند بعد به كميسيون بگويند حالا براساس اين مصوبه برو آن اصول را تنظيم كن، جزئياتش را هم بنويس و احياناً اعضاى جلس علنى هم پيشنهادات خودشان را بدهند به اين ترتيب بنده فكر مى‏كنم الان بحث مى‏تواند شروع بشود و اين توضيح فى الجمل جناب آقاى موسوى هم بر اين مبنا بود كه ديده شد مشكل است كسى كه خودش اعتقاد به يك طرح ديگرى دارد بتواند دقيقاً و به يك شكل منصفانه، عادلانه به طورى كه هيچ محل سوء تفاهمى نشود از هر دو طرح دفاع بكند يا هر دو را رد كند قرار شد، اين را هم كميسيون خودش قبول كرد كه در اينجا وقتى اصل قضيه مطرح شد طرفداران طرح رياستى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 441
خودشان مى‏توانند از اين طرح مستوفى دفاع كنند و همچنين طرفداران طرح كابينه‏اى، و اين جلسه بايد يكى از اين دو طرح يا يك طرح سومى را بالاخره رأى بدهد وقتى كه رأى داد آن‏گاه كميسيون مجبور خواهد بود براساس مصوب اينجا برود اصولش را تنظيم بكند پس تقاضاى من اين است كه اين خرده‏كارى‏ها و اشكالات ريز قابل اغماض را چشم‏پوشى بفرماييد و بحث شروع بشود ان شاء الله به يك جايى برسيم.
هاشمى رفسنجانى- بسيار خوب ديگر كافى است حالا يك راهى را بايد انتخاب كنيد ديگر!
نايب رئيس (سيد على خامنه‏اى)- راه همين است، عبارت پيشنهاد اضافه شدن يك ماده يا يك تبصره‏اى به آيين‏نامه را من مى‏خوانم آقايان اگر موافقت كردند بحث را بى‏اشكال شروع مى‏كنيم چون همان‏طور كه آقاى موسوى خوئينى‏ها گفتند همين‏طور مى‏شود فرض كرد منتها تا آخر بحث اين شبهه وجود خواهد داشت و دائماً ممكن است افرادى نظر بدهند عبارت اين است: «در صورتى كه كميسيون به نظر واحدى نرسد هر دو نظر موجود در كميسيون در جلس عمومى مطرح و دوبار آن بحث و رأى‏گيرى مى‏شود».
رئيس- ى ك كلمه «يا بيشتر» چون ممكن است دو نظر نباشد.
سيد على خامنه‏اى- بلى، «نظرهاى موجود در كميسيون».
منشى (يزدى)- ى ك چيزى نوشته‏ام شايد نظر آقايان رعايت بشود «در صورتى كه كميسيون به نظر واحدى نرسيد مى‏تواند هر چند نظر را به مجلس عمومى بياورد تا جلسه تصميم بگيرد»
نايب رئيس (هاشمى رفسنجانى)- من يك متن كاملى نوشته‏ام كه آخرش را هم نوشته‏ام ببينيد آقاى خامنه‏اى! (سيد على خامنه‏اى- بفرماييد) «هرگاه در گزارش شور اول كميسيون (چون اين بيشتر در شور اول مطرح است، شور دوم مشكلى ندارد) در يك يا چند مورد نظر مشخصى نيامده باشد در جلس عمومى شورا به بحث گذاشته مى‏شود، در صورتى كه شورا جهت خاصى را تصويب كرد مصوبه شورا به عنوان مصوب شور اول محسوب مى‏شود و كميسيون موظف است براساس آن اصول مورد نظر را اصلاح نمايد»
احمد جنتى- ى ك چيز ديگرى هم اضافه بشود كه يا در كميسيون رد شد.
هاشمى رفسنجانى- آن را در گذشته داريم.
سيد هادى خامنه‏اى- آن وقت مى‏رود براى شور دوم؟ به عنوان شور اول است يا شور دوم؟
نايب رئيس (هاشمى رفسنجانى)- نه، شور دوم است يعنى مثلًا اگر ما يكى از اين دو شق را تصويب كرديم مى‏شود شور اول تصويب شده، شور دوم آن‏جور اصلاح مى‏شود اگر با اين عبارت آقايان مخالفتى ندارند برايش رأى بگيريم.
سيد على خامنه‏اى- مى خواهيد يك بار ديگر بخوانيد تا روشن شود.
سيد هادى خامنه‏اى- پس الان بيش از دو شق را اينجا تصويب مى‏كنيد؟
هاشمى رفسنجانى- من آرام مى‏خوانم آقايان توجه بفرمايند: «هرگاه در گزارش شور اول كميسيون در يك يا چند مورد نظر مشخصى نيامده باشد ...
                        صورت مشروح مذاكرات شوراى بازنگرى قانون اساسى(جلسه‏14-1)، ص: 442
سيد على خامنه‏اى- در يك يا چند مورد يعنى چه؟ كليات‏شان.
هاشمى رفسنجانى- الان در كليات است ما براى شور اول داريم مى‏گوييم.
سيد على خامنه‏اى- «يك يا چند مورد» ديگر نمى‏خواهد، «نظر مشخصى نيامده باشد»
هاشمى رفسنجانى- ... نظر مشخصى نيامده باشد در جلسه عمومى شورا به بحث گذاشته مى‏شود ...
سيد على خامنه‏اى- چه چيز؟
هاشمى رفسنجانى- همان گزارش كميسيون.
سيد على خامنه‏اى- خوب بنويسيد گزارش.
هاشمى رفسنجانى- خوب از اول گزارش بود ... در صورتى كه شورا جهت خاصى را تصويب كرد مصوبه شورا به عنوان مصوبه شور اول محسوب مى‏شود و كميسيون موظف است براساس آن اصول مورد نظر را اصلاح نمايد اگر به الفاظ بپردازيم مدتى بحث مى‏خواهد.
منشى (يزدى)- بله بحث زيادى نفرماييد، همان يك يا چند مورد را چون مورد جزئى مى‏شود بفرماييد به نظر واحد نرسد، مثلًا هر چند نظر را بياورند.
سيد على خامنه‏اى- نه عبارات را نمى‏پردازيم مضمون را كه حالا هم آقايان توجه كردند، لكن چون مى‏خواهيم در آيين‏نامه بگذاريم بعد عبارات را خودمان اصلاح مى‏كنيم.
نجفقلى حبيبى- اگر آن‏چه كه حاج آقا قرائت فرمودند كمى اصلاح عبارتى بشود كه با بخشى از ماد آيين‏نامه قبلى تعارض پيدا نكند خوب است چون مى‏فرمايند كه موظف است براساس آن‏چه كه اينجا آمده رأى‏گيرى كند در ماد 17 آيين‏نامه نوشته شده كه «كميسيون موظف است با توجه به مذاكرات جلس عمومى موضوع را مجدداً بررسى كند».
سيد على خامنه‏اى- اين در صورت رد است.
نجفقلى حبيبى- براساس را اگر اينجا بياوريم باز يك مقدار ممكن است مشكل ايجاد كند.
هاشمى رفسنجانى- نه مشكل كه نمى‏كند يعنى مصوبه است و ما راه باز كرده‏ايم.
سيد على خامنه‏اى- ى عنى شما اصلًا گفته‏ايد مسأله رد است، اينجا جلسّ عمومى مصوبه دارد، كميسيون ناچار براساس آن بايد بحث بكند.
نجفقلى حبيبى- به هر حال. آن با اين تعارض دارد.
سيد على خامنه‏اى- خير، ندارد.
محمد مؤمن- ى ك شبهه‏اى دارم اجازه بدهيد عرض كنم.
هاشمى رفسنجانى- تشريف بياوريد صحبت كنيد.
محمد مؤمن- بسم الله الرحمن الرحيم، عرض كنم كه اين متنى را كه جناب آقاى هاشمى تهيه فرموده‏اند و قرائت كردند كه به عنوان شور اول محسوب مى‏شود آن وقت نتيجه‏اش اين مى‏شود مخصوصاً در اين موضوعى كه الان مورد بحث ما است كه هيچ چيز را كميسيون نياورده، جز اين‏كه تمركز در شخص واحد پيدا بكند بعد اصل ديگرى را قهراً فرض يك طرف كه رأى آورد خود كميسيون مى‏رود اصول ديگرى را تنظيم مى‏كند اين مرتبه بعد كه مى‏آيد اگر شور دوم محسوب‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 443
بشود آن اصول ديگر كه وارد جزئيات شده خيلى نپخته خواهد بود من مى‏خواهم عرض كنم يا در مورد اينجا ... چون در آنجايى كه كليات رأى بياورد نسبت به جزئيات شما فرموده‏ايد كه مى‏تواند در موقعى كه كليات مطرح است يا در ظرف 48 ساعت نظرات خودشان را به هيأت رئيسه يا به كميسيون بدهند ولى در اين صورتى است كه يك جزئياتى را هم مطرح كرده باشد، وقتى كميسيون مى‏آورد تا براى آقايانى كه استماع مى‏كنند توجهى به جزئيات هم پيدا بشود و نظراتى بدهند اما اين‏كه هيچ چيزى نيامده، الان آقايان نمى‏دانند كه آن‏چه كه مطرح خواهد شد و در كميسيون نسبت به تنظيم اصول مورد بحث قرار خواهد گرفت چه خواهد بود؟ اگر شما اين را شور اول هم حساب نكنيد حالا كه بنا است يك اصلاحى در آيين‏نامه بشود، بلكه اينها موظفند براساس آن رويه و راهى كه خود شورا نظر مى‏دهد بروند اصول را تنظيم بكنند و آن‏چه مى‏آورند به عنوان شور اول باشد تا بتوانند برادرها بعداً با بحث ديگرى كه انجام مى‏شود با دقت نسبت به اين اصول نظر بدهند يا اين كار، يا لااقل نسبت به اين‏كه قبل از تشكيل كميسيون حتماً بايد نظرات داده بشود اين اجازه داده بشود كه پيشنهادها حتى در جلسه‏اى كه براى جزئيات شور دوم مطرح مى‏شود بتوانند نظرات‏شان را ابراز كنند كه يك مقدار پخته‏تر بشود، اين خلاص عرضم بود.
منشى (يزدى)- جناب آقاى خامنه‏اى اجازه مى‏فرماييد؟ من فكر مى‏كنم وقت را زياد نبايد بگيريم مسأله اين است بهترين مثال هم همين موردى است كه الان ما به الابتلاء ما هم هست كميسيون دو نظر، سه نظر در يك مسأله داشته استولى نتوانسته است يكى از اين انظار رأى كافى را بياورد مى‏آيد اينجا آن نظرى كه در اينجا رأى كافى را مى‏آورد به عنوان شور اول تلقى مى‏شود (پيشنهاد جناب آقاى هاشمى اين است) به عنوان شور اول تلقى مى‏شود، براى تكميل آن به كميسيون داده مى‏شود دنبال مى‏كنند شما مى‏فرماييد اين به مقدار لازم پخته نيست فرض اين است كه در اين جلسه رويش بحث مى‏شود و بين اين چند نظر يكى از آنها انتخاب مى‏شود و استدلال براى ترجيح يكى از اين چند نظر نسبت به ساير نظرات انجام مى‏گيرد بنابراين، اين پيشنهاد درست است كه آن چيزى را كه اينها انتخاب مى‏كنند شور اول تلقى بشود و به عنوان شور اول ديگر روى آن كاملًا بحث بشود بعد هم تكميل آن به كميسيون برود.
نايب رئيس (سيد على خامنه‏اى)- ى عنى الان اگر ما يكى از اين دو طرح را آورده بوديم جناب آقاى مؤمن! با حالا هيچ فرقى نمى‏كرد اين دوتا طرحى كه شما مى‏فرماييد رويش بحث نشده، پخته نشده به همان اندازه‏اى رويش بحث شده كه اگر ما به يك رأيى رسيده بوديم بحث مى‏شد تصادفاً نظرات اعضائ كميسيون در اين زمينه با هم منطبق نيست، موافق نيست والا بحث كافى شده، حالا در زمين بحث هم ملاحظه خواهيد كرد افرادى كه در كميسيون بودند و همچنين آقايان ديگر قاعدتاً درباره‏اش بحث‏هاى زيادى خواهند داشت يكى از اين دوتا يعنى يا طرح رياست جمهورى يا طرح نخست وزيرى. يكى از اين دوتا تصويب خواهد شد ديگر، و اين شور اول مى‏شود، ما حصل شور اول است اين مى‏رود به كميسيون براساس آن اصول و تصويبات بعدى منظم مى‏شود.
هاشمى رفسنجانى- و ضمناً نظر ايشان هم تأمين است و هم پيشنهادها هم قابل طرح است (سيد على خامنه‏اى- بلى هم پيشنهادها هم قابل طرح است) شما هر پيشنهادى داشته‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 444
باشيد بايد برود در كميسيون بحث بشود بعد هم دوباره به جلس علنى مى‏آيد.
سيد على خامنه‏اى- اين جلسه ممكن است به شق سوم هم برسد هيچ اشكالى ندارد.
هاشمى رفسنجانى- همان هم باز پيشنهادات قابل طرح دارد.
نايب رئيس (سيد على خامنه‏اى)- پس بگذاريد پيشنهاد آقاى هاشمى را من به رأى بگذارم، آن عبارتى را كه آقاى هاشمى خواندند البته ممكن است ...
حسين هاشميان- ى ك سؤالى دارم.
سيد على خامنه‏اى- ديگر چقدر در يك جمله بحث كنيم؟
حسين هاشميان- اين كار مهمى است بگذاريد بحث بشود، اين اتلاف وقت نيست.
سيد على خامنه‏اى- بسيار خوب بفرماييد.
حسين هاشميان- ببينيد اولًا رويه، يعنى مصوب آيين‏نامه‏تان است كه اول كلياتش از كميسيون مى‏آيد در جلسه در اينجا به يك جايى مى‏رسانند و كلياتش تصويب مى‏شود (سيد على خامنه‏اى- اگر نرسيد چه؟) مى‏دانم شما چه مى‏فرماييد مى‏آورند در جلسه و كليات را تصويب مى‏كنند آن وقت كميسيون از محدود كليات ديگر نبايد در شور دوم خارج بشود اينجا شما وقتى تصويب مى‏كنيد كميسيون حق دارد چون شما در ساير جاها حق داديد كه كميسيون خودش رأسا رد كند يك طرحى را يا قبول كند شما از اينجا مى‏خواهيد وظيفه مشخص كنيد كه كميسيون حق نداشته باشد ... شما اينجا تأييد كرده‏ايد اصلًا عدول بكند اگر حق بدهيد كه عدول بكند مى‏شود شور سوم يعنى باز بياورد توى مجلس و دوباره كلياتش طرح مى‏شود ...
هاشمى رفسنجانى- مثل هم شور اول‏ها است اگر شما تصويب كرده بوديد آن شكل نخست وزيرى را و اينجا آورده بوديد و اينجا رأى مى‏آورد، بر مى‏گشت چگونه بود؟ هر كارى كه آن موقع مى‏توانستيد بكنيد ...
نايب رئيس (سيد على خامنه‏اى)- اين لزومى ندارد الان هم مى‏توانيم اضافه كنيم حالا اجازه بدهيد اين را به رأى بگذاريم آقايانى كه با نظر آقاى هاشمى موافق هستند، حالا ممكن است بعضى از عبارات‏شان را يك قدرى تغيير بدهيم، مضمون مشخص است (موسوى اردبيلى- يك بار ديگر خوانده بشود) آقاى هاشمى يك بار ديگر بخوانيد.
هاشمى رفسنجانى- «هرگاه در گزارش شور اول كميسيون در يك يا چند مورد نظر مشخصى نيامده باشد در جلس عمومى شورا به بحث گذاشته مى‏شود در صورتى كه شورا جهت خاصى را تصويب كرد مصوب شورا به عنوان مصوب شور اول محسوب مى‏شود (يعنى قابل پيشنهاد است، قابل بحث است) و كميسيون موظف است براساس (مثل شور اول) اصول مورد نظر را اصلاح نمايد».
نايب رئيس (سيد على خامنه‏اى)- آقايان در عبارتش خدشه نكنند، مضمون را به رأى مى‏گذاريم آقايانى كه موافق‏اند دستشان را بلند كنند (اكثر دستشان را بلند كردند) با اكثريت قاطع تصويب شد.
بنابراين مسأله قابل بحث است مصوب اول ما يعنى مسال تمركز يك مصوبه است، بعد اصل قضيه يعنى طرح رياست جمهورى و نخست وزيرى هم بحث دوم خواهد بود.
منشى (يزدى)- ى عنى اگر مخالفين و موافقين مى‏خواهند صحبت بفرمايند بايد روى بحث اول بحث كنند جناب آقاى امينى بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 445
عميد زنجانى- بنده مخالف اصل مصوبه هستم.
هاشمى رفسنجانى- ى عنى با تمركز مخالفيد؟
عميد زنجانى- خير تمركز در شخص واحد تنها راه مشخصى نيست.
هاشمى رفسنجانى- بسيار خوب، بياييد صحبت كنيد.
سيد هادى خامنه‏اى- آقايان بيايند يكايك صحبت كنند اينجا الان مخالف و موافقى نداريم.
نايب رئيس (سيد على خامنه‏اى)- آن در بحث دوم است، در بحث بعدى است. بحث اول نه. بحث اول مصوبه كميسيون است.
نايب رئيس (هاشمى رفسنجانى)- هر دو را با هم صحبت كنند آقاى عميد نظرشان را به دو طرف هم بگويند كه ما در نهايت بتوانيم رأى بگيريم و دو بار كليات بحث نشود.
نايب رئيس (سيد على خامنه‏اى)- مصوبه اول، يك مصوبه است بايد رويش رأى‏گيرى بشود.
عباسعلى عميد زنجانى- بسم الله الرحمن الرحيم. من چون به عنوان مخالف صحبت مى‏كنم قبلًا لازم است كه اين تذكر را عرض كنم، اگر تصميم در مورد تمركز در قوه مجريه به عنوان شخصى كه كانديداى آينده ما براى رياست جمهورى بود يعنى جناب آقاى هاشمى هيچ بحثى ما نداشتيم ولى ايشان اجازه مى‏فرمايند كه چون بحث كلى هست راضى هستند به عنوان مخالف ما صحبت بكنيم بنابراين اگر شخص ايشان هست كمال اعتماد براى تفويض كليه اختيارات هست اما چون بحث كلى است من به عنوان مخالف با مصوبه كميسيون دو كه تمركز را اين‏جور معنا كرده‏اند «تمركز يعنى كليه مسؤوليت‏هاى ناشى از قوه مجريه در يك شخص متمركز بشود» من با اين مخالفم به اين دلايلى كه عرض مى‏كنم: دلايل توجيهى كه در اين مصوبه آمده دو دليل بيشتر نيست من هر دو دليل را نقل مى‏كنم خواهش مى‏كنم عنايت بفرماييد كه دلايلى كه ارائه مى‏شود حداقل يك يادداشتى بشود، بعد كه نقل مى‏كنيم جواب بدهيم، زير و رو نشود، تحريف نشود، عوض و بدل نشود، چون من دلايلى را كه در مخالفتم قبلًا عرض كردم جناب آقاى امامى هيچ كدام را جواب ندادند پاسخ به دلايل توجيهى: اولين دليل در مورد توجيه اين نظريه، من از متن مى‏خوانم «قوه مجريه يك مجموعه به هم پيوسته است و تعدد مراكز تصميم‏گيرى و تقسيم اختيارات موجب تعارض و اصطلاك نيروها خواهد بود» اين شماره يك در حقيقت دو دليل دارد: دليل اول اين است كه قوه مجريه يك مجموعه به هم پيوسته است هم صغرايش اشكال دارد، هم كبراى آن. صغرى اين است كه قوه مجريه يك مجموعه به هم پيوسته است، چه كسى گفته؟ اين اصل مسلم پيش فرض از كجاست؟ من به يك مثال اكتفا مى‏كنم، صنايع سنگين، كارخانه ذوب آهن با بهداشت و نظافت شهر يكى است؟ يك مجموعه است؟ يكى از مسؤوليت‏هاى قوه مجريه مربوط به وزارت كشور و شهردارى پاكيزه كردن شهر است و يكى از مسائل قوه مجريه هم كارخانه ذوب آهن است، صنايع سنگين، اينها چه ربطى با هم دارد؟ اصلًا اين فرض كه به هم پيوسته و يك مجموعه هست هيچ دليلى ندارد صغرى مخدودش است اما كبرى، تازه اگر مجموعه مسؤوليت‏هاى ناشى از قوه مجريه يك مجموعه به هم پيوسته باشد مفروض بگيريم اين مسأله را باز در صورتى اين كبرى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 446
را ما مى‏توانيم بپذيريم كه به عهده يك نفر بگذاريم كه قابل تحميل بر عهده يك شخص باشد. يعنى مفاسدى از آن ناشى نشده باشد والا اگر تحميل كليه اين مسؤوليت‏ها بر عهده يك فرد از آن مفسده ناشى بشود يا خلاف مصحلت باشد يا مسائل ديگرى باشد اين كبرى هم مخدوش هست. بنابراين كبرى به عنوان كليت مخدوش است. صغرى هم مخدوش است پس دليل اول توجيهى غير قابل قبول است. دليل دوم اين است كه تقسيم اختيارات موجب تعارض و اصطكاك نيروها خواهد بود. اين هم يك اصلى است كه هيچ كليتش نه قابل اثبات است و نه دليلى برايش ارائه شده است. شما قواى سه‏گانه را با وجود اين‏كه تقسيم شده چگونه اصطكاكش را از بين برديد؟ سه قوه از هم جدا شده اصطكاك هم ندارد و شما اصطكاك آن را حل كرديد، با اصل تفكيك قوا و استقلال قوا پس مى‏شود مسؤوليت‏هاى به هم مربوط را از هم جدا كرد، و هيچ اصطكاكى هم به وجود نيايد همان كارى كه در قواى سه‏گانه ما كرده‏ايم، اگر توانستيم حوزه مسؤوليت‏ها را در قوه مجريه به نحوى درست تفكيك كنيم هيچ اصطكاكى به وجود نمى‏آيد، عين آن كارى كه در تفكيك قواى سه‏گانه به وجود آمده. وانگهى بالاتر از همه اينها اصل تقسيم مسؤوليت يك ارزش است مانند ارزش تمركز. چرا ما تقسيم مسؤوليت را فداى تمركز مى‏كنيم؟ چرا عكسش را نكنيم؟ تمركز را فداى تقسيم مسؤوليت بكنيم تقسيم مسؤوليت يك اصل پذيرفته شده‏اى است كه حتى در كلمات و در برنامه‏هاى حضرت امام هم به آن تأكيد شده. چرا ما اينجا تقسيم مسؤوليت را كم‏رنگ مى‏كنيم، فداى تمركز مى‏كنيم. دليل ديگرى كه در اينجا ارائه شده دو مستفاد از كلام حضرت امام مدّ ظله العالى نسبت به تمركز مديريت در قوه مجريه ما عرض داريم فرمايش امام معنايش اين نيست امام فرموده‏اند تمركز در مديريت قوه مجريه و اين تمركز با تقسيم مسؤوليت هم امكان دارد به اين صورت ما اگر بتوانيم حوزه مسؤوليت‏ها را جدا كنيم مرزبندى دقيقى داشته باشيم و كليه مسؤوليت‏هاى قوه مجريه را به دو حوزه كاملًا متمايز تقسيم بكنيم و هر كدام از اين مسؤوليت‏ها را به عهده يك نفر و متمركز در يك نفر بكنيم، فرمايش امام عملى شده و تمركز در قوه مجريه انجام گرفته است.
نكته ديگر اين است كه در اين دو طرحى كه ارائه شده اصطلاح ملحوظ نشده، آقايان آمده‏اند گفته‏اند اولى رياستى، دومى تلفيقى، هر دو تلفيقى است (سيد على خامنه‏اى- وارد بحث دومى نشويد) نه آقاى هاشمى گفتند اشكالى ندارد.
نايب رئيس (خامنه‏اى)- نه، به قدر كافى بحث شد الان دو سه نفر موافق مخالف اسم نوشته‏اند، بگذاريد همان بحث اول را تمام كنيم بعد وارد بحث دوم بشويم.
عباسعلى عميد زنجانى- نمى دانم، اگر بنا است بحث بشود من ...
نايب رئيس (خامنه‏اى)- بحث مفصلى دارد، جناب‏عالى لابد در آن زمينه هم مطالبى داريد كه خواهيد فرمود.
عميد زنجانى- در هر حال پس آن قسمت‏هايى را مى‏فرماييد حق با شما است، هيأت رئيسه هر چه امر بفرمايند پس من همان مسأله اول را دنبال مى‏كنم و آن اين است كه به جاى اين مصوبه ما مى‏توانيم يعنى من با اين مصوبه مخالف هستم و اصل تمركز را منهاى در يك شخص اگر اين مصوبه باشد اين اصلًا احتياج به تصويب ندارد، چون در كلام حضرت امام هم آمده، «تمركز» مورد توافق همه است آن‏كه امتياز اين مصوبه هست، اين كلمه در يك‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 447
شخص است كه آن‏كه ما از تمركز مى‏فهميم هيچ ضرورتى ندارد در يك شخص باشد، تازه تمركز در يك شخص كليه اشكالات آتى را در مورد نظام رياستى، در مورد نظام كابينه‏اى پيش خواهد آورد و آخرين جمله‏اى كه من عرض مى‏كنم اين است كه آقايان با دو طرح‏شان، مصوبه‏شان را نقض كرده‏اند، هر دو طرح با اين مصوبه مخالف است براى اين‏كه از اين طرف فرمودند در يك شخص از اين طرف مصوبه هم اولى و هم دومى هيچ كدام در يك شخص نيست براى اين‏كه در اولى بند «5» را ملاحظه كنيد وزراء در برابر رئيس جمهور و مجلس مسؤوليت دارد پاى مجلس را كه به ميان كشيدند، پس متمركز در يك شخص نشده در دومى هم كه تلفيقى است كه الى ماشاء الله روشن است كه متمركز در يك شخص نيست هر دو طرح با اصل مصوبه كميسيون مخالف است. و السلام عليكم و رحمة الله.
منشى (يزدى)- جناب آقاى خوئينى‏ها بفرماييد.
سيد محمد موسوى خوئينى‏ها- بسم الله الرحمن الرحيم. من در اين قسمت اول مصوبه كميسيون كه اصل تمركز را كميسيون پذيرفت، موقعى كه اين مسأله را در كميسيون مى‏خواستيم به رأى بگذاريم، خود بنده هم عبارتش را پيشنهاد دادم و كميسيون هم كلمات را اصلاح كردند فى الجمله بعد به رأى گذاشته شد، همان جا اين بحث شد كه آيا اين‏كه الان ما مى‏خواهيم بگوييم اصل تمركز مورد تصويب هست، اين مشخص است كه ما در شكلش هم، چه شكل خاصى را در نظر داريم؟ رياستى است، كابينه‏اى است، يك چيز ديگرى است، اين‏كه حالا اينجا تلفيقى گفته شده يك شق سومى دارد كه در واقع آن را شق سوم نبايد بگوييم اين شق دوم است يعنى طرح اول رياستى است طرح دوم كابينه‏اى محض، كه اصلًا رياست جمهورى در آنجا تقريباً هيچ مسؤوليتى ندارد و اين حالتى هم كه ما طرح تلفيقى گفتيم يك چيزى بينابين است در آنجا اين بحث بود كه در حقيقت ما با اين مصوبه اول كه اصل تمركز با اين عمدتاً آن جنبه سلبى اين مصوبه را در نظر داريم يعنى كميسيون به اين نتيجه رسيد كه اين وضع موجود در قانون اساسى وضع مطلوبى نيست ما اين را تقريباً يا تحقيقاً با بحث‏هايى كه شد به خصوص كه ما در بين اعضاء كميسيون دو نفر داريم كه دقيقاً آن دو نفر در ظرف هشت سال درگير عمل به قانون اساسى در اين بخش بودند و دقيقاً مشكلات كار را لمس كرده بودند و توضيحاتى كه هر دو نفر يعنى هم جناب آقاى خامنه‏اى و هم جناب آقاى موسوى مى‏فرمودند، البته اين را هم بگويم آقاى موسوى خودشان به اين اصل تمركز در مديريت، قسمت اول رأى ندادند كه من آنجا عرض كردم شما با توضيحاتى كه داديد، در واقع رأى داديد براى اين‏كه شما هم قبول داشتيد كه اين وضع موجود در قانون اساسى وضع مطلوبى نيست، ما هم در حقيقت همين را الان مى‏خواهيم رأى بگيريم، منتها نمى‏خواستيم بگوييم اين ... چون اين خودش نمى‏توانست يك اصل باشد آن چيزى كه فعلًا در قانون اساسى هست، اين صحيح نيست ما اين‏طورى نمى‏خواستيم رأى‏گيرى كنيم بالاخره مى‏خواستيم اين معنا را و اين چيزى را كه به آن رسيده بوديم، اين را در قالب يك لفظى مى‏آورديم و در قالب اين لفظ آورديم و بعداً هم كه هر يك از اين طرح در كميسيون رأى كافى را نياورد، در عين حال كميسيون از آن عقيده اولى‏اش برنگشت، اين‏كه آقاى عميد مى‏فرمايند رد اين هر دو طرح نقض مصوبه اول است، نه باز هم همچنان ما معتقديم وضعيت موجود، وضعيت مطلوب نيست تمركز در مديريت بايد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 448
باشد منتها اين دو شكل را در كميسيون به اكثريت لازم نرسيديم، حالا ممكن است مثلًا يك شكل ديگرى پيدا بشود همچنان كه در همين دو شكل در يك صورتش كه مثلًا بنده خودم رأى ندادم، اگر يك قيودى بر آن اضافه بشود، چه بسا من رأى مى‏دهم به اين شكلى كه حداقل‏هايى بوده كه در اينجا نوشته شده، مثلًا بنده به يكى از آن نتوانستم رأى بدهم برادر ديگرى هم به آن شكل ديگرى رأى نداده. اما آن چيزى كه در قانون اساسى است، مطلوب نيست هم تجربه اين ده ساله نشان مى‏دهد كه هم در بار اول كه در مجلس دوره اول خود بنده هم بودم و بعد از انتخابات رياست جمهورى قرار شد رئيس جمهور نخست وزير به مجلس معرفى كند و بعد هم وزراء را با تأييد رئيس جمهور نخست وزير به مجلس معرفى كند، چه گرفتارى‏هايى داشتيم كه خوب آن موقع شايد فكر مى‏كرديم اين ناشى از اين است كه رئيس جمهور، رئيس جمهورى ناجورى است با مجلس راه نمى‏آيد، با نخست وزير حزب اللهى راه نمى‏آيد و هم در معرفى نخست وزير با مشكلاتى مواجه شديم كه چقدر در جامعه مسائل سياسى ايجاد كرد و هم بعدش بعد از اين‏كه نخست وزير انتخاب شد با همان جريانى كه تاريخش را مى‏دانيد بعد نخست وزير در معرفى وزرائش چه گرفتارى‏هايى داشت با رئيس جمهور. اما بعد آن مشكل كه برطرف شد در دوره دوم رياست جمهورى و دوره سوم عملًا اين مشكل بود كه معلوم شد در آن دور اول تنها اشكال البته آن دوره اول بله اشكال ناشى از اين بود كه آن رئيس كه آن رئيس جمهور اساساً اعتقاد به آن مجموعه ارزش‏هاى انقلاب و معيارهاى انقلاب ما نداشت با هر اهرمى كه به دستش مى‏افتاد مى‏خواست كارشكنى كند اما در دوره دوم و سوم كه ديگر اين مشكل نبود، لكن به هر حال هر كسى كه مسؤوليتى بر عهده‏اش گذاشته مى‏شود طبق آن اعتقاداتى كه دارد، تجربياتى كه دارد و تدبيرى كه او مى‏پسندد، تمشيت امورى را كه او مفيد مى‏داند خوب براى خودش احساس تكليف مى‏كند و چيزى را قبول ندارد و چيزى را قبول دارد خوب فرد دوم هم كه همين احساس مسؤوليت و همين جهات در او هست او هم همين‏طور. خود به خود دو نفر وقتى در يك امر بايد دخالت كنند و كارى را انجام بدهند، هر دو هم به نحوى به آنها گفته شده است شما مسؤول هستيد كه انجام وظايف خودش را در رابطه با مسؤوليت در اصطكاك مى‏بيند با مسؤوليت آن فرد ديگر. كاملًا به نحوى تفكيك از همديگر نيست كه هم او بتواند بين خود و خداى خودش وظيفه‏اى را انجام بدهد و در قبال ملت كه مسؤول است، بگويد من به مسؤوليت خودم عمل كرده‏ام، مدير دوم و نفر دوم هم بين خود و خداى خودش انجام وظيفه كند و در قبال كسى كه مسؤول است، در مقابل مسؤوليت پاسخگو باشد و اصطكاكى هم پيش نيايد اين وضعيت موجود قانون اساسى نمى‏تواند اين معنا را تأمين كند، حالا ما در وضعيت موجود قانون اساسى، اشكالات ديگرى هم احساس مى‏كرديم اما آنها فعلًا در اينجا محل بحث نيست در همين بخش قوه مجريه، اما آن چيزى كه حالا حداقل بنده در ذهنم هست به دليل اين‏كه وضعيت موجود قانون اساسى را مطلوب نمى‏دانند اين بود كه بعد از آن‏كه نخست وزير با پيشنهاد رئيس جمهور به مجلس معرفى مى‏شود، حالا نوبت تعيين وزراء است، نخست وزير در مقابل مجلس مسؤول است، رئيس دولت است، رئيس هيأت وزراء است و برحسب برخى از اصول قانون اساسى خودش از مسؤول مسائل اجرايى كشور مى‏داند قهراً مى‏گويد من با اين مجموعه همكارانم مى‏توانم تكليف خودم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 449
را اداء كنم از آن طرف رئيس جمهور هم چون به او حق داده شده است كه وزراء را تأييد كند، مى‏گويد نه اين فرد را من صالح نمى‏دانم اين فرد را لايق نمى‏دانم اين ناتوان است اين چنين است، آن چنان است، به هر حال به هيچ كدام هم نمى‏شود گفت چرا اين حرف را مى‏زنيد؟ به خصوص كه وقتى ما آنها را متعهد و متشرع مى‏دانيم خوب بايد اجازه بدهيم آن‏طور كه مى‏فهمند عمل بكنند پس همين قدم اولى است كه وقتى رئيس جمهور با نخست وزير بنا است هر دو يك نفر را تأييد كنند و به مجلس معرفى بكنند، اختلاف پيش مى‏آيد وقتى كه بنا مى‏شود براساس اين‏كه اختلاف طول مى‏كشد به هر حال مجلس فشار مى‏آورد كه وزراء را معرفى كنيد، جامعه انتظار دارد بايد وزارتخانه مسؤول پيدا كند خوب يكى از حرفش مثلًا بايد پايين بيايد تا بالاخره حل بشود كدام بايد از حرف‏شان صرف نظر كنند؟ اگر به نوعى يك معامله‏اى (حالا تعبيرات اگر گاهى تعبيرات خوبى نباشد، عذر مى‏خواهم، چون مى‏خواهم درست آن‏چه كه مى‏فهمم بگويم، ممكن است حالا نتوانم كلمات و تعبيرات را آنچنان كه بايد رعايت كنم) خوب حالا اگر بخواهند معامله كنند بگويند يكى را من قبول مى‏كنم، يكى را هم تو كوتاه بيا، يك وزير مطابق ميل من باشد، يك وزير مطابق ميل تو باشد حالا من نمى‏دانم اين چقدر با آن مسؤوليت اولًا سازگار است كه آدم كسى را كه صالح نمى‏داند، بگويد اين را قبول مى‏كنم چون آن يكى را كه من صالح مى‏دانم تو هم او را قبول بكن خوب از حالا به بعد اين فرد وزير چه كسى است؟ با چه مدير و مسؤولى از اين دو نفر مى‏خواهد كار بكند؟ آن‏كه نخست وزير او را معرفى كرده و قبولش داشته و رئيس جمهور او را تأييد نكرده؟ از اينجا به بعد مشكلات خاصى را پيدا خواهند كرد آن‏كه رئيس جمهور قبول كرده و نخست وزير آن را در واقع مطابق سليقه و تشخيص خودش صالح نمى‏دانسته هم نخست وزير نمى‏تواند با او كار بكند، آن هم خودش را وزير اين نخست وزير نمى‏داند خوب مشكلاتى از اين رهگذر هست حالا تازه يك مشكل ديگر هم هست كه با مجلس چگونه مسأله را حل كنند؟ براى اين‏كه نخست وزير بايد وزراء را بياورد از مجلس رأى اعتماد بگيرد قهراً در اينجا مجلس گاهى مواجه مى‏شود با مثلًا مخالفت با نظر رئيس جمهور، يعنى وزيرى را كه مى‏داند او مورد تأييدش نيست، اما به نوعى قبول كرده، به هر حال يك چنين وزيرى را مى‏خواهد نسبت به او صحبت كند و رأى بدهد يا ندهد؟ (منشى- وقت‏تان تمام است) بله، چشم. بنابراين پس يكى از دلايلى كه اين وضعيت موجود را ما صحيح نمى‏دانستيم، اين‏كه در عمل در اين چند ساله اختلافات مستمرى كه هم اكنون يكى يا دوتا يا چندتا از وزارتخانه‏هاى ما هنوز وزير ندارد نكته ديگرش كه ممكن است اين بخش را بقيه برادران بهتر بدانند و توضيح بدهند كه اصولًا همان حرفى كه زده شده است قو مجريه يك مجموعه به هم پيوسته منسجم هست كه آقاى عميد خيلى بر آن تاختند، تصورشان اين بود كه ما گفته‏ايم اين يك كار است گفتند نه اين كار نيست، نمى‏دانم نظافتچى شهردارى چه كار دارد به صنايع سنگين؟ بحث مديريت است، يعنى يك مجموعه‏اى است كه يك مديريت واحد را مى‏طلبد و در تفكيك قوا مديريت واحد را نمى‏طلبد همچنان كه خود شما در قو قضائيه هم قبول كرديد، مدير واحد را مى‏طلبد و اين بخش را بقيه برادرها فكر مى‏كنم بيشتر مى‏توانند توضيح بدهند كه قطع نظر از آن اشكال كه اختلاف‏انگيز بودن قانون اساسى است و نمى‏گذارد كار به سرعت پيش برود اين انسجام و هماهنگ بودن قو مجريه هم ايجاب مى‏كند
                        صورت مشروح مذاكرات شوراى بازنگرى قانون اساسى(جلسه‏14-1)، ص: 450
كه يك مسؤول و مدير داشته باشد، حالا يا رئيس جمهور يا نخست وزير، به هر شكلى از اين طرح‏هايى كه تصويب خواهد شد ان شاءالله.
منشى (يزدى)- بسيار خوب آقاى نجفقلى حبيبى بفرماييد.
نجفقلى حبيبى- بسم الله الرحمن الرحيم، سابقه قضيه را كه منتهى شده به تجديد نظر در قانون اساسى و به خصوص در بخش قو مجريه جناب آقاى موسوى خوئينى‏ها فرمودند و به هر حال اشكال‏ها كه به وجود آمده و حالا ضرورت پيدا كرده كه اين اشكال‏ها رفع بشود تا ما ان شاء الله از اين به بعد در دستگاه اجرايى‏مان از يك ثبات و استحكام و قوت مديريت برخوردار باشيم و من ديگر شايد لازم نباشد اين سه، چهار اصلى را كه در قانون اساسى فعلى گفته مى‏شود كه مشكل ايجاد كرده بود اينجا ذكر بكنم به هر حال فهرستش يكى در مورد معرفى نخست وزير توسط رئيس جمهور هست و رأى اعتماد مجلس كه ممكن بوده كه رئيس جمهور در اينجا در حقيقت با مجلس تعارض پيدا بكند و دوم در عزل و نصب وزراء توسط نخست وزير است كه قطعاً بايستى با تأييد رئيس جمهور مى‏بود و ممكن بود كه در جريان اين تأييد اختلاف‏هايى پيش بيايد و مشكلى را ايجاد كند و سومى آن هم اين است كه رئيس جمهور در وضعيت موجود قانون اساسى چون منتخب مردم به صورت مستقيم است قطعاً مردم از او اختيارات و انتظاراتى را مى‏خواهند و توقعاتى هست طبيعت رأى مستقيم همچنين اختيارات و اقتداراتى را ايجاب مى‏كند در عين حال رئيس جمهور چنين اختياراتى را تقريباً در اين قانون نداشته و مثلًا در مورد هيأت وزيران آنها در مقابل مجلس مسؤولند نه در مقابل رئيس جمهور كه رئيس قو مجريه است و همين‏طور نظارت بر كار وزراء با نخست وزير است و نه با رئيس جمهور كه رئيس قو مجريه است و بعضى از مسائل ديگرى كه مطرح شده، حالا براى رفع اين اشكالات، مى‏خواهيم كه اين را حلش بكنيم يك مسأله طرح شده. بايد تمركز ايجاد بكنيم يعنى تصور شده كه چون قدرت بين چند ركن توزيع شده، بنابراين مشكل ايجاد كرده. پس ما بايد قدرت مديريت را در يك شخص متمركز بكنيم به صورت سلسله مراتب از بالا به پايين تا امور در يك نظم و انسجامى از بالا به پايين حركت بكنند و لوث مسؤوليت نشود و تقسيم وظايف و مسؤوليت‏ها مشخص باشد و سرعت در تصميم‏گيرى هم قطعاً در چنين فرضى اتفاق مى‏افتد اين مسأله است، من مى‏خواهم عرض بكنم كه خوب مفهوم تمركز را اينجا بايد در حقيقت معنى بكنيم همان‏طور كه اشاره فرمودند از كلام حضرت امام براى تمركز در قو مجريه همچنين استفاده نمى‏شود كه حتماً در يك سلسله مراتب اينها همه به يك امور منتهى بشود كه اگر آن را مبنا قرار بدهيم، همه اينها سرانجام منتهى مى‏شود به ولى امر و اين امر هم محقق هست، و اصلًا بحث ديگرى است، بلكه در حقيقت آن‏چه كه الان واقع هست اين است كه در اثر تقسيم قدرت و يا به عبارت ديگر تداخل وظايف، اين مشكل به وجود آمده. بنابراين ما مى‏توانيم تمركز را اين‏جور معنى بكنيم كه هيچ مانعى ندارد كه ما وظايف را بياييم دسته‏بندى بكنيم و به اركان مختلفى بخشى از آنها را واگذار بكنيم منتها صريح، روشن و كاملًا مشخص هركسى كار خودش را انجام بدهد و وقتى كه هر كسى كار خودش را انجام بدهد ديگر مشكلى به وجود نمى‏آيد و تمركز در يك شخص به جهاتى اشكالات دارد كه من بعضى از آنها را اينجا عرض مى‏كنم: يكى همين كه اگر ما وظايف و اختيارات را تقسيم كنيم، هيچ‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 451
اصطكاكى به وجود نمى‏آيد، بيشتر مشكلاتى كه به وجود آمده ناشى از تداخل‏ها و يا در جريان ده ساله انقلاب اسلامى اگر مشكلات پيش آمده متعدد ديگرى هم بوده است مثلًا اولين موردش اگر در مورد اولين رئيس جمهور اسلامى ايران بوده، خوب ما مى‏بينيم آنجا به خاطر اين قضيه كه حالا اختيارات رئيس جمهور اين است و اختيارات نخست وزير اين است اصلًا مشكل پيش نيامد آنجا مشكل پيش آمد كه رئيس جمهور مى‏خواست فردى را براى مجلس معرفى كند كه رأى اعتماد به او بدهند كه مجلس منتخب ملت با يك ديد انقلابى كه دارد اصلًا آن فرد را نمى‏پذيرد يعنى در حقيقت در اين جريان اصلًا دعوا بر سر رئيس جمهور و نخست وزير نيست، بر سر رئيس جمهور و مجلس است، ما چنين مديريتى را چه جورى حالا مى‏خواهيم اينجا متمركز بكنيم؟ اصلًا امكان ندارد اگر بخواهيم در حول اين قضيه حركت بكنيم، مى‏خواهم عرض بكنم كه تمركز مديريت در يك شخص در حقيقت سرانجام منتهى مى‏شود به تعارض با اصل نظام، چون نظام ما جمهورى است و براساس سه قوه تنظيم شده و به هر حال وقتى مديريت در يك شخص متمركز مى‏شود، او براى اين‏كه بتواند امور خودش را سروسامان بدهد و مسائلش را حل كند و هر جا با مشكلات برخورد مى‏كند، بتواند سريع ببرد و برود جلو. هر امرى كه جلو او سبز بشود و مانع برايش بتراشد، به هر حال بايد يك جورى سعى كند كه مانع را از جلو خودش بردارد و در همين انتخاب نخست وزير در آن دوره اول پس از پيروزى انقلاب خوب مى‏بينيم مجلس است كه سد راه است، گرچه رئيس جمهور تلاش كرده بود در نطق‏هايش هم بيان كرده بود كه نمايندگانى انتخاب بشوند، بيايند به مجلس كه همسوى با رئيس جمهور باشند اين قضيه را خوب مى‏دانست كه رئيس جمهور حالا همه اختيارات را هم كه داشته باشد، وقتى مجلس كه قو مقننه است با او همسو نباشد نمى‏تواند عمل بكند، پس اولين برخورد در اين قضيه با قو مقننه است با او همسو نباشد نمى‏تواند عمل بكند، پس اولين برخورد در اين قضيه با قو مقننه پيدا مى‏شود و قطعاً بعضى از كارها را هم قو مجريه مى‏خواهد انجام بدهد و تشخيص او اين است كه صلاح اين است و در اين صلاح انديشى هم باز برخورد با قو قضائيه مى‏كند براى اين‏كه ممكن است دستگاه قضائيه بگويد چنين و او بگويد كه خير چنان و به هر حال با اين دلايل و مسأله مصلحت را هم جناب آقاى استاد عميد فرمودند اينجا همچنان باز صدق مى‏كند به لحاظ خطراتى كه اين امر يعنى ما تفويض تمام اختيارات را بالاخره در يك شخص متمركز مى‏كنيم حالا اين رئيس جمهور نباشد يا نخست وزير، اين خطرات بسيارى دارد و نظام ما اصولًا براساس تفكيك سه قوه به وجود آمده براى جلوگيرى از اين خطرات. حالا ما چطور مى‏خواهيم تن به يك چنين كارى بدهيم؟ هنوز ده سال از انقلاب‏مان نگذشته دوباره برگرديم، تجربه بسيارى از كشورهاى جهان سوم هم كه انقلاب كردند متأسفانه تجربه تلخى است همين جور گرفتار شدند به يك سلسله مشكلات يا ارزيابى نكرده‏اند كه واقعاً علت اصلى مشكل كجاست؟ و يا اين‏كه در يك جريان‏هاى افراط و تفريطى چون آن طرف حالا يك مشكلاتى ايجاد كرده پس اصلًا آن قضيه را كامل كنار بگذاريم و يك دفعه در يك دام افراط بيفتيم و بالعكس. و نتيجه آنها هم اين شده كه اغلب بعد از مدتى كه از انقلاب‏شان گذشته بالاخره اقدام كردند و راه‏هايى را براى خودشان پيدا كردند و عمل كردند كه نتيجه‏اش اين است كه آن چيزهايى كه خواست انقلاب‏شان بود كه حاكميت مردم باشد، توزيع قدرت در اختيار مردم باشد و كنترل دست مردم باشد آن را از دست دادند و اغلب گرفتار ديكتاتورى‏ها شدند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 452
البته ما اينجا مطئمن هستيم خوب، بالاى سر نظام ما ولى فقيهى وجود دارد كه مجتهد است، عادل است، ولايت مطلقه دارد اختيارات كافى دارد اما وقتى قدرت در دست رئيس جمهور يا نخست وزير (فرقى نمى‏كند) متمركز بشود اين ممكن است خطراتى را ايجاد بكند بر مبناى اين مصلحت، براى اين‏كه از آن تعارض‏هايى كه ممكن است با بقيه احكام نظام به وجود بيايد، جلوگيرى بكنيم چه اشكالى دارد كه ما در عين حفظ تمركز مديريت تقسيم وظايف بكنيم چنان كه الان هم داريم، به هر حال بخش عمده‏اى از اختيارات باز هم در دست رهبرى است حالا اگر بگوييم همه آن، يك حرف حقى است و اين مشكلى ايجاد نمى‏كند اگر ما بتوانيم اصول را تفكيك بكنيم، وظايف را تفكيك بكنيم ان شاء الله مسأله حل خواهد بود.
به همين جهات من معتقدم كه تفويض كامل اختيارات به يك شخص، تمام آرمان‏هاى انقلاب را به خطر خواهد انداخت! البته ما به مسأله ولايت فقيه اعتماد داريم و تكى‏مان هم آنجا است ان شاء الله اين حفظ مى‏كند اما خوب، چرا عاقل كند كارى كه باز آرد پشيمانى؟
منشى (يزدى)- جناب آقاى كروبى بفرماييد.
مهدى كروبى- بسم الله الرحمن الرحيم. هم آقاى خامنه‏اى و هم جناب آقاى موسوى هر دو بزرگواران اين نقطه نظر واحد را داشتند (همان‏طور كه آقاى موسوى خوئينى‏ها اشاره فرمودند) كه وضع موجود بسيار مشكل است يا قابل عمل نيست يا نابسامانى‏هايى دارد، اين تعابير من است به خصوص يك نكته‏اى را يادآورى بكنيم كه هر دو بزرگوار عنايت داشتند كه آن تفاهم و صميميت و روابط فكرى و عاطفى كه بين ما بوده سبب شده كار به اين صورت عمل و اجراء شود و نتيجه سخن آنها اين بود كه (يا صراحت داشتند. نوار موجود است) اگر ديگرى بود تحقيقاً كار به اين صورت خوب انجام نمى‏شد خوب يعنى آن‏كه تحقق يافت و ما به خوبى مى‏دانيم با توجه به بياناتى كه اين دو بزرگوار داشتند باز چه مشكلاتى داشتيم در راه اجرا و نابسامانى‏هايى هم كه بر مى‏خوريم بدون تعارف هر يك اظهار مى‏كند كه فرضاً من اختيار آنچنانى ندارم.
فرض كنيد يك وزيرى وضعش خيلى بد است به يك طرف از آقايان كه گفته مى‏شود او اظهار مى‏كنند كه من اختيارى نداشتم مثلًا اين وزير تحميل شده و يا ديگرى به صورتى ديگر بيان مى‏كند نتيجتاً كل تجربه 10 سال اين را ما داد كه بايد تمركز باشد سخن ما اينجا است، ما تمركز را اگر بخواهيم كليه عوارض از بين برود و بهانه‏ها هم از بين برود و ثبات و كارهايى كه لازم يك حكومت است براى مردمش انجام بدهد به وجود بيايد.
ما معتقديم كه تمركز معنايش اين است كه قدرت، اختيارات، در واحد و در يك فرد خاص ...
و اين‏كه مى‏گوييم «تمركز در واحد» و منظور امام هم در نامه‏شان اين است معذرت مى‏خواهم معنايش اين نيست كه يعنى لجام گسيختگى، يعنى هر قدرتى را به او دادن، يعنى نگذاشتن قيد و بند براى او، اين هيچ محل بحث نيست و خيلى روشن است يعنى آن‏كه طرف مى‏گويد دست من بسته است و نمى‏توانم كار كنم، آن‏كه مى‏گويد من اختيار ندارم، آن‏كه لوث مسؤوليت مى‏شود، آن‏كه انسان نمى‏داند يقه چه كسى را بگيرد و از چه كسى مسؤوليت بخواهد و خلاصه هر كس راه فرارى دارد كه بگويد كار اين‏جورى شده. همين‏طور در شوراى عالى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 453
قضائى وقتى مى‏خواستيم اشكالات آنجا را به بعضى از اعضاى شوراى عالى قضائى بگوييم مى‏ديديم او يك فصل مفصل‏ترى براى ما شرح و توضيح مى‏داد، فكر مى‏كرديم حالا ما بياييم اطلاعاتى را كه گوشه و كنار مى‏شنويم به او بگوييم و بعد هم از او بخواهيم كه آقا شما چرا اين كوتاهى را كرديد؟ چرا با اين انديشه با اين فكر، با اين نظر، با اين سابقه، با اين وجهه، اوضاع‏تان چنين است؟ مى‏ديديم او هم جلوتر از ما مطالب را مطرح مى‏كند و بعد هم مى‏گويد شورايى است و شورايى به نتيجه نمى‏رسد! همين است، راهش اين است كه تمركز در يك نفر باشد تا كارها انجام بشود.
پس اين‏كه ما مى‏گوييم «تمركز واحد» براى اين است كه كار انجام بشود و اختيارات با يكى باشد براى سامان دادن به وضع كشور و اين همه مشكلات و نابسامانى‏هايى كه داشتيم و اين همه حوادثى كه بوده با تفاهمى كه اين دو بزرگوار مى‏فرمايند، با حضور عظيمى كه حضرت امام داشته، با ريش سفيدى كه ديگران مى‏كردند نتيجه كار اين شده كه ما مى‏بينيم در رابطه با تمركز به يك شخص، آقاى عميد اولين اشكالش هم كه آقاى موسوى فرمود و خيلى هم پهلوانانه حمله كردند اين‏كه اصلًا تمركز معنايش اين نيست كه در يكى باشد و پيوسته بودن هم معنايش اين نيست و صنايع و شهردارى را مثال زدند، اين‏جورى كه آقاى عميد فرمودند اصلًا ما هيچى پيوسته ديگر نداريم حالا هر چيزى جدا از هم است يعنى اگر بنياد شهيد را هم فرض كنيم يك واحد مسكن دارد كه او بايد خانه بسازد، يك واحد درمان پزشكى دارد كه او بايد معالجه مجروح بكند، يك واحد ادارى هم دارد كه او بايد بخش‏نامه و كارها را انجام بدهد يك واحد سازمان اقتصادى هم دارد كه او بايد به كارخانه و شركت برسد يعنى هيچ ربطى به هم ندارند بنابراين مى‏شود براى هر كدام‏شان يك مدير گذاشت اما در رأسشان يك مدير واحدى است آن‏كه بايد اختيار در آن باشد، يك نظر در رأس است كه مسكن و پزشكى و اقتصادى و ادارى و شاهد و مدرسه همه تحت نظر او باشند و او بتواند از امكانات استفاده كند هماهنگ كند و مرتبط به هم كند.
بنابراين فكر مى‏كنم كه مطلب خيلى ديگر ضرورى است به هر جهت ما چون آن قسمت دومش را نمى‏خواهيم وارد بشويم و فرمودند هم وارد نشويم در اين‏كه تمركز با رياست جمهورى يا نخست وزيرى و هر كدام چه بركاتى دارد، چه عوارضى دارد من ديگر آن قسمتش را وارد نمى‏شوم همين اندازه عرض مى‏كنم كه اگر تمركز در شخص واحدى نباشد من معتقدم به هر جورى ما اصلاحش كنيم باز اشكال باقى مى‏ماند و ما در آينده گرفتار همين مشكل خواهيم بود پيدا است در بحث‏هايى كه مى‏شود باز مى‏خواهيم يك جورى بحث بكنيم كه حالا نه اين‏كه فرد را راضى كنيم يك ديدگاهى داريم، يك انديشه‏اى داريم، يك هراسى داريم از اين‏كه مبادا ديكتاتورى و لجام گسيختگى و خودكامگى در كشور به وجود بيايد باز مى‏گوييم اين را خيلى قدرت ندهيم يقيناً باز مواردى مى‏ماند كه مشترك است و باز اين اختلافات به وجود مى‏آيد.
حالا فرض مى‏كنيم ما نمى‏خواهيم وارد مثال‏ها بشويم فرض كنيم رياست جمهورى داشتيم، نخست وزيرى هم داشتيم و آمديم تنها ... (مثال عرض مى‏كنم وارد بحث نمى‏خواهم بشوم كه هيأت رئيسه تذكر بدهد) نخست وزير را تنها رئيس جمهور معرفى كرد ديگر هم كارى نداشت، كابينه هم با نخست وزير است، همه آقايان مى‏گويند رئيس جمهور حق پيشنهاد عزل را
                        صورت مشروح مذاكرات شوراى بازنگرى قانون اساسى(جلسه‏14-1)، ص: 454
هم به مجلس داشته باشد. وقتى مى‏گوييم اين‏جور باشد پس رئيس جمهور رأى‏دار چكاره است كه همه چيز اينجا باشد. مى‏گويند «پيشنهاد عزل» خوب، پيشنهاد عزل رأى نياورد خود اين اول دعوا و اول مشكل و اول برخورد. بنابراين تمركز به سوى يك نفر به نظر بنده (همان‏طورى كه آقاى موسوى فرمودند) مسلم بايد باشد و اين هيج منافات با ديكتاتورى هم ندارد منتها آن وقت كه بحثش شد شروع مى‏كنيم راه‏هايى هم بايد بسته بشود و قيودى هم بايد بگذاريم و ممكن است باز مطالبى كه در قانون اساسى هم هست چيزهاى ديگرى هم اضافه بشود تا چنين چيزى به وجود نيايد.
حالا نه، فرض كنيم نخست وزير رأى آورد «تمركز به سمت نخست وزير» آن هم همين جورى بايد برنامه‏ريزى بشود و در قانون اساسى مطالبى گنجانده بشود كه اين نشود ديشب با دوستانى بحث مى‏كرديم مى‏گفت كه اصلًا رئيس جمهور بتواند عزلش كند حالا كه مى‏گوييد پيشنهاد اين عيب را دارد، نه اين‏كه پيشنهاد بدهد، با قدرت‏تر عزلش كند اول يك كمى من خوشم آمد بعد كه رفتم و در ماشين نشستم و فكر كردم ديدم چه مى‏شد؟ فردا تا رئيس جمهور با نخست وزير اختلاف نظرى پيدا مى‏كرد عزلش مى‏كند اول الم شنگه و دعوا و برخورد و گرفتارى است. و السلام عليكم و رحمة الله و بركاته.
نايب رئيس (خامنه‏اى)- اين فكرها از خواص ماشين است!
منشى (يزدى)- جناب آقاى موسوى نخست وزير بفرماييد.
ميرحسين موسوى- بسم الله الرحمن الرحيم. بنده اول بايد يك توضيحى بدهم كه ما مسأله تمركز را اگر به معناى اين بگيريم كه بالاخره اختيار انتخاب وزراء با يك نفر باشد من با اين مخالف نيستم آن چيزى كه من مى‏خواهم در موردش مخالف صحبت كنم اين است كه مديريت قو مجريه و مسؤوليت‏هاى ناشى از آن در يك شخص متمركز مى‏شود من با تجربه‏اى كه دارم مى‏گويم اين يك روش نظامى است وارد كردن يك مديريتى از نوع ارتشى در داخل نظام اجرايى است آن را من يك كمى توضيح مى‏دهم: 6- 7 ماهى كه وارد ستاد فرماندهى كل قوا شديم اول به ذهنم مى‏رسيد با سابقه‏اى كه در دولت داشتيم همه نظر آقايان را بگيريم و جمع‏بندى بكنيم و آخر سر يك نوع تفاهمى را در سطح ستاد براى كار ايجاد بكنيم بعد عملًا ديديم كه طبيعت كار نظامى اين را نمى‏طلبد اين كار مخالف مصلحت نظامى است و تصميم رئيس ستاد در حدود وظايفى كه دارد در حقيقت مصوبه خود ستاد است و آن جمع حرف خودشان را مى‏زنند آخر سر رئيس ستاد اگر مخالفت يا موافقت كند پيشنهاد، پيشنهاد همان رئيس ستاد هست در رابطه با مسأله فرماندهى موضوع از اين هم بالاتر هست و قوى‏تر هست ما مى‏خواهيم بگوييم كه اين مسأله به ضرر كشور هست و خطر هست و هيچ ارتباطى به مسأله تمركز امور اجرايى ندارد.
امام فرمودند كه «تمركز در امور اجرايى» نفرمودند تمركز امور اجرايى در دست يك فرد كه عملًا همه امكانات، وظايف، مسؤوليت‏ها، پول و تمام اين چيزهاى عظيم در دستش قرار بگيرد و عملًا ديگران اگر در مقابلش مخالفت بكنند بگويد مسؤوليت‏ها با من هست و هر كارى دلش خواست بكند. خوب، امكانات عظيم اين اختياراتى را كه ما بدهيم طبيعى است كه انتظارش را بايد داشته باشيم و يا احتمالش را بايد بدهيم كه طغيان بياورد. ما در نظام قضاوت‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 455
همچنين چيزى نداريم. يعنى مى‏گوييم رئيس قو قضائيه اختياراتى دارد، الان هم تمركز داريم مى‏دهيم، آيا رئيس قو قضائيه مى‏تواند در حكم يك قاضى دخالت بكند؟ مى‏تواند بگويد كه تو قضاوتت را اين‏جورى بكن، اينجا قصاص نكن، جايى كه قصاص واجب است فلان حكم رانده. ما مى‏خواهيم بگوييم جمله‏اى ننويسيم و جمله‏اى تصويب نكنيم كه فردا آن مأمورى كه مى‏خواهد معذور باشد در كار خلاف خودش بگويد مسؤوليت با من نيست! مسؤوليت با رئيس است، حالا مى‏خواهد نخست وزير باشد يا رئيس جمهور باشد، هيچ فرقى نمى‏كند اين جمله‏اى كه نوشته شده متأسفانه يك چنين بويى از آن مى‏آيد و چنين معنايى پيدا مى‏كند و به اين دليل ما در آن جلسه رأى نداديم يعنى با اين مسأله مخالفت كرديم.
من دو سه‏تا دليل ديگرى دارم براى اين‏كه بگويم اين جمله به اين ترتيب تصويب شدنش خطرناك هست يكى همان امكانات عظيمى كه در دست يك فرد باشد، بله، وقتى ما نگاه مى‏كنيم مى‏بينيم اين اختيارات عظيم در دست ولى فقيه نيست اختيارات حضرت امام ناشى از نفوذ عميق او در ميان مردم است، پشتوان عظيم مردم است كه اين چنين قدرتى به او مى‏دهد كه شرع را با اين قدرت در جامعه پياده بكند، قوانين اسلامى را پياده بكند ولى در شرايطى كه رهبر چنين قدرتى را نداشته باشد يا كمتر باشد طبيعتاً جمع شدن اين امكانات خطر ايجاد خواهد كرد حتى در مقابل رهبرى.
دوم، ما با اين روش يك مديران بى‏اختيارى در جامعه درست خواهيم كرد يعنى داريم اين را تبليغ مى‏كنيم به خاطر اين‏كه در رأس يك نفر مسؤوليت مستقيم دارد و همه مسؤوليت‏ها متعلق به او است مسؤولان ديگر عملًا شانه خالى كنند حتى از فكر كردن و حالا كار كردن كه يك مسأله ديگر است.
اگر يك نفر داراى يك كارخانه است، يك واحد توليدى است، يك واحد اقتصادى است، يك واحد سياسى است ...
در جاهايى كه در امور گوناگون حتى روش رياستى بسيار متمركز هست، در خبرها حتماً شنيده‏ايد هيأت حاكمه در چين آمده‏اند براى زدن يا نزدن اين جواب‏هاى چينى در ميدان صلح آسمانى رأى گرفته‏اند، نظر اكثريت، حاكم شده كه نه، تيراندازى نشود يا بشود!
اين‏جور نيست كه يك نفر اين اختيارات را در هم امور براى خودش داشته باشد فردا مسأله امنيتى هست، قواى انتظامى هست، مسائل پولى هست، اقتصادى هست، بنده در دولت لمس نكردم در آن جاهايى كه مسؤوليت‏ها روشن است اين تفكيك وظايف و اختيار داشتن افراد در حيط كارهاى خودشان مزاحم نخست وزير است يعنى اگر فردا ما مسأله وزراء را حل كرديم، بقيه مشكلات را حل كرديم و حالا در رأس رئيس جمهور باشد يا نخست وزير به اعتقاد من مشكل حل شده است.
الان وزير اقتصاد ما مى‏تواند روى حساب و كتاب نخست وزيرى دست بگذارد بگويد شما خلاف قانون مى‏كنيد و پول نپردازد اين قدرت را دارد ما اين مسأله را بگوييم و به سمتى ببريم، تقسيم‏بندى وظايف به سمتى برود و اين بو بيايد و اين گرايش در متن مصوبات و اصول ما بيايد كه يك نفر حرف آخر را در همه چيز بزند يعنى در وهله اول اين ديوان محاسبات مجلس از بين رفتن و از بين رفتن مسؤوليت وزارت اقتصاد و دارايى است، مسؤوليت تك تك‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 456
وزراء بنده ديدم در رابطه با فنلاند كه نظام رياستى هست در رابطه با وظايف تك تك وزراء مسائلى كه خاص خود يك وزير هست، امضاى خود آن وزير براى اجراى امر در كنار امضاى رياست جمهورى الزامى است و خود جمع هيأت دولت مى‏تواند وقتى رئيس جمهور تصميم مى‏گيرد و دولت تشخيص مى‏دهد اين خلاف قانون و خلاف قانون اساسى است اخطار بدهد و بعد عمل نكند.
خوب اينها را براى چى گذاشته‏اند؟ حتماً يك خطرى ديده‏اند. حتماً يك پيش‏بينى‏هايى كرده‏اند خوب ما در نظام سابق اين مسائل را ديده‏ايم زاويه‏هاى كوچكى كه باز مى‏شود بعد از 20 سال 30 سال، جمع و جور كردن اينها خيلى راحت نيست كار در دست يك نفر متمركز مى‏شود مى‏گوييد مسؤوليت هم با من. او مى‏گويد كه خلاف قانون است مى‏گويد به تو چه؟ مسؤوليت با من است، من انجام مى‏دهم من به تو دستور مى‏دهم و با اختيار من و مسؤوليت من اين كار را بايد انجام بدهى و او بيايد اين كارها را انجام بدهد و اين يك مسأله است.
مسأله دوم، در ارتباط با مسأله شوراها است من يك تجربه‏اى داشتم خدمت برادران عرض بكنم شما مجبور هستيد بالاخره شوراى امنيتى داشته باشيد؟ شوراى اقتصادى داشته باشيد يا شوراهايى از اين قبيل. بنده نمى‏خواهم حكومت شورايى را مطرح بكنم بنده وقت كردم الان به صورت كارشناسى مى‏شود روى آنها كار كرد شوراهايى كه افراد احساس شخصيت مى‏كنند به خاطر اين‏كه حق دارند شوراهاى پرثمرى براى كشور هستند در رأس شورا اگر اين‏جورى تعبير بشود، همين جورى كه شده بعضاً به هم حرف‏شان را بزنند بالاخره يك نفر در نهايت مى‏گويد شما دنبال كارتان برويد من خودم تصميم را مى‏گيرم.
نتيجه‏اش اين مى‏شود كه در فلان شورايى كه 6- 7 وزير بايد شركت بكنند هر كس مدير كلش را مى‏فرستد، معاونش را مى‏فرستد به خاطر اين‏كه احساس مى‏كند اصولًا وظيفه‏اى ندارد، اختيارى ندارد كه به فرض آنجا برود داد و قال بكند، صدا بكند، نظر بدهد، كارشناسى بكند آخر سر يك رأى مى‏آيد همه رأيها را مى‏شويد آيا اين به نفع كشور است؟ يا اين‏كه ما برگردانيم مسأله رابه يك شكل ديگرى و همچنين در رابطه با مسائل خلاف قانون كه هر كس در چنين حالتى انجام مى‏دهد و يك رئيس در بالا مى‏تواند بگويد و با تكيه بر او بگويد كه مسؤوليت‏ها با او است يا آن فرد بالايى مسؤوليت‏ها را براى خودش قبول بكند به ذهن من مى‏آيد كه ما تمركز را به معناى تمركز در فرد نبايد معنى بكنيم، اول ما راه حل‏مان را ارائه بدهيم اين راه حل حالا رياست جمهورى است، نخست وزيرى است وظايف را تقسيم بكنيم ببينيم اين به فرد بر مى‏گردد يا براى حل مشكل تمركز آن راهى كه ما نشان مى‏دهيم كه يك راه حل جامعى هست و ممكن است همه اختيارات به اين شكل قاطع به يك فرد هم برنگردد شايد بتواند مشكل ما را حل بكند ما به آن راه حل نپرداختيم.
آن چيزى كه بنده و برادر ديگرى استدلال كرديم و به اين رأى داده نشد اين مسأله بود كه ما اول وارد خود راه حل بشويم راه حل را ببينيم چه جورى هست ما بياييم همين جور قبل از اين‏كه وارد ماهيت كار بشويم و اينجا استدلال بكنيم و بگوييم كه همه اختيارات با يك فرد و با اين فرض وارد بقيه راه حل‏ها بشويم اينجاعملًا اين‏جورى استدلال كرده‏ايم كه راه حل بسيط و ابتدايى بهترين راه حل‏ها است، ما مى‏خواهيم بگوييم نه مديريت‏ها امروز
                        صورت مشروح مذاكرات شوراى بازنگرى قانون اساسى(جلسه‏14-1)، ص: 457
در جهان بسيار پيچيده‏تر از اين حرف‏ها است كه ما بياييم و بهترين راه حل را اين بدانيم كه حتماً به خاطر تمركز كه اصل درستى است و بايد در قو مجريه وجود داشته باشد اصل تمركز را اين چنين معنى بكنيم كه حتماً در اختيار يك فرد بايد باشد و ما اين را براى كشور خطرناك مى‏دانيم و به ذهن بنده مى‏آيد كه اگر اين كار براى يك ارتش براى يك سپاه، براى نيروى نظامى و انتظامى كار بسيار پسنديده‏اى هست براى كارهاى پيچيده يك نظامى كه جنبه‏هاى سياسى دارد، جنبه‏هاى گوناگونى دارد عملًا اين كار پسنديده نيست و احتمالًا خطرات زيادى را مى‏تواند در آينده ايجاد بكند، براى همين بنده با اين مخالف هستم.
منشى (يزدى)- جناب آقاى نورى بفرماييد.
عبدالله نورى- بسم الله الرحمن الرحيم. من فكر نمى‏كردم كه اين بحث زياد وقت بگيرد و طولانى بشود لذا نوبت هم نگرفته بودم چون به ذهنم نمى‏آمد كليات آن مسأله‏اى داشته باشد بنابراين فكر مى‏كنم اگر يك مقدارى راجع به بحث‏هايى كه شد صحبت بشود خوب است.
اولًا چيزى كه اينجا بيان شده بحث مسؤوليت نهايى به يك فرد دادن است نه «تمركز، همه چيز در يك شخص»! ثانياً اين عبارتى كه اينجا نوشته شده به عنوان يك مصوبه يا اصل بنا نيست هيچ جا بيايد، يك مبناى كار است كه از سه تئورى و فرض كه در كميسيون مطرح شده بنا است دنبال كدام كار كنيم.
1- تقسيم 2- اقتدار دادن به تركيب يا شورايى مثل هيأت دولت 3- مسؤوليت نهايى را دادن به يك فرد.
اما دادن مسؤوليت نهايى به رئيس جمهور كه در ريز همه مقوله‏ها و مديريت‏ها و برنامه‏ها تا آخرين رده وارد بشود اصلًا قابل تصور نيست و چنين بحثى هم نبوده. از طرف ديگر (حداقل آن‏كه من رأى دادم و برايم روشن بوده اين بوده) بحث بر سر اين نبوده كه تنها ما مى‏خواهيم بگوييم قانون اساسى يك سلسله اشكالاتى دارد و ما به آن فقط مى‏خواهيم رأى بدهيم، آن‏كه رأى نمى‏خواهد، به چه چيز رأى بدهيم؟
عميد- ايشان در مخالفت صحبت مى‏كنند (منشى- ايشان موافق‏اند) كليه مسؤوليت‏هاى ناشى از قو مجريه به عهده يك فرد است، ايشان مى‏گويند اين‏جور نيست و من مخالفم!
نايب رئيس (خامنه‏اى)- اين‏جور نيست مديريت و مسؤوليت‏هاى ناشى از آن ...
نايب رئيس (هاشمى رفسنجانى)- بگذاريد حرف‏شان را بزنند ببينيم چه در مى‏آيد ايشان نمى‏گويند همه كارها را خودش انجام بدهد.
عبدالله نورى- فكر مى‏كنم مطلب روشن و واضح است كه ما داريم چه مى‏گوييم و بعضى برادران نظرشان چيست از طرف ديگر شايد يك سرى از مطالبى كه گاهى گفته مى‏شود ناشى از كم توجهى به مسائل يا عدم دقت روى مسائل باشد من باب مثال بحث قو مجريه و اين‏كه آيا اين به هم پيوستگى دارد؟ و مثال زدن چيزى مثل ذوب آهن و شهردارى؟ آن‏چه كه ما در ارتباط با به هم پيوستگى معنا مى‏كنيم و مى‏فهميم عبارت است از اين‏كه من دارم مى‏گويم و برداشت خودم اين است كه ما در حاكميت نظام‏مان يك قو مقننه‏اى داريم كه كار قانون‏گذارى دارد، يك قو قضائيه‏اى داريم كه مرجع امر قضا و محاكمات ما است، يك تشكيلات اجرايى داريم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 458
اين تشكيلات اجرايى تشكيلاتى است مجزاى از قضا و مجزاى از تقنين و اتفاقاً بسيار هم به هم پيوسته است يعنى در مبحث قوه مجريه وارد شدن به اين معنا است كه يك مسؤول يا يك مجموعه يا يك رهبرى يا يك مديريت نظام مى‏نشيند برنامه‏ريزى مى‏كند، برنامه دراز مدت مى‏دهد، ميان مدت مى‏دهد، كوتاه مدت مى‏دهد، سياست‏گذارى مى‏كند، اولويت‏بندى مى‏كند، اعتبارات متناسب قرار مى‏دهد، ارز و ريال قرار مى‏دهد، مى‏گويد اينجا آموزش بايد بالا برود، آنجا بهداشت بايد بالا برود، آنجا الان شرايط كشور ما شرايطى است كه كشاورزى ما مقدم بر صنعت است صنعت ما مقدم بر كشاورزى است، آموزش ما جهت صنعتى بايد داشته باشد بهداشت ما چنين و چنان بايد باشد، دقيقاً به هم پيوسته است.
اصلًا مقوله اجرايى را به هم پيوسته نديدن قابل تأمل است امروز شهردارى‏هاى ما كه اصلًا تشكيلات دولتى نيست به دليل اين‏كه فعلًا تشكيلات شوراها و وضعيت خودش را ندارد وزارت كشور دارد به عنوان قائم مقامش كار مى‏كند اگر شما اين را كنار بگذاريد وزارت كشور هم به عنوان يك مقوله اجرايى دقيقاً مرتبط است يعنى اين‏كه صنعت شما مسائل سياسى دارد، مسائل امنيتى دارد حوزه‏هايى كه مى‏خواهد صنعت شما رشد بكند چيزهاى مختلفى دارد و اتقاقاً دقيقاً اينها به هم پيوسته است بنابراين اولين كلمه‏اى كه در اينجا آورده شده كه به دليل ارتباط و به هم پيوستگى قو مجريه كاملًا به هم پيوسته است و به هيچ وجه نمى‏شود بحث به هم پيوستگى‏اش را زير سؤال برد.
اما مطلبى كه در رابطه با تمركز به معناى توزيع گفته مى‏شود خوب، اين يك لغت‏نامه جديد است طورى نيست! ما بياييم بگوييم از اين به بعد «تمركز» يعنى تقسيم! «تمركز» يعنى توزيع! ما آن‏كه از بيان حضرت امام مى‏فهميم اين است كه تمركز در مديريت قو مجريه (ظاهراً كلمه اين است تمركز در مديريت قو مجريه) يعنى تمركز مديريت به اين معنا كه مسؤوليت نهايى با يك فرد باشد ولو در فرد است اين‏كه ما از خودمان بياييم بگوييم نه، تمركزى كه اينجا ما داريم مى‏گوييم منظور يك نوع تقسيم است خوب مى‏فرمودند تبيين وظايف قو مجريه. ما كه در اين بحث‏ها جعل اصطلاح كه نمى‏توانيم از خودمان بكنيم.
مطالب ديگرى باز بعضى از برادران گفتند كه هر چه من تأمل كردم متوجه نشدم كه اشكال كار در چيست و مطلبى كه به نظر بعضى از برادران مى‏رسد چيست اين‏كه تداخل وظايف اشكال به وجود آورده است خيلى خوب، حالا راه حلش چيست بالاخره يا ما بحث‏مان در رابطه با اين است كه تمركز ناصحيح است يا مى‏گوييم تمركز صحيح است ما از بيانات حضرت امام احساس كرديم كه مى‏فرمايند تمركز انجام بشود و شما هم در اين جهت حركت بكنيد خوب اين‏كه تداخل وظايف را به اشكال ديگر مى‏شود حل كرد ما احساس‏مان اين است در راستاى فرمان حضرت امام و مطلبى كه حضرت امام بيان فرمودند براى ما نيست.
يكى از برادرها مطرح مى‏فرمودند كه چه اشكالى دارد كه در عين تمركز ما نوعى تقسيم بكنيم من فكر مى‏كنم خود اين جمله اشكال است يعنى خود اين را ما نفهميديم يعنى چه؟ كه در اين قضيه اين شكل بايست بشود.
مطلبى كه حداقل براى خود من سؤال است و اگر روشن بشود ولو بعد از جلسه خيلى خوب است اين است كه همين چيزى كه الان خدمت سروران معظم آمده ما در يك طرح‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 459
نخست وزير مقتدر درست كرديم و اتفاقاً برادران به آن رأى دادند من همين را نفهميدم كه آيا فقط بحث تمركز به معناى يك فرد «كلى» اشكال دارد يا تمركز اقتدار در رئيس جمهور اشكال دارد يا تمركز اقتدار در هر فردى اشكال دارد ولو نخست وزير باشد؟
جالب است اين طرحى كه جناب آقاى موسوى در كميسيون ارائه دادند و واقعاً براى خود من الان با اين بحث‏هايى كه شد يك چيزهاى جديدى مطرح شد تا الان من برداشتم اين بود كه 2 نظر هست: يك نظر اين است كه رئيس جمهور مسؤول قو مجريه باشد و او اقتدار داشته باشد (به دلايل مختلفى كه سر جاى خود بحثش خواهد شد) يك نظر دوم اين است ...
موسوى خوئينى‏ها- اين مطالب خارج از موضوع است.
ميرحسين موسوى- آقاى نورى غلط تفسير مى‏كنند، موضوع غير از اين است.
نورى- خير، اين بحث شده، اين را شما بايد قبلًا مى‏فرموديد كه چون اينها صحبت شده لازم است به نظر من گفته بشود يك نظر دوم اين است كه در رابطه با نخست وزير باشد علتى هم كه ذكر مى‏شده اين بوده كه مجلس كنترل كننده باشد الان بحثى كه مطرح است اين است كه خير مى‏تواند روى نخست وزير همه اين چيزها متمركز بشود يعنى الان در صحبت‏هاى امروز اين بود كه نه حتى روى نخست وزير هم نمى‏تواند متمركز بشود ولو مجلس كنترل كننده باشد براى اين‏كه جمع شدن اين اقتدارها در يك جا مشكل ايجاد مى‏كند اين طرحى است كه به كميسيون داده شده اين طرحى است كه از طرف خود آقايان به كميسيون داده شده نخست وزير در نصب وعزل همه وزراء شركت دارد كليه برنامه‏ها با نظر نخست وزير است وزير در مقابل نخست وزير شناخته شده، خوب اگر اين طرح است پس اين بحث‏هاى امروز چيست؟ اصلًا براى خود من حداقل يك شبهه‏اى مطرح شد كه اگر بحث سر اين است كه روى يك فرد دقيقاً آن مطلبى كه آقاى موسوى خوئينى‏ها اينجا در صحبت‏شان اشاره كردند من همان را مى‏خواهم نتيجه بگيرم كه به دليل همين بحث بود كه به اين نتيجه آقاى موسوى خوئينى‏ها رسيدند كه خوب براساس همين پس آقاى موسوى نخست وزير هم رأى‏شان موافق بايد باشد چون ايشان هم در طرح‏شان گفتند بلى، تمركز مسؤوليت و به اصطلاح مسؤوليت نهايى در يك فرد (در طرحى كه داده شده) همين مطلبى كه همين امروز آقاى موسوى خوئينى‏ها همين جا اشاره كردند دقيقاً در ارتباط با اين بود.
ظاهراً كليت همين هم زير سؤال رفته يعنى الان بحث بر سر اين است كه ما مى‏خواهيم مديريت‏هايمان را يك سلسله اقتداراتى بدهيم، شوراهاى‏مان را يك سلسله اقتداراتى بدهيم آيا با اين شيو مديريت وزير شما در مقابل چه مسؤول است؟ نخست وزير شما در مقابل چه مسؤول است؟ رئيس قو مجريه شما در مقابل چه مسؤول است؟ بالاخره مسؤوليت او را هم در همين جا بايد روشن كرد نمى‏توانيم بگوييم بلى براى اين‏كه ما مى‏خواهيم تقسيم بشود قدرت و باز بشود قدرت و همه مديريت‏ها با سلايق مختلف‏شان و نظرات مختلف‏شان وارد كار بشوند خوب است به اينها اقتدار داده بشود بعد مسؤوليت همين جا دقيقاً لوث مى‏شود خوب اگر مسؤوليت به آنها داده شد بعد كجا متمركز مى‏شود و به چه شكل متمركز مى‏شود؟ اصلًا ديگر در آن صورت تمركزى معنى دارد؟ الان اين‏كه ما برويم در يك طرح فدرالى كار بكنيم يا طرح ديگرى كه حتى همين تمركز موجود را هم زير سؤال ببريم و السلام.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 460
منشى (يزدى)- آقاى موسوى اردبيلى موافق هستيد؟ (موسوى اردبيلى- من موافق مشروطم) به هر حال من در رديف موافقين نام جناب‏عالى را نوشتم، جناب آقاى آ سيد هادى خامنه‏اى بفرماييد.
سيد هادى خامنه‏اى- بسم الله الرحمن الرحيم. البته قرار بر اين بود كه اول بحث‏ها مستقيماً بر مبناى پيشنهادهاى سه‏گانه‏اى باشد كه مطرح است ولى خوب حالا بين دو نظر تمركز در شخص و عدم تمركز بحث عنوان شده حالا با اين‏كه از نظر بنده يك مقدارى با آن‏چه كه تصويب شد تعارض داشت ولى چند كلمه‏اى عرض مى‏كنم البته بحث‏ها تقريباً همه تكرارى است چون در بحث‏هاى عمومى كه در جلسات قبل شد صحبت‏ها شد و تعدادى از برادران بحث‏هايشان بيشتر با جواب‏هاى نقضى و سؤال و نمى‏دانم تقريباً عنوان مى‏شد و بحث حلى و استدلالى در كار نبود بنده اشاره كردم به مطلبى در گذشته كه اصلًا عدم تمركز به معناى تمركز در يك شخص، به معناى صراحتاً دو قطبى بودن در قو مجريه، مسأله‏اى بوده كه رويش عنايتى بوده از اول و در اين باره تفسيرى داده‏ام كه حالا آنجا درج شده و برادران هم تشريف داشتند و يكى از ريشه‏هاى اين‏كه ما برخلاف رسم و مدل همه جهان آمده‏ايم نه روش رياستى را، نه روش صد درصد پارلمانى را انتخاب كرده‏ايم به خاطر اين بود و علتش را هم شايد بشود اين‏طور گفت علاوه بر آن‏چه عرض شد كه در تحليل و استدلال موافقين با سيستم رياستى هم اين مطلب بود علت اين است كه در سيستم رياستى آنها با حفظ اعتقاد به اين‏كه قدرت مى‏تواند به آن شكلى كه مثلًا در آمريكا هست در يك شخص متمركز بشود بدون خطر و بدون ضرر باشد كه به استدلال بنده سيستم رياستى كه مدل آمريكا از جمله آنها است يك سيستمى است كه در واقع رهبرى‏اش رهبرى پنهان و هدايت شده است و در آنجا رئيس جمهور در واقع امر، تبلور سيستم رياستى نيست و آنجا رهبرى قوى وجود دارد كه در واقع از پشت سر مجلس سنا و رياست جمهورى حكومت را در اختيار دارد و آنها سرمايه‏دارى‏هاى قوى و مقتدر آمريكا هستند كه همه‏شان هم صهيونيست هستند.
سيستم پارلمانى را جواب دادند كه چون متكى به قدرت احزاب است و ما چنين حزبى و احزابى در كشور نداريم بنابراين آن مدل هم قابل تعقيب نيست خوب ما هم البته اين مدل را پيشنهاد نكرديم و نمى‏كنيم. پيشنهاد همين است كه قدرت دو قطبى باشد و اما علتش:
مقايسه‏اى كردند برادران عزيز ما اين را با دو قو ديگر، عرض شد دفع ديگر كه با آن دو قوه قابل مقايسه نيست ميدان وسيع موجود در قو مجريه اجازه نمى‏دهد كه ما آن را با هيچ يك از دو قوه مقايسه كنيم دربار نارسايى‏هايى كه به تجربه گذشت اشاره‏اى كرده‏اند جوابش را اجمالًا برادرمان آقاى حبيبى دادند علاوه بر آن مى‏خواهم عرض كنم كه در آنجا هيچ اطمينانى به اين نيست كه نارسايى‏هايى كه از نمونه‏هاى آن هيچ نام برده نمى‏شود مگر در مورد تعيين وزراء آنجا اشكالات اطمينان نيست كه فقط مربوط بشود به قانون اساسى، نحو اجراء نارسايى‏ها، ديگر، مجريان، انگيزها و انديشه‏هايشان اينها همه دست به دست هم مى‏داد كه نگذارد كار درست انجام بگيرد، ما مجموعاً به دنبال اين هستيم كه ببينيم دقيقاً و با احصاء و استقراء تام و با استدلال دقيق و صحيح ببينيم واقعاً نارسايى در اين مسأله كجا است تنها اين دليل كه بايد همواره يك قوه، يك مسؤول داشته باشد اين كافى نيست.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 461
البته بنده نمى‏خواهم عيناً آن‏چه را كه در صحبت برادرمان آقاى عميد بوده بگويم، اصلًا نيازى به اين‏كه ما بگوييم يك پارچه هست يا نه نيست كه حالا برادران هم به همان يك تكه بچسبند و به اصطلاح به اخص مقدستين اينجا متشبث و متوسل بشوند اما مى‏خواهم عرض كنم كه نياز نيست ما بياييم توضيح بدهيم بگوييم كه قو مجريه حتماً يك پارچه هست يا چند پارچه، ما مى‏توانيم يك تقسيم منطقى داشته باشيم كه هيچ اشكالى هم پيش نياورد و در هر نظام صحيح و سالمى ميزان مسؤوليت به ميزان اختيارات داده مى‏شود، اختيارات به انداز مسؤوليت داده مى‏شود و هيچ جا نگفته‏اند كه بايد اخيتارات را اين اندازه بدهيد تا مسؤوليت آن اندازه باشد اين اندازه‏گيرى‏ها قابل قرارداد هست و قراردادها را با دليل و برهان بايد اينجا گذاشت.
صرفاً بگوييم چون نام او قو مجريه است اين پس يك پارچه هست نه اين را دليل كافى نمى‏شود دانست در عين حال كه حتى در قو قضائيه هم كه استدلال شد به خاطر داريد كه خود حضرت امام موافقت فرمودند كه در عين وجود شوراى عالى قضائى مشكل با نوعى تقسيم مسؤوليت بين افراد حل بشود الان هم هستند كسانى كه در همين شوراى محترم بازنگرى كه معتقدند با همان حالت شورايى هم مى‏شود تمركز را محقق دانست عليرغم صحبتى كه برادرمان كردند تأكيد مى‏كنم كه مفهوم تمركز بيشتر تكيه‏اش روى جلوگيرى از تداخل مسؤوليت‏ها است نه افزون به ميزان مسؤوليت و در نظام جمهورى اسلامى هم الگوهايى را كه وجود دارد اگر ما ملاك بگيريم و بالخصوص بخواهيم به نظر حضرت امام هم استناد كنيم كه اينجا يك مقدار بايد با احتياط به اين نظر استناد كرد چون ايشان از صراحت در اين قضيه به شدت ابا داشتند دو بار هم در اين قضيه از ايشان سؤال شد يك بار مكتوب در جواب جناب آقاى مشكينى، يك بار هم شفاهى و اظهار نظرى در اين زمينه نخواستند بفرمايند بنابراين به اين الگو به استناد اين‏كه نظر امام تمركز به معناى يك شخصى و يك قطبى شدن است بايد امتناع كرد من هم طبعاً استناد به نظر امام از ديدگاه خودم نمى‏كنم اگر چه حدس مى‏زنم چيزى را اما خوب نمى‏خواهم عرض كنم ولى تجسم‏هاى خارجى دستگاه‏هاى ديگر را كه خود حضرت امام در اين قضيه شخصاً دخالت دارند عرض مى‏كنم:
وجود نمايندگى امام در سپاه و جهاد يكى از آن دلايلى است كه بنده مى‏خواهم عرض كنم كه حتى در يك سيستم نظامى هم كه به اشار برادرمان آقاى ميرحسين موسوى جايى است كه سيستم فرماندهى هست اما در عين حال لازم مى‏شود كه جلوگيرى از تمركز يا به تعبير من جلوگيرى از يك قطبى شدن باشد براى اين‏كه سلامت نظام بيشتر تضمين بشود در بخش رهبرى در كميسيونى كه الان مورد بحث قرار گرفته داريم اين نظريه را كه دوستان اظهار مى‏كنند كه براى واگذارى بعضى از مسؤوليت‏ها شورايى به نام شوراى تشخيص مصلحت حتماً به عنوان مشاور، به عنوان قسمتى از علت و زمين تصميم حضور داشته باشد طبيعتاً اين خود باز دليل بر اين است كه گرايش طبيعى و منطقى هر فردى كه نظام را نظام جمهورى مى‏داند اين هست كه حتماً بايد از تمركزبه معناى يك قطبى شدن قدرت در يك شخص به شدت جلوگيرى بشود.
باز با تأكيد مجدد بر اين‏كه قو مجريه در واقع دارند باقيماند تمام اقتداراتى است كه در جامعه منهاى اقتدار كمى در اختيار قو قضائيه و از آن كمتر به اختيار قو مقننه هست بقيه هر چه هست در اختيار قو مجريه است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 462
مطلب ديگرى كه بيشتر مورد تكيه هست اين است كه ما به فرض تمركز را مورد تأكيد هم قرار بدهيم اما يك اصل بسيار مهم ديگر به عنوان اصل حاكميت مردم در اينجا هست كه اگر تزاحمى بين اين دو اصل باشد بايد اينجا يك مقدارى مورد دقت قرار بگيرد اين‏كه گفته بشود به خاطر منبعث بودن رئيس جمهور از رأى عموم و مستقيم مردم، مسؤوليت بايد طورى باشد كه بتواند اين نوع انتخاب را توجيه‏گر باشد شايد به هر حال به نوعى لازم باشد اين را علاجش كرد اما اين به معناى آن نيست كه ما بياييم اصول محترم‏ترى را قربانى اين مسأله بكنيم تا بتوانيم پاسخگوى اين اشكال فقط باشيم اينجا در مورد مسؤوليت هم كه گاهى مورد تأييد قرار مى‏گيرد كه مسؤول يك نفر باشد، جوابگو يك نفر باشد اين هم قابل بحث هست در جاى خودش، قابل فكر كردن هست كه مگر مردم و مسؤولين چه جورى از كسى مسؤوليت مى‏خواهند؟ اگر واقعاً اين كيفيت سؤال مردم هست كه به ما اين را الزام مى‏كند كه بايد مسؤوليت را به يك نفر بدهيم آيا واقعاً اين‏طورى است كه وقتى مردم اعتراضى دارند، سؤالى دارند، شكايتى دارند مى‏گويند يك نفر به ما جوابگو باشد؟ اين‏جور نيست، الان در تشكيلات اجرايى كشور به دليل اين‏كه پاره‏اى از ارزش‏ها مطرح هست بعضى از مسؤولين به خودشان اجازه نمى‏دهند مثلًا وزارتين جهاد و كشاورزى را ادغام كنند با اين‏كه او دقيقاً يك پارچه هست يا بعضى از وزارت‏هاى ديگر را به دلايل زيادى با اين‏كه اگر صحبت تمركز هست، اگر صحبت مسؤوليت هست كه ما در بخش كشاورزى و در بخش مسائل نظامى درگير اين مشكل شده‏ايم عملًا كه نارسايى‏ها را چه كسى بايد جواب بدهد و طبعاً ذهن‏ها متمركز شده بر اين‏كه بايد اينجا جوابگو يك نفر يك مقام باشد در عين حال اقدامى نشده به دلايلى كه آن دلايل هم در جاى خودش درست است.
كيف به اين‏كه يك دستگاه بسيار وسيع و عريض و پراقتدار را تنها به اين دليل كه هيچ استدلالى در كنارش نيست فقط دليل به صورت خشك و بسيط اين است كه مسؤول بايد يك نفر باشد چون به آن مى‏گويند يك قوه پس بايد يك مسؤول داشته باشد اين دليل كافى نيست به هر حال چون بخش ديگرى از صحبت را به صورت تفصيلى در قسمت بعدى گذاشته‏اند و اينجا يك مقدار محدوديت بحثى داريم و اخطار هم شده بنده بحثم را خاتمه مى‏دهم. و السلام.
منشى (يزدى)- آقاى موسوى اردبيلى بفرماييد.
سيد عبدالكريم موسوى اردبيلى- بسم الله الرحمن الرحيم. موضوعى كه مطرح شده من هم هوس كردم در اينجا لحظاتى وقت شريف آقايان را بگيرم! واقعش اين است بعد از گرفتن اجازه، يك خرده ترديد كردم كه حالا اين چه هوسى بود ما كرديم؟ علتش هم اين است كه من ديدم بحث مشكلى است گوش دادم به فرمايشات برادران، دقت كردم يك خرده تا آن مقدارى كه فكرم اجازه مى‏داد، فكر كردم رويش ديدم بحثى است بسيار مشكل، اين دوران امر بين محظورين كه ما در رسائل گاهى دو سه‏تا مثال بيشتر ياد نگرفته بوديم! امثال مهمش همين بود: اين يكى از مسائل مهم دوران بين محظورين است! البته من نمى‏خواهم راجع به نظر حضرت امام، امر حضرت امام، نوشت حضرت امام ... اين را همه‏مان ديده‏ايم و امر ايشان بالاى سر همه‏مان هست و واجب الاطاعة است يك وقتى هم اگر در نظر مبارك ايشان ترديدى بود ممكن است بگوييم آقا نظر مبارك‏تان راجع تمركز چيست؟ خوب هر چه هست،
                        صورت مشروح مذاكرات شوراى بازنگرى قانون اساسى(جلسه‏14-1)، ص: 463
من راجع به آنها كارى ندارم.
مربوط به اين‏كه آيا مديريت در قو مجريه، مديريت واحد باشد، مسؤول نهايى يك نفر باشد حسن‏هايى دارد، منافعى دارد، فوايدى دارد اما بدون ضرر، بدون خطر بالا خطر محتمل نيست تقسيم كار كنيم، كارها تقسيم بشود اين جمله‏اش شايد پرجذبه‏تر هم هست، جالب‏تر هم هست اين هم منافعى دارد اما خطراتى هم دارد اين‏كه ما مى‏بينيم در قانون اساسى فعلى آن آقايان آمدند تقسيم كار به اين صورت در آوردند كه امروز ما احساس مى‏كنيم در بعضى جاها گرفتارش هستيم از همين آقايان الان در همين شوراى بازنگرى افرادى تشريف دارند كه آنجا هم بودند اينجا هم هستند شخص من آن وقت طرفدار اين تقسيم كار بودم هر چه ريزتر بشود من هم طرفدار اين بودم ظاهراً مخالف هم يا نبود يا كم بود حالا من يادم نيست آنها گذاشتند علتش اين بود ايران بيست سال، چند سال بيشتر، كمتر و پنجاه سال در زير مديريت واحد (چون مديريت واحد با ديكتاتورى هم مى‏سازد يعنى تبلور مديريت واحد ديكتاتورى است بعد هر چه از آن بيايند بگيرند كم كنند، كم كنند كم كنند مرتب مديريت آن را يا كنترل كرده‏اند يا تقسيم كرده‏اند) به ستوه آمده بود فرصت كافى نداشت حساب كند به اين‏كه اگر مديريت، مديريت واحد نباشد اشكال مى‏آيد يا نمى‏آيد اما آن وقت آمدند تقسيم كردند يك كار را به سه نفر دادند، پنج نفر در رأس شوراى عالى قضائى گذاشته‏اند آن وقت عرض كردم يادم نيست شايد يك نفر هم مخالفت نكرد بابا پنج نفر در يك موضوع بخواهند تصميم بگيرند چه اشكالاتى به وجود مى‏آيد؟ شايد هم اصلًا به نظر نمى‏آمد اصلًا اين نظام شوراها آنچنان شور داشت، همه چيز را نظام شوراها كردند، نظام شوراهايى كه بعد از ده سال هنوز آنهايى كه طرفدار تقسيم كارند خود آنها مى‏گويند آن نظام شوراهايى كه در قانون اساسى هست چيز خطرناكى است! آن وقت دوتا دولت، دوتا حكومت، حكومت در مقابل حكومت آن وقت‏ها چطور اين به ذهن نمى‏آمد؟ از بس كه از آن طرف كتك خورده بوديم به اين طرف هى هر چه مى‏آمديم فكرمى كرديم كم است، در عرض اين ده سال هم مضرات اين تقسيم كار را ديديم تنها در شوراى عالى قضائى نبود و دودش تنها به چشم ما نرفت، در قو مجريه هم بود.
وقتى يك ذره از گوشه يك مديريتى ساييده مى‏شود مدير از زمين و آسمان دست و پايش بريده مى‏شود! برادر عزيزمان جناب آقاى موسوى بارها پيش من گفته كه (يعنى پيش ديگران هم گفته بنده هم يكى از مستمعين بودم شنيدم) فرموده كه اگر سازمان برنامه و بودجه به شكل وزارت در بيايد همين مى‏شود بايد يك سازمانى باشد در دست نخست وزير، اين آلت دست نخست وزير است، اين ابزار است نخست وزير، حق هم با ايشان بود بنده نمى‏خواهم بگويم اين حق نيست و همچنين ديگر من فكر مى‏كنم يك كمى اين بحث‏ها يك ذره تند مى‏شود تند هم نيست يك خرده بحث‏ها با شور است علتش اين است كه طرف را بخواهيم مطلق كنيم.
من كه گفتم من موافق مشروط هستم من منظورم اين است من عقيده‏ام اين است، من با تمركز فعلًا در نتيج اين ده سال تجربه، بودن در كارهاى اجرايى، مشكلات، دست و پا زدن‏ها، به جايى نرسيدن‏ها من را هم رسانده به اينجايى كه مديريت در كارهاى اجرايى، تصميم‏گيرى در كارهاى اجرايى تقسيم بر نمى‏دارد، تقسيم را بياييم يك گوشه‏اش را بدهيم به يكى، گوش‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 464
ديگرش را بدهيم به يكى. آن يكى از روى هوس، از روى خدا، از روى قصد قربت، من چه مى‏دانم از روى بى‏حوصلگى، از روى هر چه، حوصله‏اش نيامد كار مى‏ماند آن وقت كارمى ماند يك وقتى ماندن كار خيلى صدمه مى‏زند اگر بياييم بگوييم خوب حالا اين شد، پس برگرديم به تمركز بدهيم دست يك كسى، يك وقتى مواظب باشيد از آن طرف نيفتيد.
بگوييم تمركز، مديريت واحد، كم كم، كم كم مى‏آيد مى‏رسد مسؤوليت يكى باشد، نمى‏شود مسؤوليت بدهيم اختيارات ندهيم، اختيارات هم بدهيم نمى‏شود اختيارات بدهيم، امكانات ندهيم، امكانات هم بدهيم نمى‏شود امكانات بدهيم، قدرت مطلقه نباشد آن هم بدهيم خوب اسمش چه مى‏شود؟ فقط يك تاج و تخت ندارد! و هيچ كدام از شما بزرگوارها كه در اينجا تشريف داريد من قطع دارم كه با لوث شدن مسؤوليت‏ها موافقيد، زمين ماندن كارها موافقيد به هم خوردن اوضاع موافقيد، من قسم مى‏خورم از طرف شما دانه دانه و خون من، گوشت من، روح من، جسم من شهادت مى‏دهد براى اين‏كه شما خلاص اين انقلاب هستيد و نه با آن‏جور همه چيز جمع بشود احتمالش خواب انسان را پريشان مى‏كند.
بنابراين (من خودم را عرض مى‏كنم، من وقتى كه مى‏آيم در اينجا صحبت مى‏كنم من يك خرده مى‏گويم يك وقت جسارت نباشد، چه نباشد) اين مطلق‏گرايى را بگذاريم كنار، بعد بياييم بحث كنيم نظام ما الحمد لله يك اضافه دارد، يك رهبر دارد در نظام. خود او يك نهادى است، يك مسأله‏اى است با آن قدرت، من نمى‏خواهم بگويم هميشه رهبر ما حضرت امام است، نه شما هر چه اين رهبر را كوچك كنيد، كوچك كنيد، كوچك كنيد بالاخره اختيارات قانونى‏اش را كه دارد حضرت امام نگاهش، امرش، نهيبش، اخمش، لطفش، مرحمتش همه‏اش كارساز است خوب اگر ما يك همچنين چيزى پيدا نكرديم اما بالاخره يك رهبر قانونى، به قدر يك رئيس جمهور كه هست آن وقت آن قيوداتى هم كه زده شده حالا اين برادرها يك چيزهايى هم درست كرده‏اند، خبرگانى در كنارش گذاشته‏اند، نظارت و تحقيقى گذاشته‏اند، مجمع تشخيص مصلحت گذاشته‏اند، شور گذاشته‏اند كنارش، اين خودش يك چيزى است خوب آن هست.
منشى (يزدى)- تابلو را هم ملاحظه بفرماييد (روشن شدن چراغ به معنى تمام شدن وقت).
موسوى اردبيلى- مال من كه نيست! (يزدى- مال شماست) چشم، آقا من هيچى، مثل اين‏كه آدم وقتى كه مقدمه را گفته مى‏خواهد روضه بخواند بگويند آقا وقت شما تمام شد خوب من گريه نكرده‏ام، در عين حال مطيع شما هستم، بالاخره درست مى‏گوييد ...
جنتى- سخنران ناشى حساب وقت را نمى‏تواند بكند!
موسوى اردبيلى- درست مى‏گوييد، مستمع ناشى، گوينده ناشى همين جور مى‏شود! و السلام عليكم و رحمة الله.
نايب رئيس (هاشمى رفسنجانى)- قاعدتاً وقتى كه وقت آقايان تمام مى‏شود باز اگر دو سه دقيقه ديگر ادامه بدهند ما مسامحه مى‏كنيم.
منشى (يزدى)- حداقل سه دقيقه اضافه صحبت فرمودند.
هاشمى رفسنجانى- جناب موسوى اگر دو سه دقيقه ديگر مطلب‏تان تمام مى‏شود ادامه بدهيد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 465
موسوى اردبيلى- نه، حداقل پنج دقيقه ديگر وقت لازم دارم.
نايب رئيس (هاشمى رفسنجانى)- پنج دقيقه نه ولى دو سه دقيقه را مى‏شود مسامحه كرد آقاى بيات بفرماييد.
اسدالله بيات- بسم الله الرحمن الرحيم. معمولًا افرادى كه بعدها صحبت مى‏كنند يكى از محظوراتشان عبارت از اين است كه طبعاً يك سرى حرف‏ها چون گفته شده تكرار نكردن آنها و توجه به اين‏كه مطالب جديدترى گفته بشود مقدارى صحبت را مشكل‏تر مى‏كند اما باز از باب اين‏كه بعضى از اين عزيزان در اينجا حق استادى در گردن من دارند (مثل آيت الله مشكينى) ما حرف‏هايى اگر مى‏زنيم مطالبى است كه از خودشان ياد گرفته‏ايم و بر خود عزيزان تحويل مى‏دهيم و خدا را هم شاهد مى‏گيريم كه احساس نگرانى‏ها و ناراحتى‏هايى است كه داريم و وظيف شرعى هم داريم كه بگوييم مسأله عبارت از اين است كه عنوانى كه كميسيون تحويل داده و در اختيار شورا گذاشته «مديريت قو مجريه و مسؤوليت‏هاى ناشى از آن در يك شخص متمركز شود» من نمى‏خواهم اينجا بحث لفظى، عددى، لغوى بكنم فقط به آقاى نورى اشاره مى‏كنم كه اگر تمركز تبادل در شخص داشت معنايش اين است كه اين عبارت خيلى عبارت ناشيانه و عوامانه مى‏شود، معنايش اين است كه در يك شخص متشخص مى‏شود، معنى‏اش ديگر اين مى‏شود يعنى اگر معناى تمركز همان تشخص است اين كلمه هم مثل اين‏كه دو بار تكرار شده انصاف اين است كه اين خيلى خلاف ظهور و خلاف ظاهر است و يقيناً معناى تمركز فرد نيست.
من يك شاهد ديگرى هم عرض مى‏كنم وقتى كه مطرح شد در كميسيون بررسى تمركز در دستگاه قضائى و كميسيون قضائى آمدند گفتند قو قضائيه زير نظر يك مجتهد عادل كه از سوى مقام رهبرى منصوب مى‏شود، اداره مى‏شود خود برادرمان آقاى نورى درصدد كوچك كردن اين مسؤوليت هستند و ما هم همين‏طور هستيم ايشان اصرارشان بر اين است كه آن رئيس قو قضائيه فقط مسؤول محاكم بشود و در آنجا از پيوستگى حرف نمى‏زنند، در آنجا از اتصال حرف نمى‏زنند و آقايان مى‏دانند در فلسفه در بحث اعتبارات بحث پيوستگى اعتبارى با بحث پيوستگى اصل وجود، دو بحث جداگانه است اينها را كه نمى‏شود با هم مخلوط كرد.
تكيه كردن روى اين كلمه «پيوستگى» و مانور دادن هيچ موقع دليل حقانيت قضيه نيست پس بنابراين ما بياييم بگوييم كه دستگاه قضائيه يك مسأله متمركز و به معنى يك پارچه بودن و به معنى وحدت حق زندگى كه مثلًا در فلسفه گفتن اگر اين معنا بشود پس مى‏دانيد معنايش چيست؟ معنايش اين است كه شما به رئيس جمهور اجاز استخدام در دستگاه قضائى هم بايد بدهيد (يا به نخست وزير اگر يكى از اينها باشد) چون بين‏شان پيوستگى دارد، نقل و انتقالى است كه چون هم اينها مربوط به دستگاه اجرايى است اجرا است، حتى در مجلس شوراى اسلامى ما پانصد و خرده‏اى پرسنل داريم، در اينجا كارگر و كارمند و اينها داريم بنابراين هم اينها از نظر قانون ادارى و استخدامى پيوسته است پس اينها هم بايد برود زير نظر آنها.
مسال پيوستگى و همسو بودن و هم جهت بودن و هماهنگ بودن غير از اين است كه در رأس اينها يك اراده به صورت متمركز حاكم بشود اين‏طور نيست، ممكن است دو مريد باشد، ممكن است دو تصميم گيرنده باشد اما يكسو و يك جهت. پس شما خواهى نخواهى بالاضطرار ناچاريد تقسيم را بپذيريد هيچ چاره‏اى نداريد و به همين دليل حتى اگر نظام رياستى هم قبول‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 466
كنيد بالاخره وزراء را كه قبول داريد، وزير اقتصاد و دارايى كه نمى‏تواند مسؤول وزير برنامه و بودجه بشود وزير برنامه و بودجه نمى‏تواند مسؤول وزير صنايع بشود، مسؤوليت وزارت اطلاعات را نمى‏توانيد به عهد وزير صنايع قرار بدهيد خواهى نخواهى شما به تقسيم قائليد شد؟ پس پيوستگى دليل حاكم بودن و دستور دادن يك نفر نيست حضرت امام روحى له الفداء هم فرموده‏اند من برداشتم عبارت از اين است «بينى و بين الله» گاهى من بر خودم فشار وارد مى‏كنم كه خدايا برداشت من با منشأ يك طرز تفكر خاصى نشود بعد هر چه بر خودم فشار مى‏آورم مى‏بينم كه اگر بنا بشود مسال دولت را، وزراء را بگوييم اين آقا مسؤول، مسائل ديگر را بگوييم اين آقا مسؤول اين خلاف تمركز است؟ اگر ما آمديم گفتيم دستگاه قضائى اين مسؤولش، دستگاه قانون‏گذارى اين مسؤولش، مگر هم اينها به هم پيوسته نيست؟ مگر در نظام فقهى اسلامى در رأس رهبرى مگر تفكيك هست؟ اين تفكيك قوا براى ما سوغاتى غرب است در نظام اسلامى كه نبوده، در دوران اميرالمؤمنين كه نبوده، در دوران رسول الله هم كه نبوده منتها در اثر تجربيات گوناگونى كه بشر به دست آورده تجرب بدى هم نبوده، تدريجاً آمده‏اند قبول كرده‏اند و اين تقسيم كار به اين معنا است جدا كردن اينها طبيعى است كه دقيقاً هم قبول دارم اگر به صورت يك فرد بشود بله سرعت در كار ممكن است انجام بگيرد اما مى‏دانيد ضعف در كار هم دنبالش هست مى‏دانيد كه هزاران مفاسد به وجود مى‏آورد.
الان اين همه پيشنهاديى كه داده شده، از دانشگاهى داده شده، از طلاب داده شده، از بازارى هم داده شده از همه داده شده بنده معمولًا اينها را دارم در (90%) اين پيشنهادها احتمال خطر وجود دارد شما ملاحظه كنيد در هم آن پيشنهادها روى اين مسأله تكيه شده است در ميزگردها تأكيدشان بر اين است كه حتى افراد معمولى شما را به خدا مبادا دست‏آوردهاى انقلاب مقدس اسلامى را خداى نكرده (با يك حالتى) مبادا از دست بدهيم همين‏طورى كه حاج آقا موسوى اردبيلى اشاره كردند ما نمى‏گوييم تمركز نباشد اما واقع قضيه اين است كه جدا از مصاديق بالاى تزاحم است ما هم قبول داريم هر دو مسأله است، هر دو در اينجا وجود دارد.
بنابراين، بنده از آن كسانى هستم كه با تمركز در فرد رياست جمهورى مخالفم، با تمركز در خود نخست وزيرى هم مخالفم با اين‏كه نخست وزيرى يك كنترلى دارد اما با اين همه باز من مخالفم. براى اين‏كه رأى اعتمادش با مجلس است، عزلش با مجلس مى‏تواند باشد و هست رئيس جمهورى چون مستقيماً از مردم رأى مى‏گيرد به طورطبيعى اگر ما هر روز او را به مجلس بكشيم بد است طبيعى است كه در آنجا كنترل بيشتر است با اين همه باز ما مخالفيم. استدلال من هم همين است محتمل را ما آن قدر قوى مى‏دانيم احتمالش را منجز مى‏دانيم حاج آقا كروبى با آن قيافه و نگاه معصومانه و بزرگوارانه كه ما ارادت داريم طورى اين قضايا را مطرح كردند كه اگر واقعاً الان ما يك نفر را مسؤول بكنيم هم نابسامانى‏ها حل مى‏شود و الله اين‏جورى نيست، به خدا اين‏طور نيست مشكلات در يك فرد و دو فرد بودن نيست، مشكل مالى اين كشور، مادامى كه حل نشده برنامه‏ريزى اين كشور مادامى كه حل نشده، مسائل درآمد اين كشور مادامى كه حل نشده، دخالت‏ها مادامى كه حل نشده دوتا طرز تفكر با اين‏كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 467
رو در روى هم در مجلس، در حوزه بشود خوب است اما در اجرا وقتى كه رو در روى هم قرار بگيرد خنثى كنند همديگر باشد مادامى كه اينها حل نشده يك نفر نباشد ده نفر، ده نفر نباشد دو نفرباشد، دو نفرنباشد يك نفر باشد باز همين مى‏شود ما مشكلات را مگر نمى‏دانيم من آخرين حرفى كه دارم عبارت از اين است كه جورى نباشد كه آنها به علت اين‏كه از رژيم طاغوتى مستبد نگران بودند اين‏گونه تقسيم كار كردند از اين طرف هم ما يك مورد، دو مورد با مشكلات برخورد كرده‏ايم دوباره بياييم همه اين مسائل ارزشى، مردمى، آزادى دادن، بها دادن به مردم را كنار بگذاريم و يقيناً اگر اين قضايا نبود با اين حملات و اين تهاجمات و اين برخوردهاى تهاجمى كه از ناحى گروهك‏ها بوده، جريان‏هاى ديگر براى هر نظامى پيش آمده بود آن نظام ديگر نمانده بود من چون نمى‏خواهم بيشتر از اين وقت بگيرم خلاصه عرض مى‏كنم ما بايد طورى برخورد بكنيم در عين اين‏كه تمركز به معناى اين‏كه ما بدانيم كه اين مسؤول چه كارى است؟ اين را من قبول دارم اگر بنا بشود رئيس جمهور و رياست جمهورى باشد و ما بدانيم كه در مقابل اين قضايا مسؤولند، مسؤوليت كلى هم آن كلى طبيعى رجائى همدانى را ما قبول نداريم خود آقايان هم گفتند كلى طبيعى رجائى همدان اصلًا واقعيت خارجى ندارد ما بياييم بگوييم رياست جمهور يا آن يكى در مقابل ملت مسؤول است اين جنب شعارى دارد، جنب واقعى ندارد مثل شبيه مسؤول بودن هم ماها در مقابل خداوند عالم است اين بعد از عالم برزخ و بعد از رفتن از دنيا تأثيرات خودش را دارد والا ما به دستگاه قضائى نياز نداشتيم، به دستگاه‏هاى ديگر هم نياز نداشتيم كنترل اين مسؤوليت بايد اعمال بشود و بايد شيوه‏اش گفته بشود مادامى كه اين مسأله نباشد ما از تمركز به معنى شخص نمى‏فهميم، از تمركز به معنى مديريت فرد نمى‏فهميم و خواهى نخواهى معناى تمركز عبارت از اين است كه مسؤوليت را با آن حالت خاص و محدود كار معين بكنيد معلوم بشود اين آقا اين مقدار مسؤول است، اين مقدار بايد پاسخگو بشود آن يكى هم همين‏طور و السلام عليكم و رحمة الله و بركاته.
منشى (يزدى)- جناب آقاى هاشمى بفرماييد.
اكبر هاشمى رفسنجانى- بسم الله الرحمن الرحيم. من يك چيزهايى را ميل داشتم آقايان بگويند اگر آنها گفته مى‏شد من ديگر صحبت نمى‏كردم ولى بعضى نكات گفته نشد كه فكر مى‏كنم اگر بگوييم مفيد باشد به نظر من يك مقدار بحث (حالا يا عمداً يا سهواً) مخلوط مى‏شود مثلًا همين بحثى كه اخيراً درست شده كه دارند يك جورى اين عبارات را معنا مى‏كنند كه گويا منظور كميسيون اين بوده كه يك شخصى همه كاره مى‏خواهد مثل زمان مظفر الدين شاه هم كارها را انجام بدهد كميسيون كه يك چنين چيزى نمى‏خواسته بگويد، ما منظور كميسيون را مى‏دانيم، دوتا روش مسلم مورد بحث كميسيون بود يكى اين‏كه در رأس قوه مجريه رئيس جمهور يا نخست وزير را قرار بدهيم با همين وضعى كه هست يعنى وزراء كارشان را بكنند، مجلس كارش را بكند، قو قضائيه كارش را بكند، ارتش و نيروهاى انتظامى جدا باشند، صدا و سيما جدا باشد. حرف اين بود كه رئيس جمهور اين كار باشد يا نخست وزير باشد؟ خوب، اين حالا معنايش اين است كه اين همه كار را بكند اين ديكتاتورى مى‏شود، اين چه مى‏شود،
                        صورت مشروح مذاكرات شوراى بازنگرى قانون اساسى(جلسه‏14-1)، ص: 468
اين چه مى‏شود. خوب، اگر منظور كميسيون اين بوده مخبر كميسيون بيايد بگويد ولى اگر منظور اين نبوده چرا بحث را به جايى ببريم كه نيست يا يك كلمه‏اى انتخاب شده كه ان شاء الله سهو باشد اما اين‏كه اسمش را بگذاريم «رياستى» آن را يك چيز ديگرى بگذاريم اين انصافاً صحيح نيست چون حالا شايد كلمه «رياستى» و «رئيس» الان در جامع ما موقعيت خوبى ندارد خوب، چطور كسى را كه مردم انتخاب مى‏كنند مى‏شود رئيس اما كسى كه به واسطه مثلًا پارلمان انتخابش بكند اين مى‏شود غير رئيس؟
عميد- آقاى هاشمى «رياستى» يك اصطلاح است.
هاشمى رفسنجانى- حالا اصطلاح يك جور ديگرى است شما جمهورى بگوييد، مردمى بگوييد خوب كسى را كه مردم رأى مى‏دهند اين اسمش را مى‏گذاريم نظام رياستى! اما آن كسى كه به واسط نماينده‏ها انتخاب مى‏كنند يا فرض كنيد شخص ديگرى پيشنهاد مى‏كنيم، اين مى‏شود نظام مثلًا يك چيز ديگرى. من مى‏خواهم بگويم مثلًا كلم ديكتاتورى كه آقايان به كار مى‏برند خوب اين در جامعه يك آثار نامطلوبى دارد و در ذهن مردم يك چيزهايى را القاء مى‏كند كه واقعيت ندارد شما واقعاً ببينيد همين چيزهايى كه در اين طرح آمده اگر تصويب بشود واقعاً ما مى‏رويم به طرف ديكتاتورى؟ در نظامى كه رهبرى حضور دارد، قواى مسلح در اختيار رهبرى است، تنفيذ رياست جمهورى با رهبرى است، در حال حاضر ما نظر داريم پيشنهاد بكنيم كه در آينده مجلس بتواند هم از رئيس جمهور (اگر رئيس جمهور يا هر كس ديگر مسؤول شد) به يك نحوى بازخواست بكند حالا يا با نصاب بالاترى بتوانند استيضاحش بكنند حتى در وضع موجود كه مجلس مى‏تواند وزراء او را استيضاح بكند، از دستش بگيرد، رهبر مى‏تواند او را عزل بكند، مجلس مى‏تواند عدم صلاحيتش را صادر بكند، رئيس ديوان عالى كشور مى‏تواند او را غير كافى معرفى بكند، ارتش در اختيارش نيست، پليس در اختيارش نيست، تبليغات كشور در اختيارش نيست و هميشه هم بايد با قانون كار بكند اين چطور ديكتاتورى است؟ اصلًا تصور مى‏شود؟ اما القاء كلم ديكتاتورى به ذهن مردم، معناى واقعى ديكتاتورى همين هست كه يك شاه حاكم بوده هر كارى مى‏خواسته بكند تابع قانون هم نبوده اصلًا معناى ديكتاتورى اين است در جايى كه وزير را مجلس بايد تصويب بكند و وزير هم اگر يك ذره تخلف كرد مجلس مى‏تواند سؤال بكند بعد هم مى‏تواند استيضاح كند، عزلش بكند اين ديگر چه ديكتاتورى است؟! اصلًا جاى اين كلمه نيست يعنى آقايان يك جورى بحث بكنند كه تبعاتى توى جامعه نگذارد كه بعداً دشمنان ما بنشينند بگويند كه خوب رفتند به اين طرف يا آن طرف كه ...
اما حالا اصل بحث: الان بحث اين است يعنى آقايان دربار تقسيم كار اجرايى صحبت كنند، كه ما آن را تقسيم كنيم يا نه بدهيم دست يك نفر با همين تقسيمى كه موجود است يعنى همه وزراء كار خودشان را با همين مسؤوليتى كه وجود دارد بكنند و يك نفر آن بالا باشد كه جوابگو باشد و علاوه بر وزراء مردم بدانند به كى مراجعه كنند مجلس هم بتواند مراجعه بكند، رهبر هم بتواند مراجعه بكند بحث سر اين است حالا ببينيد شما مى‏گوييد تقسيم يعنى چهار قوه كنيد ديگر، همين حالا ما تقسيم كرده‏ايم بخشى از چيزهاى اجرايى را از رئيس قو مجريه (هر كس هست) گرفته‏ايم، در هيچ نظامى هم اين قدر نگرفته‏اند شما ببينيد در آمريكا گرفتند؟
                        صورت مشروح مذاكرات شوراى بازنگرى قانون اساسى(جلسه‏14-1)، ص: 469
در انگليس گرفتند؟ در فرانسه گرفتند؟ در هند گرفتند؟ اصلًا ما دنبال كى هستيم؟
ما دنبال كسى نيستيم خودمان حالا مى‏خواهيم فكرى بكنيم پس بياييم تقسيم بكنيم بگوييم چهار قوه و اصلًا اين پيشنهادى كه آقايان دارند كه به آن شكل توى ذهنشان است: رئيس جمهور بيايد نخست وزير را معرفى كند بعد وزراء در اختيار نخست وزير باشند و نخست وزير آنها را عزل و نصب بكند، بعد در مملكت ديگر رئيس جمهور چه كاره هست؟ باز تقسيم هست عين حالا است ديگر. رئيس جمهور خودش را رئيس قو مجريه مى‏داند و بعد هم بى‏دخالت نخواهد گذاشت، دست از سر نخست وزير هم بر نمى‏دارد، دائماً فشار به او مى‏آورد، خواسته‏هايش را مطرح مى‏كند، او هم مشاورينى دارد، او هم قدرتى دارد، او هم زبانى دارد، او هم حيثيتى دارد آن هم در مقابل مردم مسؤوليت دارد پس كى جواب مشكلات مردم را بدهد؟ ما اينجا نشسته‏ايم نگران يك چيز خيالى كه براى خودمان ساخته‏ايم شده‏ايم و مشكلات مردم را فراموش كرده‏ايم!
همين الان دادستان وزارت بازرگانى را شما ببينيد يعنى من نمونه‏اش را عرض مى‏كنم در شرايطى كه مهم‏ترين مسال كشور ما مسال گرانى و توزيع است، رئيس جمهور و نخست وزير ببينيد چه مدتى است كه نتوانسته‏اند وزير بازرگانى را معرفى كنند خوب جوابش را كى مى‏دهد؟ مجلس چه كرده؟ چه مجازاتى كرده؟ چه مؤاخذه كرده؟ رهبر چه كرده؟ و مردم چه كرده‏اند؟ مردم به كى مراجعه بكنند؟ جواب اين را كى بايد بدهد؟ رهبر دخالت كرد و يك اجازه‏اى به نخست وزير داد يك كسى را نصب كرد، سه ماه بعد نخست وزير با اختيار خودش او را دوباره عزل كرد، الان جواب مردم را كى مى‏دهد؟ كى بايد به مردم جواب بدهد؟ خوب عين همين قضيه هر روز تكرار مى‏شود به هر حال يك نفر بايد در مقابل مردم جوابگو باشد، در مقابل مجلس جوابگو باشد.
اگر نگرانى شما اين است كه مجلس نظارت داشته باشد بله بنده هم هر چه دارم، حيثيتم مال مجلس است و شايد هيچ كس به اندازه من در اين مملكت تعصب مجلس نداشته باشد! من هم طرفدار اين هستم كه حتى رئيس جمهورى را كه مردم انتخابش مى‏كنند مجلس بتواند به يك نحوى (البته نه مثل نخست وزير، يك قدرى بالاتر به خاطر اين‏كه مردم به او رأى داده‏اند) او را بياورد اينجا از او سؤال بكند يا استيضاح بكند در يك مراحل بالايى كه نمايندگان مردم در مجلس بتوانند از يك جهت ديگر نظارت بكنند.
بنابراين ما اصلًا بحث را سر اين ببريم كه مشكلات واقعى مردم را مى‏خواهيم حل بكنيم ما فهميده‏ايم كه اين‏جورى نمى‏توانيم مشكلات مردم را حل بكنيم ما وارد بحث بعدى كه نمى‏خواهيم بشويم آقايان گاهى وارد مى‏شوند كه بگوييم حالا رئيس جمهور باشد يا نخست وزير باشد اگر نخست وزير هم همين كارها را بكند خوب است يعنى اگر اين جمع پذيرفت كه نخست وزير باشد آن مسؤول همين خوب است اگر اين جمع پذيرفت رئيس جمهور باشد اين هم خوب است اما تلفيق به نظر مى‏رسد يك تفكيك جديدى است كه از حالا هم بدتر مى‏شود يعنى حالا ما ديگر چهار قوه نداريم فردا چهار قوه خواهد شد اين تقسيمى كه آقايان بحث تلفيقى كه اينجا كردند و بنابراين خيال مى‏كنم با بعضى از تعبيرات نگرانى‏هايى را به مردم منتقل نكنيم يعنى واقعاً اين‏طور نيست با اين شرايطى كه ما داريم اينجا نه بحث ديكتاتورى است، نه بحث خودكامگى مى‏تواند باشد رئيس جمهورى كه چهار سال يك بار بايد از مردم رأى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 470
بگيرد شما را به خدا تصور بكنيد يك كسى حالا آمده سر كار و 7- 8 ماه طول مى‏كشد تا مسلط بشود، بعد چهار سال ديگر هم كه اگر بخواهد بيايد آن هم براى يك بار ديگر بايد از مردم رأى بگيرد اين در ظرف سه سال با اين مجلس با اين رهبرى، با اين شرايطى كه در كشور هست چگونه مى‏تواند تبديل به ديكتاتور بشود؟ لذا بحث را اين‏جورى نكنيم برويم سراغ چيزهاى ديگر حالا سياسى و اينها هم براى ما اهميت دارد، مثلًا «آزادى» كه بعضى از آقايان مى‏گويند نمى‏دانم چطور تمركز قو مجريه با آزادى مخالفت پيدا مى‏كند؟ يا گاهى اينجا بحث از آمريكا مى‏شود چون مردم ما يك تنفرى از آمريكايى‏ها دارند به يك نحوى قضيه را اين‏جورى كنند كه اين شبيه آمريكايى مى‏شود، آن وقت انگليس كه مادر آمريكا است شما وضع را در انگليس چگونه مى‏بينيد؟ يعنى ما اگر مثل آنها عمل كنيم آن وقت مترقى هستيم؟ مثل آمريكايى‏ها عمل مى‏كنند حالا آن بحث روز بعدى ما است به هر حال بايد تعبيرات را ما مناسب بحث انتخاب بكنيم و متمركز هم روى اين باشيم كه واقعاً يك مسؤول بالا در قو مجريه لازم است يا لازم نيست؟ او فقط در كارها دخالت كند، كار وزير بازرگانى را بكند، كار وزير برنامه و بودجه را بكند، كار وزير صنايع را بكند؟ اصلًا اين مطرح نيست، خوب هر وزيرى كار خودش را مى‏كند در مقابل مجلس هم مسؤول است، نخست وزير يا رئيس جمهور هم مسؤول بالاتر اينها است مجلس هم مى‏تواند اينجا يك وزير را بياورد استيضاح بكند هم مى‏تواند نخست وزير را بياورد هم مى‏تواند رئيس جمهور را بياورد هر يك از آنها را خواست بردارد اينجا بياورد.
بنابراين اگر بحث اين‏جورى بكنيد من خيال مى‏كنم نه آقايان بايد نگران باشند كه ما وارد يك جاى بدى مى‏خواهيم بشويم و آن رأى دادن هم براى آدم آسان‏تر مى‏شود.
آقاى موسوى اردبيلى موافق مشروط بودند من هم نسبت به «تمركز» موافق مشروط هستم.
منشى (يزدى)- بسيار خوب، در مخالفت كسى ديگر اسم ننوشته ولى به عنوان موافق سه چهار نفر ثبت نام كرده‏اند وقت جلسه هم تقريباً تمام شده، جناب آقاى مشكينى و چند نفر از آقايان ديگر هم مطالبى دارند از جمله جناب آقاى آذرى، جناب آقاى مؤمن ...
رئيس (مشكينى)- آقا بحث تتمه دارد، تمام نشده است فردا ان شاء الله ...
نايب رئيس (هاشمى رفسنجانى)- در كل البته بحث ادامه دارد ولى در اين قسمت اگر آقايان منصرف بشوند مى‏توانيم به كليات رأى بگيريم.
مؤمن- من از صحبت كردن منصرفم.
هاشميان- ما مخالف هستيم.
مشكينى- ما هم حرف‏هايى داريم، بنده در مخالفت فردا مى‏خواهم ان شاء الله صحبت بكنم.
منشى (يزدى)- به هر حال اختيار با شما است، پس جلسه را ختم بفرماييد.
                        4- پايان جلسه و تاريخ تشكيل جلسه آينده‏

رئيس- جلسه امروز را ختم مى‏كنيم، جلسه بعد ان شاء الله فردا خواهد بود.
 (جلسه ساعت 15/ 19 پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 471
                        جلسه سيزدهم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و پنج دقيقه روز پنجشنبه چهارم خرداد ماه 1368 هجرى شمسى برابر با نوزدهم شوال المكرم 1409 هجرى قمرى به رياست آيت الله مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- تصويب گزارش كميسيون شمار 2- تمركز در مديريت قو مجريه‏
3- بحث و بررسى پيرامون گزارش كميسيون 2- تمركز در مديريت قوه مجريه‏
4- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 472
                        1- اعلام رسميت جلسه و تلاوت آياتى از كلام الله مجيد

رئيس- بسم الله الرحمن الرحيم. با حضور 18 نفر جلسه رسمى است دستور جلسه را ابلاغ بفرماييد.
منشى (دكتر حسن ابراهيم حبيبى)- بسم الله الرحمن الرحيم. دستور سيزدهمين جلسه عمومى شوراى بازنگرى قانون اساسى بعد از ظهر پنجشنبه 4 خرداد ماه 1368 هجرى شمسى مطابق با نوزدهم شوال المكرم 1409 هجرى شمسى:
1- دنباله رسيدگى به گزارش كميسيون دوم در خصوص مديريت قو مجريه.
2- گزارش شور اول كميسيون چهارم در خصوص تمركز در مديريت صدا و سيما.
3- گزارش شور اول كميسيون چهارم در خصوص راه بازنگرى قانون اساسى جمهورى اسلامى ايران.
رئيس- آقاى نورى چند آيه از كلام الله مجيد را تلاوت كنيد.
 «از آى 1 تا 17 سور مدثر»
                        اللهم صل على محمد و آل محمد

                        اعوذ بالله من الشيطان الرجيم‏

                        بسم الله الرحمن الرحيم‏

ى‏
                        ا أَيهَا الْمُدَّثِّرُ* قُمْ فَأَنْذِرْ* وَرَبَّكَ فَكَبِّرْ* وَثِيابَكَ فَطَهِّرْ* وَالرُّجْزَ فَاهْجُرْ* وَلَا تَمْنُنْ تَسْتَكْثِرُ* وَلِرَبِّكَ فَاصْبِرْ* فَإِذَا نُقِرَ فِى النَّاقُورِ* فَذَلِكَ يوْمَئِذٍ يوْمٌ عَسِيرٌ* عَلَى الْكَافِرِينَ غَيرُ يسِيرٍ* ذَرْنِى وَمَنْ خَلَقْتُ وَحِيدًا* وَجَعَلْتُ لَهُ مَالًا مَمْدُودًا* وَبَنِينَ شُهُودًا* وَمَهَّدْتُ لَهُ تَمْهِيدًا* ثُمَّ يطْمَعُ أَنْ أَزِيدَ* كَلَّا إِنَّهُ كَانَ لِآياتِنَا عَنِيدًا* سَأُرْهِقُهُ صَعُودًا

                         (صدق الله العلى العظيم)

                        حضار: طيب الله‏

                        2- تصويب گزارش كميسيون شمار 2- تمركز در مديريت قو مجريه‏

رئيس- دستور جلسه را بفرماييد.
منشى (يزدى)- دستور دنباله بحث قبلى دربار تمركز در قو مجريه است جناب آقاى هاشميان در مخالفت صحبت مى‏فرمايند.
حسين هاشميان- بسم الله الرحمن الرحيم. بنده به عنوان مخالفت صحبت مى‏كنم با اختيارات قو مجريه چه در انحصار رئيس جمهور باشد و چه نخست وزير باشد، بنده با هر دوى اين جهت مخالف هستم و پيشنهادم راه ميانى است كه بعداً عرض مى‏كنم.
براى نظام ادارى كشور بلكه هر نظام تشكيلاتى كشور يك رأس قرار دارد و يك بدنه و تشكيلات تابع. دنياى متفكر هميشه در اين جهت سير مى‏كند كه بين رأس نظام و بدنه نظام تعادل باشد و نظام را از اين رهگذر از بى‏قوارگى نجات بدهد نظام اجرايى از اين قانون مستثنى نيست يعنى بايد رأس نظام با بدنه نظام تعادل داشته باشد اگر رأس نظام كوچك باشد و بدنه بزرگ، اين كاملًا بى‏تناسب است و قدرت در يك نفر جمع مى‏شود كه اين رأس براى بدنه كوچك است در عين حال ظرف قدرت بزرگى است و همچنين اگر رأس نظام بزرگ باشد با بدنه تناسب نداشته باشد به اين معنا مراكز تصميم‏گيرى زياد باشد اين هم خطرناك است يعنى بر اثر تزاحم‏ها و تضادها اداره كشور مختل مى‏شود و متفكرين دنيا مى‏كوشند كه اين تناسب در اداره كشور و تشكيل نظام رعايت بشود.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 473
بنده در قو مجريه چه در رأس آن نخست وزير و چه رياست جمهورى باشد به گونه‏اى كه با بدنه و تشكيلات تابع نخواند با هر دو بنده مخالفم. ممكن است آن كسى كه مسؤول دستگاه اجرايى هست هم نيتش و هم كارش خوب باشد به عبارت ديگر هم حسن فاعلى دارد و حسن فعلى دارد اين يك شق قضيه است يا ممكن است در مقابل كسى باشد كه نه حسن فاعلى دارد نه حسن فعلى دارد نه نيتش خوب است نه كارش. يا نيتش خوب است، كار خوب نيست حسن فعلى ندارد يا بالعكس. از اين 4 بخشى كه ذكرشد تنها يكى‏اش ايده‏آل است يعنى كسى كه هم نيتش خوب باشد هم كارش. ما نمى‏توانيم براى اين‏كه احتمالًا كسى ممكن است هم كارش خوب باشد و هم نيتش، بياييم قانونى و اصولى را تصويب بكنيم كه در آينده موجب خطرات فراوان بشود حتى آن كسى كه نيتش خوب است و حسن فعلى ممكن است نداشته باشد و ندارد اين هم براى نظام خطر است براى اين‏كه ما هميشه ديده‏ايم اطراف بسيارى از آدم‏هاى خوب را سوء استفاده‏چى‏ها گرفته و شخص را به راهى برده‏اند كه همه ما مذمت مى‏كرديم و مى‏كنيم.
در ميان مراجع ما امام يك انسان استثنايى است، خود ايشان تصميم مى‏گيرد، تحت تأثير اطرافيان نيست، فكر اطرافى را مى‏گيرد بعد انتخاب مى‏كند، ولى در معمول كسانى كه در رأس قدرت هستند مى‏بينيم طرف بسيار خوش نيت است ولى اطرافش را كسانى گرفته‏اند كه به هر حال او را به بيراهه مى‏برند، حسن فعلى را از او مى‏گيرند اين خطر وجود دارد، خطر انحراف هم وجود دارد چون ما قانون را براى امروز كه تصويب نمى‏كنيم اصول را براى امروز كه تصويب نمى‏كنيم يك روزى رئيس جمهورى آمد كه شما همه آن قدرت‏ها را در دستش قرار داديد تقريباً صدا و سيما را هم در دستش قرار داديد آن روز ديگر رهبرى هم مثل امام نخواهد بود كه سيطر قدرت و بزرگى او به گونه‏اى است و به گونه اى هوشيار است كه جلو هم اين انحرافات را مى‏گيرد ولى در آينده (كه معمول اين‏طورى است شما به اين زودى مثل امام نخواهيد داشت.
شما اين‏همه قدرت كه به رئيس جمهور يا نخست وزير مى‏دهيد فردا مزاحم رهبر شما خواهد بود و شما خواهيد گفت كه نه نظام ما طورى است كه ما مجلس داريم، كنترل كننده داريم، چه داريم و چه داريم. شما بدانيد نخست وزير يا رئيس جمهورى كه اين همه قدرت به او داده‏اند اين خطر را دارد كه مجلس را هم او بسازد مگر نظام طاغوتى مجلس نداشت؟ روش پارلمانى نداشت؟ مگر ديكتاتورهايى كه در دنيا هستند همه بدون مجلس دارند ديكتاتورى مى‏كنند؟ مجلس دارند فورماليته را درست مى‏كند ولى مى‏آيد وكيلش را خودش مى‏سازد مجلس هماهنگ براى خودش درست مى‏كند اين كنترل‏ها خوب است اما از اول بايد قدرت توزيع بشود اما نه به گونه‏اى توزيع بشود كه تصميم‏گيرى نشود كرد به گونه‏اى هم قدرت در دست كسى نبايد باشد كه فعال ما يشاء باشد.
خواهيد گفت كه نه او در رأس مسؤول قوه مجريه هست وزراء در حيطه كار خودشان عمل مى‏كنند، استاندارها در حيطه كار خودشان عمل مى‏كنند، مجلس در حيطه كار خودش عمل مى‏كند اين از نظر فرض درست است ولى ما اگر قدرت را عادلانه تقسيم نكنيم به گونه‏اى كه تصميم‏گيرى را دچار مشكل نكند خوب اين خطر هست كه وزراء هم كسانى باشند كه با او باشند وقتى مجلس با 270 نفر آسيب‏پذير است ممكن است وكيل را هم او انتخاب بكند يعنى زمينه‏اى را فراهم كند كه وكلاى طرفدار او به مجلس بيايند وزيرش كه ديگر طبيعى است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 474
ما بايد راه را ببنديم و نگذاريم قدرت در دست كسى باشد كه فقط در يك صورت خوب است كه كارش و نيتش خوب باشد سه بخش ديگر خطر دارد ما براى اين‏كه احتمال مى‏دهيم يكى خوب باشد، نيتش خوب باشد، كارش هم خوب باشد نياييم منافذ خطر را باز بگذاريم. منافذ خطر را بگشاييم (منشى- وقت‏تان تمام شده دو دقيقه هم بيشتر صحبت كرديد) و برادرانى كه استناد كرده‏اند و مى‏فرمايند فرمايش امام اين است كه ما در يك نفر متمركز كنيم، نه ما چنين چيزى را از فرمايش امام نفهميديم حتى امام صريحاً فرمودند كه من در شيوه تمركزها نظرى ندارم. تمركز بله اما شيوه چيست؟ شيوه را بايد اين شورا انتخاب بكند.
آقاى هاشمى فرمودند كه 4 سال بيشتر عمر رياست جمهورى نيست. در دنيا چند كشور بوده كه عمر رياست جمهورى‏شان 4 سال بود بعد تبديل به ابد كردند كم هم نبودند، اول هم آدم‏هاى آزادى‏خواهى بودند بعد به چه دام‏هايى افتادند. و ما وضع موجود را كه ملاحظه مى‏كنيم اين وضع موجود معلول چيست؟ همه‏اش معلول ضعف قانون است؟ بنده معتقدم كه نيست يعنى اگر اين شورا يك كارشناسى بكند وضعى كه ما امروز داريم معلول چيست؟ معلول اين است كه قانون بد نوشته شده؟ بخشى از اينها معلول جنگ است به هر حال نارسايى‏ها را به وجود آورده كه ربطى به قانون ندارد بعضى‏ها معلول تداخل‏ها است. درصد ناچيزى معلول قانون است كه آن هم قابل اصلاح است كه هر دو باشد منتها اختيارات كنترل شده باشد، توزيع عادلانه باشد و من متأسفانه وقتم به ذكر مقدمه گذشت مسائلى را كه يادداشت كرده بودم ان شاءالله اگر توانستم در شور دوم موقع طرح پيشنهادها مى‏گويم و السلام عليكم.
منشى (يزدى)- جناب آقاى مشكينى فرمايشى داريد بفرماييد.
على مشكينى- بسم الله الرحمن الرحيم. الحمد لله الصلوة و السلام على رسوله و آله. ما بايد از گذشته‏هايى كه خودمان بالعيان ديده‏ايم تقريباً كامل تنبه و استفاده را بكنيم و نبايد از نظر فراموش كنيم اين مطلب را، تا حال ديديم كه عدم وحدت و تمركز در قوه قضائيه و مجريه براى ما نتايج خوبى نداشته حداقل موفقيتى در اين سال‏هاى متمادى نداشتيم و بايد مطالبى را انجام مى‏داديم و موفقيت‏هايى پيدا مى‏كرديم.
خلاصه عرض مى‏كنم كه ما بايد براى قوه مجريه يك قدرت كاملى بدهيم، قوه مجريه ما يك قدرتى داشته باشد تا بتواند كار انجام بدهد و اصلاحات انجام بدهد، اين قدرت را بايد داشته باشد هر چقدر قوى‏تر باشد بهتر است منتها از يك طرف قدرت هم گاهى محظوراتى پيدا مى‏كند، در موارد جعل قانون، مثل قوانين الهى بايد طرفين عمل حسن و قبح مصالح و مفاسد سنجيده بشود و بعد قانون جعل بشود. در قدرت دادن به قوه مجريه هم همين جور.
ما بايد ملاحضه كنيم قدرت داشتن مصالح دارد و بايد اين قدرت را تفويض كنيم به قوه مجريه و بعد از يك طرف هم مفاسدش را حساب كنيم او را هم دفع كنيم. اولًا قدرت دادن (كه مسلماً قدرت خيلى نافع است) دو سه راه دارد ما بايد آن راه‏ها را ملاحظه كنيم تا اين قدرت را بتوانيم و به او بدهيم. يك راهش همين است كه از شورايى در بيايد و فردى بشود (يكى از راه‏ها است) تا حال فهميده‏ايم كه از شورايى بودنش يا فرض كنيد كه تعداد داشتن مركزيت ضرر دارد اين يك راه است من معتقدم كه بايد اين راه را ما تصحيح كنيم و ترميم كنيم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 475
راه ديگر براى قدرت بخشيدن به فردى كه در رأس قوه قرار مى‏گيرد انتخاب مردم است بايد اين را هم فراموش نكنيم بايد رئيس (حالا اسم او را مى‏خواهيم رئيس جمهور بگذاريم يا نخست وزير) در رأس قوه مجريه بايد يك فرد باشد و بعداً هم اگر از ما بپرسند ما مى‏گوييم اولى و اليق اين است كه رئيس جمهور اسمش را بگذاريم به هر حال فعلًا نظر اين است كه آن يك فرد بايد باشد و متكى به مردم هم باشد مردم به او رأى بدهند.
راه سومش اين است كه هم وزراء را در اختيار او قرار بدهيم اگر يك چنين فردى را پيدا كرديم و چنين كارى كرديم ما به قو مجريه خودمان تا آن اندازه كه از راه قانون مى‏توانيم انجام بدهيم به او قدرت داديم حالا اين توهمات مى‏شود به اين‏كه قدرت دادى چون انسان است ممكن است فردا خدا نكرده خودكامگى يا هواى نفس، هوس‏هاى انسانى جهات ديگر سبب انحراف او از راه صحيح اسلامى انقلابى بشود اين مسأله را بايد درست حساب كنيم و دقت كنيم بايد اين نكته را هم درست دقت كنيم.
عرض كنم كه در اين راه ما به قانون اساسى نگاه مى‏كنيم مى‏بينيم قانون اساسى جهاتى براى همين ذكر كرده كنترل كرده و كارى كرده كه اصلًا اين توهم (خصوصاً در جو امروز ما) توهم بى‏جايى است اولًا براى همان فرد واحدى كه مى‏خواهيم در رأس قوه قرار بدهيم شرايطى ذكر كرده كه اگر بتوانيم تحفظ كنيم به آن شرايط مثلًا حسن سابقه، امانت و تقوى، ايمان به مبانى جمهورى اسلامى، ايمان به مذهب رسمى كشور داشتن، مدير و مدبر بودن خاصه سوگند غليظ و شديدى كه در پيشگاه قرآن به الله تبارك و تعالى مى‏خورد اينها تقريباً يك كنترل‏هاى داخلى است كه در اصل 115 ما براى آن فرد واحد ملحوظ داشتيم اين يك راه كنترل است منتها از داخل، از راه كنترل خارجى ما مى‏بينيم اين را كه از خارج كاملًا مقيدش كرديم رهبر مى‏تواند از راه مجلس و به درخواست مجلس عزلش كند.
1- به درخواست رئيس قوه قضائيه رهبر مى‏تواند مجلس را عزلش كند.
2- فرماندهى كل قوا در دست رهبر است اگر بخواهد يك چنين فكرهايى در او پيدا بشود كه تسلط ظالمانه اعوذ بالله بر جامعه پيدا بكند با چه نيرويى مى‏خواهد بر جامعه تسلط پيدا كند در صورتى كه فرماندهى در دست ديگران است؟
3- وزرايى كه مى‏خواهد تعيين و با آنها كار كند سلطه رئيس قو مجريه به وسيله وزرا است وزرا به دست مجلس است مجلس به وزراء رأى اعتماد مى‏دهد والا وزراء كه نيروى او نمى‏شوند اين هم يكى.
4- نمايندگان مجلس هر وقتى دلشان بخواهد هيأت وزراء را به استيضاح بكشند، اگر چنان‏چه يك دقت ديدند ...
آذرى قمى- به رئيس هم مى‏شود اخطار آيين‏نامه‏اى كرد؟
منشى (يزدى)- اگر اخطار آيين‏نامه‏اى داريد بفرماييد، ايشان به عنوان موافق صحبت مى‏كنند براى تمركز در فرد.
رئيس (مشكينى)- من به عنوان موافق ...
منشى (يزدى)- اگر خلاف تشخيص دادند آقايان ...
رئيس- بگذاريد عرض كنم مبحث موضوع بحث من تمركز قوه است در يك فرد در
                        صورت مشروح مذاكرات شوراى بازنگرى قانون اساسى(جلسه‏14-1)، ص: 476
مقابل آن‏كه فعلًا هست كه تمركز نيست من براى اين صحبت مى‏كنم، خلاف آيين‏نامه صحبت كردم؟
منشى (يزدى)- بفرماييد اگر خلاف باشد آقايان توجه دارند و تذكر مى‏دهند.
رئيس- من در تمركز صحبت مى‏كنم آقا، از ابتدا مطلبى را مى‏خواهم بگويم ما بايد قو مجريه را در فرد متمركز كنيم حالا اسم فرد را رئيس جمهور يا نخست وزير مى‏خواهيد بگذاريد در مقابل اين كه سابقاً متمركز نبود اينها هم جهاتى است كه كنترل قانونى مى‏شود يك كنترل‏هاى ديگرى هم داريم كه با ملاحظه آنها اطمينان پيدا مى‏كنيم اين فكرها درست نيست اولًا بايد رشد فكرى ملت را قوى كنيم و بحمد الله قوى هم هست و رفته رفته قوى‏تر خواهد شد و اگر ملتى مانند ملت ما بحمد الله آگاه، رشيد، خوب اينها ديگر اجازه نمى‏دهند، آزادى‏شان اجازه نخواهد داد كه يك فردى در رأس قوه مجريه يك دفعه همه اينها را زير يوغ استعمار و استبداد بكشد مردم ما چنين اجازه‏اى را به كسى بعد از اين نخواهند داد شما مطمئن باشيد.
مگر روحانيتى كه در «جوهاى خفقانى كه قدرت‏هاى طاغوتى بر مردم مسلط شده بود، آن روحانيتى كه قدرت پيدا كرد آنها را رفع كند مگر اينها كجا رفته‏اند؟ حوزه‏ها چطور شده‏اند؟ روحانيتى كه فدايى اسلام است، جان خودشان را در راه اسلام فدا مى‏كنند آنها از بين رفته‏اند؟ خوب اينها يك جهتى است كه نمى‏گذارند يك چنين قدرتى پيدا بشود كه بر مردم مسلط بشود افراد ديگر، ارتشى را شما اسلامى كنيد اين سپاه‏تان بحمد الله اسلامى است من خيال مى‏كنم كه هيچ قدرتى الان نمى‏تواند در مقابل ارتش اسلامى، سپاه اسلامى يك ديكتاتورى ايجاد كند در رأس اينها قرار بگيرد با وجود اين‏كه ارتش و سپاه ما اسلامى است مذهبى شدن اطلاعات ما دخيل است كه او نتواند اين كار را انجام بدهد بنابراين ما جومان را امروز حساب مى‏كنيم ارتش‏مان، سپاه‏مان، روحانيت‏مان را همه اينها را وقتى كه من حساب مى‏كنم مى‏بينم كه جو اجازه نمى‏دهد كاملًا دنبال هواى نفس برود پس پيشنهاد بنده اين است كه بايد در برابر اين فرض فعلى كه ما مفاسدى در آن ملاحظه كرديم يك فرد را متمركز كنيم در رأس قو مجريه، يك فرد بايد باشد اين يك فرد در او تمركز داشته باشد كه امام امت دام ظله هم با اين كه مى‏بيند در فعاليت چه جور است فرموده «تمركز» معلوم مى‏شود در مقابل همين يك فرد را هم كه تمركز.
حالا نام‏گذاريش بر آن يك فرد بهتر است كه در دنيا چون رئيس جمهور اسمى، رسمى، عظمتى در دنيا دارد خوب است كه همان اسم را داشته باشد پس تمام نيرو را به او بدهيد متمركز بشود و اسم او هم رئيس جمهور بشود و السلام عليكم و رحمة الله.
منشى (يزدى)- خوب مخالف كس ديگرى نيست، ولى از موافقين نوبت جناب آقاى مؤمن است.
محمد دانش‏زاده (مؤمن)- بسم الله الرحمن الرحيم. بيشتر مطالبى كه من ديروز تصميم گرفتم عرض كنم گفته شده ولى من ديدم كه چند مطلب گفته نشد در عين اين‏كه بحث را بحثى نمى‏دانستم كه اين قدر واقعاً طول بكشد و خيال مى‏كرديم همان دقايق اول مسأله تمام مى‏شود،
                        صورت مشروح مذاكرات شوراى بازنگرى قانون اساسى(جلسه‏14-1)، ص: 477
از اين جهت من مزاحم شدم همان‏طورى كه ظاهراً جناب آقاى خوئينى‏ها فرمودند بحث اين است كه اين اختيارات اساسى كه الان قانون اساسى فعلى ميان دو نفر تقسيم كرده است اين همين‏طور يا با مختصرى كم و زياد به دست 2 نفر باشد و يا اين‏كه متمركز در يك نفر بشود الان اگر رئيس جمهور يك اختيارات اساسى دارد، نخست وزير هم اختيارات اساسى دارد اين به اين معنا نيست كه دخالت كند هر يك از اينها در حوزه مسؤوليت مثلًا وزراء يا مدير كل‏ها يا مسؤولين ديگرى كه كار اساسى در دست‏شان هست.
فعلًا رئيس جمهور نخست وزير را به مجلس معرفى مى‏كند، نخست وزير هم بعد از اين‏كه از مجلس رأى اعتماد گرفت براى وزراى خود از مجلس رأى اعتماد مى‏گيرد و هر كدام برحسب قانون، مسؤوليت‏شان مشخص است.
الان كه نخست وزير وزراء را معرفى مى‏كند و اين كار به دست نخست وزير است، فرض كنيد اگر مسؤول وزارت كشاورزى خواست كارى انجام بدهد مى‏رود جلويش را مى‏گيرد يا فرض كنيد اگر يك جا در حوز مسؤوليت خودش طبق آن‏چه كه قانون اساسى به او محول كرده اين دخالت در كار آن مى‏كند ... اينها كه نيست.
كما اين‏كه وقتى رئيس جمهور وظيفه خودش را انجام داد دخالت كردن در مسؤوليت‏هايى كه قانوناً به ديگران واگذار شده مطرح نيست بلكه آن افراد و مسؤولينى كه در مرتبه متأخره انتخاب شده‏اند، طبق ضوابط آنها مسؤوليت‏هاى خودشان را دارند و «تمركز» ى كه ما مى‏گوييم منظور اين است كه اين كارهاى اساسى توسط يك نفر انجام بشود اين‏كه در كلام بعضى از برادرها بود كه اگر قدرت در يك نفر متمركز بشود ممكن است دخالت كند در حوز مسؤوليت ديگرى، يا مسؤول اجرايى يك برداشتى دارد جلوى عمل او را بگيرد، اين غير از آن معنايى است كه ما درصددش هستيم فعلًا آن‏چه كه صحبت است قطع نظر از اين‏كه آن مسؤول واحد نخست وزير باشد يا رئيس جمهور باشد اين است كه اين كارهاى اساسى توسط يك نفر انجام بشود آن وقت اين توسط يك نفر انجام شدن من تعجب مى‏كنم كه چطور بعضى برادرها اين‏طور به ذهنشان مى‏آوردند و به زبان مى‏آورند كه حضرت امام در اين عبارت‏شان ممكن است كه مقصودشان اين نباشد كه «يك نفر» يعنى مثلًا دو نفر مطرح است، پنج نفر باشد ما بياييم اين وظايف را بين پنج نفر تقسيم كنيم بعد هم بگوييم تمركز در مديريت است تمركز در مديريت يعنى به پنج نفر مسؤوليت! ... چون از يك نفر كه گذشتيم كه اگر يك نفر باشد قطعاً مصداق تمركز است اگر بناى تقسيم مسؤوليت‏ها و مرزبندى مسؤوليت افراد شد چه براى دو نفر بگوييم چه براى ده نفر، مسؤوليت‏هاى اساسى را تقسيم بكنيم.
آيا واقعاً ما به خودمان اجازه مى‏دهيم كه اگر مثلًا بيش از دو نفر شد سه نفر، چهار نفر، پنج نفر، ده نفر شد باز هم بگوييم حضرت امام فرموده‏اند تمركز در مديريت قو اجراييه خوب تمركز درست كرده‏ايم ده نفر هر كدام‏شان حدود مسؤوليت‏هايشان مشخص است دو نفر و ده نفر كه تفاوت نمى‏كند اينها است ...
مسأله استفاده از كلام حضرت امام كه آقايان در دليل توجيهى‏شان انصافاً بسيار خوب از آن استفاده مى‏شود كه نظر حضرت امام اين است كه در يك نفر متمركز بشود منتها اين اين‏طور نيست كه اگر عبارت تعبير شده مديريت قو مجريه در مسؤوليت‏هاى ناشى از آن در يك‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 478
شخص متمركز مى‏شود اين از قبيل تكرار لفظ باشد كه خود تمركز يا متمركز يعنى يك شخص خوب متمركز به معناى جمع مى‏شود است منتها در يك شخص يعنى در يك جا جمع مى‏شود اين نه تكرار عبارت است و نه عبارت عبارت ناسليس است و مسأله ارتباط يك كشور و تصميم‏گيرى‏هايى است كه براى يك كشور هست ارتباط تصميم‏گيرى‏ها با هم كه هر جا تصميم مناسب با آنجا بايد گرفته شود اين معناى به هم پيوستگى قو مجريه و يك مجموعه به هم پيوسته بودنش هست حتى در آن مثالى كه ديروز گفته شد كه فرض بفرماييد كه شهردارى چه ارتباط دارد با صنايع سنگين يا با ذوب آهن اصفهان فرضاً، اتفاقاً در همان مسأله صنايع سنگين و شهردارى خيلى خوب مى‏شود به هم پيوستگى را ديد و مشخص ديد براى اين‏كه خوب همين شهردارى نياز دارد به يك ماشين آلاتى كه از صنايع سنگين بگيرد اگر بنا باشد صنايع سنگين مرتبط نباشد با اين كارى كه شهردارى مى‏خواهد انجام بدهد خوب آن ماشين آلات را به او نمى‏دهد و قهراً ناهماهنگى به وجود مى‏آيد.
هماهنگى در صورتى انجام مى‏گيرد كه يك كسى در رأس باشد براى هر قسمتى متناسب با آن قسمت و هماهنگ با قسمت‏هاى ديگر مسؤولى مشخص بكند و هر كدام اينها را كه قانون موظف مى‏كند با هم هماهنگ باشد و خودش هم (همان‏طورى كه الان نخست وزير هست) مسؤوليت هماهنگى بين اين مسؤولين را عهده‏دار هست بنابراين به نظر مى‏آيد كه مسأله خيلى مشخص باشد.
خلاصه من تعجب مى‏كنم وقتى كه اين مطالب رامى‏شنوم كه چطور با اين‏كه آقايان بحمد الله همه‏شان اهل فضل و دقت هستند به خودشان اجازه مى‏دهند اين تعبيرات را اينجا بكنند! حالا گذشته از اين كه حضرت امام فرموده‏اند بايد متمركز باشد معناى تمركز در مديريت هم اين است كه يك شخص يا يك مجموعه شورايى (البته شورايى هم باشد خوب، در شورا هم باز تمركز مى‏شود ولى خوب شورايى كه بنا است نباشد) تمركز در يك شخص پيدا بكند حالا از فرمان حضرت امام اين مسأله به خوبى استفاده مى‏شود گذشته از اين خوب مسلم است كه اگر دوتا تصميم گيرنده شد در تصميمات اساسى طبع انسان اين‏طور است كه كارى كه به آدم سپرده شد مى‏خواهد آن را خوب انجام بدهد و طبع انسان اين‏طور است كه آن قدر كه به فكر مسؤوليت‏هاى خودش هست به فكر مسؤوليتى كه به ديگرى واگذار شده نيست مگر اين‏كه خود را مسؤول هر قسمت بداند طبعاً وقتى اين‏طور شد اين تقسيم مسؤوليت‏هاى اساسى مثل به وجود آوردن دو دولت مستقل است او در حوز مسؤوليت خودش به طورى كه اصالت را به مسؤوليت‏هاى خودش مى‏دهد بنا مى‏گذارد تصميم‏گيرى بكند او هم در حوز مسؤوليت خودش. نه او به فكر اين است كه كمبودها و ضعف‏هايى كه احياناً آن ديگرى دارد و از آن ساخته است كه بر طرف كند، برطرف كند و نه اين چون با هم ارتباط دارند ديگر پيدا است، احتياج به بيان ندارد آن وقت روى اين حساب اگر بخواهند واقعاً كارها هماهنگ و خوب انجام بشود چاره‏اى جز اين نيست كه در رأس امر يك مدير مسؤول باشد و با قانون‏گذارى و مشخص كردن حدود مسؤوليت‏هاى افراد تحت اين مسؤوليت‏ها و رده‏هاى بعد و نظارت بر صحيح انجام دادن و هماهنگ كردن اينها كارها درست انجام بگيرد من فكر نمى‏كنم كه بيشتر از اين احتياج به صحبت داشته باشد از اين مقدار هم عذر مى‏خواهم. و السلام عليكم و رحمة الله.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 479
رئيس- سلمكم الله.
منشى (يزدى)- چون عرض كردم ديگر مخالفتى نداريم، جناب آقاى عميد كه هشت دقيقه به عنوان مخالف صحبت كرده‏اند، مرقوم فرموده‏اند كه مى‏خواهند در دو دقيقه‏اى كه از وقتشان باقى مانده بود نكاتى را حالا مطرح بفرمايند، آقاى عميد بفرماييد.
عباسعلى عميد- بسم الله الرحمن الرحيم. به خاطر كمبود وقت دو سه نكته است من خيلى سريع عرض مى‏كنم:
نكت اول اين است كه تكيه بيشتر بر نقطه ضعف‏هاى موجود در تقسيم وظايف و اختيارات در قانون اساسى فعلى است و اين به عنوان يك ملاك مورد نظر قرار مى‏گيرد كه دليل هيچ چيزى نيست، اگر نقطه ضعفى در تقسيم اختيارات فعلى هست مى‏شود به جاى آن يك تقسيم‏بندى صحيح‏ترى كه هيچ نقطه ضعفى نداشته باشد ارائه داد اين يك نكته. و نكت دوم اين است كه من باز تأكيد مى‏كنم هر دو طرحى كه ارائه شده مخالفت دارد با مصوبه كه عبارت است از تمركز در شخص واحد يعنى تمركز در شخص واحد الان تصوير روشنى در ذهن ندارد طرح روشنى ندارد فرصت هم نيست كه نظام رياستى كه بر سر زبان‏ها افتاده درست هم توجه نمى‏شود كه نظام رياستى موجود اصلًا اين‏كه در طرح آمده نيست.
و نكت ديگر اين است كه بايد توجه داشته باشيم معناى تمركز قدرت و اختيارات قو مجريه در شخص واحد يعنى شخص واحد حق «وتو» در تمام تصميم‏گيرى‏هايى كه در طول سلسله مراتب قو مجريه هست دارد هر كسى در هر موقعيتى و مقامى در سلسله مراتبى كه مى‏دانيم بدن قو مجريه عظيم‏ترين بدنه قدرت و تشكيلات ادارى در يك نظام هست يك نفر حق «وتو» كردن تمامى تصميمات در طول سلسله مراتب را دارد.
و آخرين نكته‏اى كه من خيلى سريع عرض مى‏كنم اين است كه اگر اجازه بفرماييد خيلى دربسته من يكى كمى غير واضح عرض بكنم! (منشى- وقتتان تمام است خلاصه‏تر بفرماييد) غير از خطر طغيان يا استبداد و امثال اينها كه تكيه مى‏شود و من در عرايضم هيچ روى اين تكيه نكرده‏ام اما اگر چنين چيزى هم باشد خطرناك‏تر از آن چيز ديگرى است كه من خواهش مى‏كنم سروران عنايت كنند و آن خطر تمايلات مكنونى است كه اقليتى الان دنبال فرصت براى ايجاد تضاد در درون نظام ما هستند و ما با متمركز كردن تمامى اختيارات قو مجريه در شخص واحد، اين بهانه را به اين توطئه گران مى‏دهيم كه به خوبى مى‏توانند مثل گذشته‏اى كه ما تجربه كرده‏ايم يك تضاد در درون ايجاد كنند و ارگان‏ها را به هم فرو بريزند. و السلام عليكم.
مشنى (يزدى)- جناب آقاى آذرى بفرماييد.
احمد آذرى قمى- بسم الله الرحمن الرحيم. ما آن موقعى كه در مجلس بوديم در شروع جلسه قرآنى كه مى‏خواندند آياتش را آقاى بيات روى تسلطى كه دارد تعيين مى‏كردند امروز برخلاف توصى آقاى هاشمى آيات عذاب را انتخاب كردن يك فلسفه‏اى دارد فلسفه‏اش هم به نظر من اين باشد كه اينجا جاى حساسى است و بايد واقعاً مصالح كشور را در نظر گرفت و خلاصه به يك وجوه ضعيفى متشبث نشويم كه كار را خلاصه خراب كنيم بحث ما فعلًا روى فرمايش مأموريتى است كه امام به ما محول كرده‏اند همين‏طور كه آقاى مؤمن تعجب كردند من قبلًا تعجب‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 480
كرده بودم كه واقعاً هيچ فكر نمى‏كردم اينجا اين مسأله اين قدر طول بكشد كه تمركز در مديريت معنايش يعنى پخش مديريت باشد اين درست مثل لوطى صالح مى‏ماند! تمركز مديريت و پخش مديريت. اينها با همديگر جمع نمى‏شود تمركز مديريت را يعنى مأموريت محوله را تحت اين لفظ امام به ما احاله فرمودند ديگر اين كلمه را معنا بكنيم ببينيم از آن‏چه استفاده‏اى مى‏كنيم:
 «تمركز» يك مصدر جعلى است ديگر از مركز، مركز هر دايره‏اى هم يك نقطه است نه يك مجموعه‏اى از نقاط كه فاصله‏اش با تمام نقاط محيط دايره بايد يكسان باشد اين اولًا مى‏فهماند كه يك مجموعه‏اى از وظايف هست كه در اين مجموعه وظايف يك نفر بايد مركز باشد يعنى اگر بخواهيم به آن‏چه تحت اين لفظ است تأسى بكنيم عرض كنم كه ما از يك نفر نمى‏توانيم تجاوز بكنيم تمركز در مديريت حالا اين مجموعه وظايف و تكاليف اين مجموعه پيوسته به همديگر باشد يا ناپيوسته باشد هيچ فرق نمى‏كند به نظر من چون تمركز در مديريت اصلًا معنايش اين شد كه يك مجموعه‏اى باشد كه اين مجموعه مى‏تواند يك مدير داشته باشد و اين مجموعه مى‏تواند ده‏تا مدير، بيست‏تا مدير، صدتا مدير داشته باشد و اما اين فرمايشى كه آقايان فرمودند مسأله تقسيم كار من نفى نمى‏كنم، اين تقسيم كار ممكن است نتيج تمركز را بدهد ولى اين غير تمركز است بعبارة الاخر يك وقت امام به ما اين وظيفه را محول كرده بود شما گير كار و اشكالات قو مجريه را بررسى كنيد و بيابيد بعد هم يك راه حلى ارائه بدهيد اين درست است ما بياييم نه، بگوييم با تقسيم كار ما مى‏توانيم اين مشكلاتى را كه در نظر حضرت امام هست و خودمان هم لمس كرده‏ايم به وسيله تقسيم كار از بين ببريم اما اين غير از مفهوم تمركز در مديريت هست تمركز در مديريت معنايش اين نيست پس اين مأموريت محوله به ما، عرض كردم اگر اين بود كه شما اشكالات كار ببينيد و بعد راه حل برايش فكر كنيد خوب بله، ما مى‏رفتيم سراغ چيزى كه غير تمركز باشد مثلًا تقسيم كار، اما بخواهيم ادعا كنيم تقسيم كار اين معناى تمركز را مى‏دهد اين حرف ناجور است خاصيت آن را ممكن است داشته باشد اما عين او نيست من يك نقضى مى‏كنم واقعاً حالا اگر امام مدّ ظله العالى به ما اين مأموريت را داده بود كه آقايان ما گذشتيم از خير سه قوه! بنشينيد يك تمركز در مديريت سه قوه درست كنيد، يعنى گفتم: نگفتم آن سه‏تا قوه را كه خبرگان از هم جدا كرده‏اند شما بياييد يك جا متمركز كنيد آن وقت چكار مى‏كرديد؟ شما مى‏آمديد قو قضائيه را تقسيم به ده‏تا مى‏كرديد؟ قو مجريه را مثلًا ده‏تاى ديگر اضافه مى‏كرديد مقننه را هم ده‏تاى ديگر، اين‏جور بود؟ اين تقسيم كار به اين شكل با تمركز مديريت ... واضح است كه واقعاً جاى تعجب دارد! و اما من منكر اين هستم كه تقسيم كار نتيج تمركز هم بدهد و كميسيون روى اين جهت خوب توجه كرده به اين‏كه گفته مجموعه به هم پيوسته‏اى است، خوب تقسيم كار به اين شكل در امور پيوسته شبهات مصداقيه دارد، حالا فرض بفرماييد در قو قضائيه اين جنب قضائى دارد، جنبه غير قضائى مثلًا ادارى هم دارد خوب، بعضى اوقات روشن است مى‏دهيم به مديرقضائى، بعضى اوقات روشن است مى‏دهيم به آن يكى. اما اگر نه روشن نيست شبهات مصداقيه‏اى دارد يكى مى‏گويد اين جنب آن مى‏چربد يكى مى‏گويد آن جنب اين مى‏چربد معناى به هم پيوستگى اين است ديگر بنابراين اين تقسيم كار در يك همچو جايى كه امور به هم يك پيوستگى دارد شبهات‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 481
مصداقيه‏اى دارد يكى مى‏گويد آن جنبه‏اش مى‏چربد، يكى مى‏گويد آن جنبه‏اش مى‏چربد اينجا نتيج تمركز هم نمى‏دهد و باز مشكل كار به شدت باقى مى‏ماند.
و اما اين‏كه جناب آقاى نخست وزير فرمودند كه اين با شورا هم مى‏سازد يعنى تمركز با شورا هم مى‏سازد بله واقعاً اين‏جور است كه با شورا اگر مى‏سازد خوب ما بياييم دو دفعه همين تمركز قو مجريه يا قضائيه را كه از ما خواسته‏اند يك شورا را فرض كنيد ده‏تاى ديگر هم اضافه بكنيم واقعاً براى ما بين اينهايى كه مى‏گويند بس است 270 تا هر چه جمعيت كشورمان زيادتر بشود خوب اگر مسأله روشن شدن و واضح شدن مطلب است هر چه نماينده بيشتر باشد مطلب بيشتر روشن مى‏شود هر چه بيشتر تعداد شورا بيشتر باشد با هم بيشتر مشورت كنند اين جمله‏اى كه بعضى‏ها اشاره كردند خوب اين را واقعاً نمى‏شود ما برويم، درست است اين را كسى منكر نيست مسأله مشورت اين به واقع نزديك مى‏كند، اين هيچ بحثى ندارد هيچ عاقلى در اين جهت حرفى ندارد ولى به اصطلاح تزاحم بين مصالح است خوب بسيار خوب اين اگر باشد درست است ممكن است مطلب روشن‏تر بشود مخصوصاً اگر با اتفاق آراء.
اما از آن طرف هم وقتى كه به وسيله شورايى بودن لوث مسؤوليت مى‏شود خوب ما آن يكى را مى‏بينيم كه فسادش بيشتراست بنابراين ما آن مفسده را كه تكى هست كه بعد مى‏آيم عرض مى‏كنم، ايشان باز يك جمله‏اى داشتند كه ما برايمان فرق نمى‏كند چه نخست وزير باشد چه رئيس جمهور باشد اين بخواهد در رأس يك جايى قرار بگيرد و خودكامه باشد يعنى همه چيز در اختيار او باشد خودش بدوزد، خودش پاره بكند اين ديكتاتور حسابى در مى‏آيد حالا ايشان هم تصريح كردند چه نخست وزير باشد چه ... من اين را اصلًا انكار تشكيلات معنا مى‏كنم يعنى ما اگر بگوييم كه تشكيلات لازم است معنايش اين است كه يك كسى در رأس مخروط يا پايين‏تر يا مدير كل يا مدير كل استان يا چيز ديگر، اين‏كه در رأس قرار گرفته مديريتش به اين است به قول امام كه دربار رهبر فرمودند اين‏كه بشناسد مهره‏ها را كه اينجا كارا باشند بعد از آن كانال ديگر، كارها را انجام بدهد نه اين‏كه خودش بيايد از بالاى سرش پل بزند امروز به اين كار را محول بكند بعدش خودش بيايد پل بزند يك كارهايى را انجام بدهد بدون اطلاع او خوب اين معلوم است هرج و مرج است اين معلوم است كه ديكتاتور است همه چيز در تويش لازم مى‏آيد اين است كه بايد در يك محدوده خاص، در يك كانال خاصى همين جورى اين كانال برود تا پايين، فراش فلان اداره، يك مدير اداره‏اى اين بايد حتماً آن معاون مربوطه‏اش يا همين‏طور برود زير دستش، اينها بايد از آن طريق كار بكنند ولى بايگانى آن اداره حتماً بايد اين نامه را آنجا ثبت بكند و بعد بيايد مثلًا به وسيله همين جور به اين ترتيب كار انجام بگيرد، اين‏جور نيست كه او يعنى «يفعل ما يشاء» و غيره و اين‏جور باشد اين‏كه درست نيست آقاى بيات فلسفه گفتند ما هم فلسفه بگوييم اين «لَوْ كَانَ فِيهِمَا آلِهَةٌ إِلَّا اللَّهُ لَفَسَدَتَا».
منشى (يزدى)- وقت شما مدتى است تمام شده اگر فلسفه‏تان طول مى‏كشد اصل مطلب‏تان را بفرماييد.
آذرى- دو سه دقيقه اين يك استدلالى است كه خوب در اسفار اگر نظرتان باشد معترض شده‏اند كه خوب آن يك جور ديگر است اما اين‏كه مثل استدلال‏هاى عوامى به ذهن مى‏آيد فوراً
                        صورت مشروح مذاكرات شوراى بازنگرى قانون اساسى(جلسه‏14-1)، ص: 482
اين اشكال مى‏آيد در ذهن خوب اين خداها با اين فرماندارها و بخشدارها، نخست وزيرها و رئيس جمهورها با هم فرق دارند، اينها مى‏توانند با هم بسازند، اينها مى‏توانند با هم بسازند، عاقل‏اند، مشورتى كار مى‏كنند بنابراين آنجا چه هست؟ اين است كه نه مى‏فرمايد كه «لَذَهَبَ كُلُّ إِلَهٍ بِمَا خَلَقَ وَلَعَلَا بَعْضُهُمْ عَلَى بَعْضٍ» على ايحال اين مسأله كه بگوييم ديكتاتورى لازم مى‏آيد نه هيچ ديكتاتورى لازم نمى‏آيد بعد يك چيزى كه در اسلام به آن توجه شده و ما از آن مسأله غفلت داريم، بابا يك صفات شرايط، عدالت، تقوايى در مسؤولين امر از بالا گرفته تا پايين بايد باشد ما خيال مى‏كنيم فقط رهبر است كه بايد عادل باشد اما بعد از او نخست وزيرى (هر كه مى‏خواهد باشد) فاسق باشد، چه باشد، اين‏كه معنا ندارد ما يك قدرى بها براى عدالت، براى تقوا، براى انقلابى بودن به معناى حقيقى بايد براى اينها قائل باشيم اگر ما اين جهات را قائل باشيم و بعد هم مسأله قانونى كه داريم درست مى‏كنيم اين قانون خلاصه دست و پاى اينها را نبندد و مسؤوليت را به اصطلاح از بين نبرد آن وقت ان شاء الله به نتيجه خواهيم رسيد حرف‏هاى ديگرى هم داشتم كه خداحافظ شما.
منشى (يزدى)- جناب آقاى خزعلى بفرماييد.
ابوالقاسم خزعلى- بسم الله الرحمن الرحيم. بحمد الله حرف‏ها گفته شد فقط يك اشارتى به مطالب، اما چرا اين اشاره را لازم دانستم؟ چون گاهى ذهن‏ها بر اثر بيم‏ها و ترس‏ها مفهوم‏هاى روشن را از دست مى‏دهد! و مسلم آقايانى كه اظهار نظر مى‏كنند اهل فضلند و به فضل‏شان معترفيم. اما يك عاقبت انديشى آنها را وادار مى‏كند كه از مفهوم اصيل روشن (اگر جسارت نباشد بگويم) 180 درجه عدول مى‏كنند. حالا آقايان مى‏فرمايند من تعجب مى‏كنم من عرض مى‏كنم 180 درجه عدول كرده‏اند. و آن اين است به ما تذكر داده‏اند كه يك سامانى به قو مجريه داده شود اگر با همين تعبير بود مى‏گفتيم دو راه دارد يكى توزيع كار با مشخص شدن، دوم تمركز بين دو راه يك تيپ اين راه را اختيار مى‏كردند يك تيپ آن راه را، ولى فرمودند تمركز بدهيد يعنى آن راه ديگر را ببنديد بعد ما بگوييم تمركز يعنى توزيع اين اصلًا در مقابل وظيفه ايستادن است! دو راه داشت توزيع با تنظيم يكى هم تمركز.
فرمودند تمركز بدهيد بيم‏هايى البته هست، چون آقايان اهل فضلند مسلم متوجه اين نكته بوده‏اند اما گاهى آن بيم‏ها اينها را وادار مى‏كند كه از حدود خارج بشوند يكى از گنجشك ناراحت بود، خيلى سروصدا مى‏كرد گفت درخت را بياندازيد چون از گنجشك ناراحت بود درخت را مى‏انداخت! درخت تمركز بايد باشد، ترس‏ها را برطرف كنيد بنابراين ما هيچ ترديد نداريم كه وظيفه تمركز است و توزيع كار درش بسته شد.
به ما گفتند تمركز قو مجريه هم يكى است يكى بودن به مقوله اعتبارى نه مقوله فلسفى. يك گل را من برابر مى‏گيرم مى‏گويم يكى است يعنى به نظر واحد عرفى يكى است از نظر فلسفى رنگش كيف مبصر، بويش كيف مشموم، لطافتش كيف ملموس است طرز برگ گل‏هايش اين از مقوله وضع است، خودش از مقوله جوهر است ولى از نظر عرفى مى‏گويند واحد ما بحث‏مان نظر عرفى است ما در حكومت صحبت مى‏كنيم نظام حاكم بر جمهورى اسلامى ايران نظامى است داراى سه قوه فقط تجزيه‏اى است از سه قوه، قو مجريه، قوه مجريه هر كدام از اين مطالب اجرايى را نگاه كنيد همه در زير يك عنوان قو مجريه است اما اگر شما فقط
                        صورت مشروح مذاكرات شوراى بازنگرى قانون اساسى(جلسه‏14-1)، ص: 483
بگوييد صنايع، با بهداشت اين هر كدام سه مسأله‏اند. صنايع سه مسأله است از نظر تخلف مربوط به قو قضائيه است از نظر نياز به قانون احتياج دارد به قو مقننه، از نظر اجرا مال قو مجريه است.
پس تمام اينها از اين ديدگاه، از نظر اجرا واحدند واحد به اين معنايى كه سه قوه داريم و يك قوه قو اجرايى است، يك قوه قو قضائى است، يك قوه قو تقنينى است حالا كه واحد است واحد را مى‏خواهيم تمركز بدهيم به كى بدهيم؟ چه كسى بهتر مى‏تواند انجام بدهد؟ آن كسى كه مجلس از او سؤال مى‏كند يعنى كنترل مى‏كند، خوب اگر به نقطه ديگرى داديم مى‏خواهيم بگوييم بى‏بندوبار، بى‏حساب يا به اندازه‏اى كه مسؤوليت مى‏دهيم به همان اندازه بايست كنترل بشود كه مردم در خطر نباشند؟ اگر كنترل مقدارى كه در قانون است كم است الان شماييد و قانون شما كه تمركز مى‏دهيد به انداز تمركز هم بازپرسى و سؤال كردن را تشديد بكنيد دستتان را نبسته‏اند.
بنابراين ما بايستى قدرت را تمركز بدهيم به دست يك نفر به اندازه تمركز هم بايستى سؤال بكنيم گاهى گفته مى‏شود تمركز دادن يعنى دخالت كردن تا رده پايين، خير مسؤوليت تا رده پايين نه دخالت كردن، شما كه اين نيرو را به دستتان داده‏اند تا آن فرد آخر را شما مسؤوليد يعنى دقيق باشيد فرد صالح انتخاب بكنيد دقيق باشيد افرادى را بگماريد كه تخلف نكنند نه اين‏كه دست شما باز است بياييد آن كارى كه آن كرده «وتو» بكنيد اصلًا «وتو» معنا ندارد با داشتن تشكيلات و قانون حالا من مى‏گويم اگر كسى در رأس بود حق وتو دارد خوب حالا تقسيم مى‏كنيم اين آقا كه حالا به او بعضى كارها را داده‏ايد حق وتو به اين مى‏دهند كه افراد زير دستش هر كارى كردند فورى وتو بكند؟ شما آنجا وتو را محكوم مى‏كنيد بنابراين در موقعى كه به كسى مسؤوليت متمركز مى‏دهد معنايش اين است مسؤول است تا رده‏هاى آخر ديگران را از فكر انداختن از كار انداختن و ديگر مردم دست كار نمى‏كنند به عكس است چون اين آقا مسؤول است تا نيمى از كار را مسؤول بود گفت به آن نيم ديگر من كار ندارم ولو خلل در كار من ايجاد بكند اما حالا كه تمام را داديم مسؤول اين نيم و آن نيم است بايد در مسؤوليت تا رده آخر برود نه در وتو و نه در دخالت برابر و هم عرض بلكه اين كار را محكم‏تر مى‏كند.
اما در بيان بعضى از افراد عزيزمان آمد كه مطلق‏گرايى بد است مطلق‏گرايى اين است كه بگوييم اين آقا دستش باز باشد «فعال ما يشاء حاكم ما يريد» ما اين را درباره رهبر هم نگفتيم و شما از يك قوه مى‏ترسيد سه قوه به رهبر داديد پس آنجا بايد بيشتر بترسيد نه اين را ما به رهبر هم نگفتيم «فعال ما يشاء حاكم ما يريد» بايد طبق قانون اساسى و موازين شرعى همه عمل بكنند اگر نظام زنده است و قانون اساسى دارد و موازين شرع حاكم است هيچ نترسيد اگر خداى ناكرده كه خداوند آن روز را نياورد كه به شرع توجهى نمى‏كنند به قانون اساسى كارى ندارند از توزيع كارهم كارى بر نمى‏آيد بلكه بر اثر توزيع بر نابسامانى بيشتر مى‏افزايد عرضم اين‏كه كار واحد است به مسؤول واحده روى تمركزى كه دادند عرض كردم بيمى است كه آقايان دارند كه نكند تمركز، هيولاى استبداد را در ذهن بياورد جلو اين را بگيريد و در مقابل مجلس، در مقابل ديوان عالى كشور، در مقابل رهبر مسؤوليتش را محكم كنيد دست اين دو مقام را باز بگذاريد اما با بودن ميزان اسلام. با بودن قوانين اساسى ما هيچ خوف و وحشتى نداريم و خيلى نداريم و خيلى هم خودمان را به ترس نياندازيم. ما مردم را سالم مى‏دانيم جلو قلدر را بايد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 484
گرفت و اختلافات‏مان را در الفاظ كم كنيم من يك روايت از متقى هندى دارم، پيغمبر اكرم (ص) فرمود به صياد يعنى آن كسى كه دجال است «اختبات لك خبيئتة» من براى تو روزى را در نظر گرفتم مى‏دانى كدام روز؟ گفت «دخ- به ضم دال» يعنى «يوم تحت سماء بدخان» «دخ» بعد همان جا اصحاب اختلاف كردند گفت «دخ- به فتح دال» يا «دخ» پيغمبر فرمود الان جلو من «دخ» «دخ» مى‏كنيد بعد از من چكار خواهيد كرد؟ حالا ما در تمركز قوا داريم دخ و دخ مى‏كنيم كه تمركز است يا توزيع است تمركز روشن است و ان شاء الله ... و مى‏دانم آقايان اهل فضل هستند و من به همه احترام مى‏گذارم ترس‏ها اينها را به دخ و دخ انداخته. نه نترسيم ما همان دخ (به ضم دال) را ان شاء الله اجرا بكنيم، و السلام عليكم و رحمة الله.
منشى (يزدى)- چون در مخالفت كسى نام ننوشته و در آيين‏نامه هم داريم 100 دقيقه وقت مخالفين است و 100 دقيقه موافقين است و مى‏توانند استفاده جناب آقاى امامى و آقاى امينى هستند و بعد تمام مى‏شود.
ميرحسين موسوى- تعداد موافق و مخالف وقتى كم است صد دقيقه را بين هم‏شان تقسيم كنيد مگر محدوديت در آيين‏نامه باشد.
نايب رئيس (هاشمى رفسنجانى)- در آيين‏نامه نوشته كه هيچ كس بيش از 10 دقيقه نمى‏تواند صحبت كند، دوتا سقف را ما داريم، اگر بخواهيم بايد آيين‏نامه را اصلاح كنيم حتى يك نقطه‏اى ما در مجلس داريم كه اينجا نگذاشته‏اند، آن روز هم ما گفتيم كه بگذاريم گفتيم اگر مخالفى نبود موافق صحبت نكند گفتند كه نه، اينجا چون يك جلسه محدودى است بگذاريد چون ممكن است موافق هم يك توضيحاتى داشته باشد الان همين جور مى‏توانيم بحث كنيم.
منشى (يزدى)- امروز آقاى امامى كاشانى و آقاى محمدى گيلانى و آقاى امينى صحبت مى‏كنند، بفرماييد.
محمد امامى كاشانى- بسم الله الرحمن الرحيم. ده سال تجربه شد و در اين مدت معلوم شد كه در دستگاه اجرايى و در قو مجريه و همچنين در قو قضائيه بالاخره يك نفر بايد حرف آخر را بزند يعنى قو مجريه بايد يك سر داشته باشد نه دو سر، اين تجربه شده است يك نفر آخرين حرف را بايد بگويد نه دو نفر. اگر دوتا سر داشت يك عده‏اى اين طرف مى‏روند، يك عده‏اى آن طرف مى‏روند كارها به هم مى‏ريزد در همين مشكل كه پيش آمد امام فرمودند كه تمركز پيدا كند همين‏طور كه آقايان هم فرمودند معلوم است و در قبل از اين هم حضرت امام در قو قضائيه تقسيم كار را فرمودند، فرمودند تقسيم كار كنيد ولى بعد خودشان فرمودند به قو قضائيه تمركز بدهيد اگر اين تقسيم كار به معنى تمركز بود اين دستور بعدى ديگر چه بود؟ پيدا است كه آن تقسيم كار تمركز نيست آن مشكلى بود مى‏خواستند مشكل راموقتاً به يك جايى، به يك مقدارى حلش بكنند والا معناى تمركز در قو مجريه خيلى واضح است و گاهى مى‏شود بعضى چيزها از شدت ظهور موجب تشكيك مى‏شود به قول معروف بلاتشبيه مى‏گويند درباره حقيقت هستى و حقيقت وجود مى‏گويند از شدت ظهور موجب تشكيك مى‏شود كه در برهان و استدلال مى‏افتد والا اين مسأله واضح است و واقعاً بحث ديكتاتورى را با بحث قانون‏مندى بايد جدا كرد ديكتاتورى يعنى طغيان از قانون است اين يك معناى واضحى است و اين‏كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 485
بعضى از دوستان مى‏فرمايند كه ما در دنيا مى‏بينيم رئيس جمهورها 4 ساله بودند، 5 ساله بودند ولى به 400 سال 500 سال كشيد، بله حق همين‏طور است ولى هيچ كجاى دنيا اين موانع را نداشت، هيچ كجاى دنيا اين تشكيلات را نداشت كجا رهبرى بود؟ كجا پيشنهاد عدم كفايت داده مى‏شد؟ الان هم اگر بنا بشود همين تمركز رأى بياورد كه مصوبه است و بحث در همين است كه على الظاهر بر همين بنا است اين هر چه مى‏شود بايستى ولو اين‏كه همين‏طور كه بعضى از دوستان فرمودند افرادى كه مى‏آيند افراد صالحى هستند سر كار مى‏آيند و اين مردم ما هم مردم روشنى هستند كه افراد صالح را انتخاب مى‏كنند ولى در عين حال از نظر قانون بايد تمام قيدها و بندها و جهاتى كه موانع باشد كه مبادا يك نفر از قانون تخطى بكند بايد به وجود آورد فرض بفرماييد قدرت رهبر را از نظر قانونى بايد خيلى بيشتر كرد و حتى به مجمع تشخيص مصلحت يك اختياراتى داد، نظير اين‏كه پيشنهاد عزل را مثلًا مجمع تشخيص مصلحت به رهبر بكند يا حتى اين معنايى كه شوراى نگهبان صلاحيت كانديدا را در مجلس، در رياست جمهورى بررسى مى‏كند ممكن است ما بگوييم اصلًا در قانون اساسى اين پيشنهادها مال بعد است كه بگوييم دور اول اگر فرض بفرماييد تمركز قو مجريه رأى آورد براى رئيس جمهور، اين معنا مى‏شود كه حتى دو نوبتش را هم جلويش را گرفت گفت نوبت اول اگر رئيس جمهور رياستش تمام شد و خواست نوبت دوم هم رئيس جمهور بشود در نوبت دوم مجمع تشخيص مصلحت مى‏تواند به شوراى نگهبان نظرى بدهد فرض بر اين مبنا كه من براى اين صلاحيت را نمى‏بينم اين مى‏رود به طرف ديكتاتورى. من صلاحيت نمى‏بينم اين تأييد بشود شما تأييدش نكنيد صلاحيتش را تأييد نكنيد اين همه قيدها و بندها از طرف رهبر، از طرف مجمع تشخيص مصلحت حالا به فرمايش بعضى از دوستان آمد و مجلس هم با آن قدرت همسو شد، خوب، مجلس هم كه همسو بشود، ولى بالاخره ما در اين نظام يك مردمى داريم مردم روشن‏بين و يك مراكز مقدسى داريم كه قابل ترديد نيست بالاخره رهبر يك شخصيتى است كه از يك قداست خاصى برخوردار است در مجمع تشخيص مصلحت كسانى را رهبر مى‏گذارد كه آنها از قداست خاصى، بسيارى‏شان يا همه‏شان مثلًا برخوردار باشند هر كدام در مرتبه خودشان اينها چيزهايى است كه اصلًا نمى‏گذارد 4 سال به 40 سال و 40 سال به 400 سال و 400 سال به ابد وارث و وارث و اينها ... بشود اين حرف‏ها نيست بحث سر اين است كه يك نفر آدم بايد سر كار بيايد كه بتواند امور مملكت را درست اداره بكند مشكلى، مانعى، اشكالى چيزى نباشد اين بهانه نكند، آن بهانه نكند وظيفه را به زمين نگذارد بحث اصلًا سر اين است كه مسأله تمركز معلوم است و من عرضى ندارم و السلام عليكم و رحمة الله.
منشى (يزدى)- جناب آقاى گيلانى بفرماييد.
محمد محمدى گيلانى- بسم الله الرحمن الرحيم. و اعتصموا بحبل الله جميعا. وقت امروز مثل اين‏كه خيلى پربركت بوده پنج دقيقه از 4 گذشته بود تازه شروع به تلاوت كلام الله مجيد شد و بحمد الله صحبت‏ها شد و من هفتمين هستم كه دارم صحبت مى‏كنم بيانات آقايان كه ما تضميناتى داريم و براساس آن تضمينات خاطر ما جمع باشد و حتى جناب آقاى خزعلى دخ و دخ را حضور پيامبر اكرم (ص) تذكر دادند كه خطر تهديد مى‏كند اين قرآن كريم از اول نزولش آن تجليلى كه از صحابه رسول الله (ص) مى‏فرمودند و حتى تضمين كردند كه اگر بميرى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 486
تو نميرد اين ورق. اعلام خطر مى‏كردند صحابه رسول الله كه آن همه ازدهاد و تضحيه و قربانى دادند و مورد تجليل قرآن هم واقع شدند «رِجَالٌ لَا تُلْهِيهِمْ تِجَارَةٌ وَلَا بَيعٌ عَنْ ذِكْرِ اللَّهِ» ولى در عين حال مهالك و مساقطى كه در انتظار مسلمين بوده. اين را قرآن با تعبيرات مختلف تذكر مى‏داده بنابراين ما هيچ وقت نمى‏توانيم خاطر جمع باشيم بايد سد ثغور و سد منافذ به قول برادرمان آقاى هاشميان بكنيم اين را طورى بگوييم كه آقا عادله. عادل، عادل. اين قدر عادل‏ها را فريب دادند گول‏شان زدند كه شما آشناتر به تاريخ از بنده هستيد يا خيلى‏ها مثل بنده هستند بنابراين اين بياناتى كه دوستان ارجمند فرمودند اينها برهانى كه نبوده اقناع كننده هم نبوده خود رسول الله و اصحاب رسول الله اينها طولى نكشيد كه بدن اطهر رسول الله را كه روز دوشنبه از دنيا رفت شب چهارشنبه دفن كردند بله، و آنهايى هم كه برگشته بودند دبر الامر فى الليل بياتاً تدبير امر كرده بودند اينها كه برگشتند اذ يبيتون ما لايرضى من القول اينها وقتى برگشته بودند، اينها شنيدند صداى مساحى يعنى بيل و كلنگ كه اميرالمؤمنين و عباس و اينها و چند نفر شبانه جثمان اطهر رسول الله را دفن كرده بودند و داشتند بر مى‏گشتند آنها هم برگشته بودند بله، صداى آن چيز را مى‏شنيدند. ما نمى‏توانيم خاطرمان را اين‏طورى جمع كنيم و بگوييم كه شرايطى در كار است و كم من شرط كه ديگران روى آن شرط خط بطلان كشيده‏اند. فعلًا آن‏چه كه تكليف شرعى ما است شما امناء الله فعلًا در اين مملكت نه در كر زمين هستيد شما امناى آل بيت امناى امام زمان، ارواحنا له الفداء شما هستيد، يعنى خلاصه شديد اينجا بحمد الله داريد تقدير امور مسلمين و تدبير آنها را مى‏خواهيد نقاشى كنيد مخالفى نبوده در تمركز قو مجريه، برادرمان آقاى هاشميان هم مثال خوبى زدند منتها نتيجه معكوس گرفتند كه هر جامعه‏اى سر مى‏خواهد، پيكر مى‏خواهد «مَا خَلْقُكُمْ وَلَا بَعْثُكُمْ إِلَّا كَنَفْسٍ وَاحِدَةٍ» ايشان اشاره به يك بحث علم الاجتماعى كردند وحدة المجتمع و علاقة الفرد به بحثى است خيلى مفصل در علم الاجتماع علاقة الوحدة المجتمع و علاقة الفرد به. رابطه فرد با جامعه چطور است و جامعه به منزله پيكر واحدى است اين را اسلام قبول دارد قرآن قبول دارد اسلام شكل مخصوصى براى حكومت نياورده است هيچ شكل معينى نه به دست جامعه مسلمين داده و مسلم بايد به روش امامت باشد اين جاى ترديد نيست يعنى ولايت مى‏خواهد ولى امر مى‏خواهد امامت مى‏خواهد ظاهراً من خيال مى‏كنم مسأله هم روشن است آقاى حاج حسين آقا هاشميان هم با ما موافق است كه ما رأس مى‏خواهيم منتها به قول ايشان كه رأس خيلى گنده نشود كه پيكر تحمل آن را نداشته باشد متناسب با پيكر بايد رأس باشد «و اعتصموا بحبل الله جميعا» قرآن مى‏فرمايد همه به آن ريسمان واحد چنگ بزنيد اين جاى ترديد نيست خدا رحمت كند آنهايى كه قانون اساسى را ترتيب دادند مردمان متفكرى بودند آنهايى كه گرداننده بودند آنجا روشن كردند كه چرا بايد رياست جمهور (جناب آقاى آذرى به من اشكال نكنند من نمى‏خواهم در رياست صحبت كنم) همان كه آقايان فرمودند تمركز باشد نامش را نخست وزير بگذاريد يا رئيس جمهور اين‏كه آراء بلاواسطه به يك كسى داده مى‏شود و ولايت امور مسلمين به دست خود مسلمين است اگر خود مسلمين به يك كسى قاسمه را دادند بلاواسطه و به يك كسى هم مع الواسطه دادند، بله، حاكميت ملى، اين مثلة القرآنيه كه خود ملى، ملى‏گرايى كفر است كه حضرت امام فرموده مراد حاكميت ملى يعنى ملت مسلمه اين ملت مسلمه قرآن حاكميت امور را به خود آنها را داده و خود
                        صورت مشروح مذاكرات شوراى بازنگرى قانون اساسى(جلسه‏14-1)، ص: 487
آنها اگر يك زعيمى، يك مديرى، يك مجرى را بلاواسطه انتخاب كنند يا مع الواسطه خوب، اين روشن است كه در درجه اول شرعاً آن اولويت دارد و جلو است البته بايد در تحت كنترل واقع بشود اين امنيه‏اى كه ما داريم اين را انجام بدهيم، خداوند تبارك و تعالى در قرآن مجيد مى‏فرمايد «إِنَّ اللَّهَ لَا يغَيرُ مَا بِقَوْمٍ حَتَّى يغَيرُوا مَا بِأَنْفُسِهِمْ». اين‏كه آقاى مشكينى مى‏فرمايند مردم ما چنين و چنان، اگر اين چنين و چنان در مردم ما تغيير پيدا نكند ان شاء الله كشتى ما به اين ساحل مى‏رسد ولى اگر تغيير پيدا كرد رئيس قوا حضرت رهبر است، رئيس قوا خيلى‏ها بودند ولى او را قاپيدند، زمان رضا خان و سردار سپه اين هنوز لَيسَ بوعيد. چطور قاپيد. احمد شاه را گاهى از اوقات در فيلم‏ها نشان مى‏دهند ملاحظه مى‏كنيد كه با چه ذلتى، مگر قاپيد در برد (اخطار كردند كه وقت تمام است) و السلام عليكم و رحمة الله و بركاته.
منشى (يزدى)- ده نفر صحبت كردند ولى چون بعضى‏ها كمتر از ده دقيقه صحبت كردند جمعاً مى‏شود گفت حداكثر پنج دقيقه ديگر وقت از 100 دقيقه باقى است اگر جناب آقاى امينى از اين پنج دقيقه استفاده مى‏فرمايند مى‏توانند صحبت كنند.
امينى- 5 دقيقه براى من كم است.
طاهرى- من حاضرم 5 دقيقه صحبت كنم.
مؤمن- اجازه بدهيد ايشان 5 دقيقه را صحبت بكنند.
نايب رئيس (هاشمى رفسنجانى)- پنج دقيقه از وقت باقى است يكى از آقايان مى‏توانند صحبت كنند در مورد مخبر كميسيون هم تصميم بگيرند من نمى‏دانم آقاى موسوى از تمركز دفاع مى‏كنند يا نه؟ (ميرحسين موسوى- فكر مى‏كنم به جاى مخبر يكى از هيأت رئيسه صحبت كند) اين حق را داريد كه اگر نخواهيد دفاع كنيد كس ديگرى بايد دفاع بكند در مجلس هم ما اين را داريم (هاشميان- در مجلس تصريح دارد در اينجا ندارد) حالا آقاى خامنه‏اى كه رئيس كميسيون هستند آقاى موسوى نايب رئيس به هر حال بايد از كميسيون دفاع بكنند يكى از آقايان را بين خودتان انتخاب كنيد كه دفاع بكنند.
سيد حسن طاهرى خرم‏آبادى- بسم الله الرحمن الرحيم. عرض كنم كه من حرف‏هاى گذشته را كه هيچ لازم نمى‏دانم تكرار بشود يك سؤالى براى من مطرح هست نسبت به برادرانى كه مسأله تقسيم كار را مطرح مى‏كنند و آن سؤال اين است كه اگر تقسيم كار بين رئيس جمهور و نخست وزير طبق همين قانون اساسى كه داشتيم بخواهد انجام بگيرد كه مسلم اين را قبول نداريد براى اين‏كه اين چيزى است كه مورد نظر امام نيست و امام فرموده كارى كنيد كه تمركز پيدا كند و خود آقايان هم قاعدتاً اين را قبول نداريد پس تقسيم كار به يك شكل ديگر بر مى‏گردد تقسيم كار به شكل ديگر كه اين‏جور نباشد كه در قانون اساسى هست خواه ناخواه منحصر مى‏شود در اين‏كه ما بياييم و اختيار انتخاب وزراء را به نخست وزير بدهيم والا براى تقسيم راه ديگرى وجود ندارد نمى‏شود بگوييم انتخاب وزراء با رئيس جمهور، بعد نخست وزير هم مثلًا چه كارى به او بدهيم قاعدتاً اين‏جورى بايد باشد، تقسيم كار كه انتخاب وزراء را به نخست وزير بدهيم كه نخست وزير به مجلس معرفى كند و مجلس هم رأى بدهد بعد يك چيزهايى هم به رئيس جمهور بدهد.
اين‏كه من فهميدم ممكن است چيزى در نظر آقايان باشد كه بعد توضيح بدهند يا بعد از
                        صورت مشروح مذاكرات شوراى بازنگرى قانون اساسى(جلسه‏14-1)، ص: 488
حضورشان استفاده كنيم ولى اين‏كه استفاده مى‏شود وقتى كه آن چيز قبلى نشد خواه ناخواه منحصر مى‏شود در همين كه به عنوان طرح تلفيقى ارائه شده يا يك كمى كم و زيادتر كه انتخاب وزراء با نخست وزير باشد و يك كارهايى كه از قبيل مثلًا امضاى چه و چه اينها را هم به رئيس جمهور بدهيم اين در واقع برگشتش مى‏شود به تمركز مديريت در نخست وزير. فعلًا من درصدد آن جهت نيستم كه در نخست وزير باشد يا در رئيس جمهور ولى برگشت اين مسأله تقسيم كار به اين مى‏شود كه ما تمركز را در نخست وزير درست كنيم والا راه ديگر ندارد اگر ما بخواهيم از قانون اساسى فعلى عدول كنيم و تقسيم كار به اين شكل انجام نشود تقسيم كار فقط در اين است و اين در واقع بر مى‏گردد به آن تمركز يعنى آن‏كه آقايان از آن فرار مى‏كنند همان را منتها بدون توضيح بيان فرمودند به عنوان تقسيم كار. اين همان تمركز در نخست وزير است.
منشى (يزدى)- آقاى خوئينى‏ها توضيح بدهند.
موسوى خوئينى‏ها- بسم الله الرحمن الرحيم. من چون فكر نمى‏كردم كه دفاع از مصوبه كميسيون بر عهده بنده قرار بگيرد لذا اشكالاتى را كه آقايان داشتند يادداشت نكردم و حالا هم به تفصيل در ذهنم نيست همه اشكالاتى كه مخالفين اين بخش از مصوبه در بيانات‏شان فرمودند حالا من از آن چيزى كه در كميسيون تصويب شده دفاع بكنم فكر مى‏كنم خود به خود جواب مطالب مخالفين در آن هست و اگر هر قسمت از اشكالات هم يادم آمد جواب آن را هم عرض مى‏كنم.
آن چيزى كه كميسيون تصويب كرده كه اين هم به عنوان يك اصل در قانون اساسى تصويب نشده، به عنوان مبناى بحث‏هاى آينده است نه اين‏كه ما در كميسيون خواستيم اين را تصويب كنيم به عنوان يك اصل از اصول قانون اساسى كه ببينيم مديريت قو مجريه و مسؤوليت‏هاى ناشى از آن در يك شخص متمركز مى‏شود يعنى اين عبارت بشود يك اصل. ممكن است محتوا و مفهومش در ميان اصول اگر به هر حال اين جلسه پيش رفت و به مصوبه‏اى رسيد در ميان اصول اشراق بشود، پخش بشود كه از مجموعه چند اصل بيرون بيايد كه مسؤوليت قو اجرايى دست يك نفر است پس اين يك مطلب است كه ما نخواستيم اين را به عنوان يك اصل در قانون اساسى بر اصول اضافه كنيم خوب ما از كجا به اين مطلب رسيديم؟ در كميسيون با اكثريت البته. باز حرفم اين است كه اقليت هم همين حرف را قبول دارد حالا به بيانى كه عرض مى‏كنم با اجازه اقليتى كه رأى ندادند آن چيزى كه الان در قانون اساسى ما موجود هست اين است كه مى‏گويد «رئيس جمهور رئيس قو مجريه است» اين خودش يكى از اصول. اين يك مفهومى از نظر حقوقى دارد رئيس معنايش اين است كه يك آقايى آن بالا سر هست هر وقت براى تيمم و تبرك خواستند نگاهى به سيماى مباركش بكنند رئيس يك معنايى دارد در هر دستگاهى، در هر تشكيلاتى، هر كجا كه مى‏گويند يك كسى رئيس است اين يك بار حقوقى دارد چون اين بار حقوقى را دارد پس رئيس جمهور قهراً با اتكاء به اين اصل براى خودش حقوقى در قو مجريه قائل است از طرف ديگر باز طبق همين قانون اساسى نخست وزير رئيس هيأت وزيران است در مقابل مجلس نسبت به اعمال آنها مسؤول است اين هم باز يك مفهوم خاصى دارد از نظر حقوقى و نمى‏شود كسى را بگوييم كه تو در قبال مجلس مسؤول هستى اما حق ندارى و كاره‏اى هم نيستى اگر بناى كارى شد برو از
                        صورت مشروح مذاكرات شوراى بازنگرى قانون اساسى(جلسه‏14-1)، ص: 489
رئيس جمهور اجازه بگير. خوب، اين‏كه نمى‏شود گفت كه برو از رئيس جمهور اجازه بگير و به دستور او عمل كن آن وقت نمى‏شود در مقابل يك جاى ديگر آن را پاسخگو قرار بدهيم اين اشكالات وضعيت موجود در قانون اساسى را دارم عرض مى‏كنم از اين مرحله هم كه رد مى‏شويم در عمل كه چه دليلى براى مطلوب نبودن آن‏چه كه الان در قانون اساسى هست بهتر از اين تجربه چند ساله يعنى اين واقعيت خارجى كه اتفاق افتاده، هيچ ارتباطى به فرد و اشخاص و خصوصيات روحى و اين چيزها هم ندارد كه بياييم ببينيم چرا اين اشكالات بوده است، آيا از قانون اساسى يا از جاى ديگر بوده است؟ ما فعلًا متولى قانون اساسى شده‏ايم در اين بحث هيچ دليل ندارد كه بياييم ببينيم اشكالاتى كه بوده است از ناحيه جنگ چه مقدارش بوده؟ خوب هر مقدارش بوده ما اصلًا اين جلسه‏مان براى بررسى اين مسأله نيست يا بررسى مسائلى از اين قبيل. عللى كه موجب وضعيت اين 10 ساله گذشته بوده ما كه اين قانون اساسى را در جلو روى خودمان داريم مى‏بينيم وقتى اين اصول را در كنار هم قرار مى‏دهيم اين ايجاد اشكال مى‏كند در اداره دستگاه اجرايى كشور و مسؤوليت اين قو مجريه خود اين قانون اساسى ايجاد اشكال مى‏كند حالا مى‏خواهد اشكالات از نواحى ديگر پيدا بشود يا نشود فرض مى‏گيريم اصلًا هيچ اشكالى در دستگاه اجرايى ما نمى‏شد و اتفاق نمى‏افتاد نه از جنگ و نه از جاى ديگر و فقط مى‏ديديم يك اشكال كوچك وجود دارد و آن هم از ناحيه همين 2- 3 تا اصل قانون اساسى است خوب باز هم مى‏نشستيم درست مى‏كرديم اگر كسى ادعا كند كه هيچ قسمتى از اشكالات موجود ارتباطى به قانون اساسى ندارد بلى اين حرفى است كه كسى هم گمان نمى‏كنم ادعا نكرده يا اگر كرد من تا آنجايى كه گوش مى‏كردم دليلى براى اين حرف من نتوانستم پيدا كنم از بيان آقايان كه گفته باشند هيچ بخشى از اشكالات موجود در قو مجريه هيچ ارتباطى به قانون اساسى ندارد اگر همچو چيزى اثبات مى‏شد خوب بحث را مى‏بستيم پس قبول داريم ولو فى الجمله بخشى از اشكالات مربوط به اين اصول است حالا اين اصول را ما مى‏خواهيم به نحوى اصلاح كنيم كه اين اشكالات برطرف بشود يعنى اين‏طور نباشد كه در اداره دستگاه اجرايى رئيس جمهور به اتكاء بخشى از اصول بگويد من مسؤول هستم و چون من مسؤول هستم پس نمى‏توانم نگاه كنم اوضاع كشور به هر كيفيتى بچرخد، هر اشكالى پيدا بشود و به مردم هم بگويم كه به من ربطى ندارد چون نخست وزير رئيس هيأت وزيران است و چون نخست وزير مسؤول است در مقابل مجلس نسبت به اعمال وزراء و كارهايى كه آنها انجام مى‏دهند آن هم نمى‏تواند بگويد كه خوب رئيس جمهور، رئيس قو مجريه است، بنده هيچ دخالتى و مسؤوليتى ندارم، پاسخگو هم نيستم، خير، مى‏كشند و از او سؤال مى‏كنند خوب اين وضعيت موجود در قانون اساسى را مى‏خواهم به نحوى حل بكنيم كه معلوم باشد رئيس جمهور مسؤول آن است يا نخست وزير؟ البته راه سوم ممكن است در عالم فرض و خيال پيدا بشود حالا من كه خودم يك راه صحيح معقولى كه غير از اين دو راه باشد پيدا نكرده‏ام يك راه ديگرى هم تصورش هست در كميسيون چون اصلًا رأى نياورد آن را در گزارش نياورديم يك بار در گزارش آورده بوديم در گزارشى كه اصلاح كرديم حذفش كرديم كه حالا در توضيح عرض مى‏كنيم ولى در واقع 3 حالت را ما در نظر گرفتيم يكى از آنها در كميسيون يك رأى هم نداشت لذا آن را مى‏گوييم قابل عرضه نيست، خودمان هم قبولش نداريم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 490
حسين هاشميان- گزارش اصل تمركز بوده و بايد از همين بگويند.
نايب رئيس- خوب ايشان هم دارد از تمركز مى‏گويد.
موسوى خوئينى‏ها- بنده از آن وضعيت موجود كه به نظر كميسيون داراى اشكال است از آنجا شروع كردم بحث را ضمناً اين كم لطفى را هم آقاى هاشميان نكنند چون هر چه گوش كردم برادرانى كه چه در مخالفت و چه در موافقت (همه نه بعضى‏هايشان) صحبت مى‏كردند درست وارد آن دوتا بخش ديگر شدند يعنى بعضى‏ها درست در دفاع از اصل تمركز دفاع از رياستى مى‏كردند بعضى‏ها هم در ردش صحبت مى‏كردند يعنى در رد طرح رياستى. خوب شما كه تا آنجاهاى بحث رفته‏ايد حالا اگر من هم گاهى در بحثم پايم را آنجا گذاشتم شما خيلى ايراد نگيريد و من هنوز فكر نمى‏كنم وارد آنجا شده باشم خوب، پس ما مى‏خواهيم بگوييم كه اين وضعيت موجود قانون اساسى كه اين وضع را پيش آورده كه نه رئيس جمهور مسؤول است كه يقه او را بگيريم و هم او هم حق داشته باشد كه امور اجرايى كشور را تمشيت كند و اداره كند و مشكلات را برطرف كند، تصميم بگيرد، برنامه‏ريزى كند و هر كارى كه بايد براى اداره امور انجام بدهد چه قوانينى كه نياز دارد به مجلس بياورد و چه ساير ابزارى كه بايد براى اداره امور اجرايى فراهم كند در وضعيت موجود و نه نخست وزير اين حالت را دارد هيچ يك از اين دوتا اين قدرت را به تنهايى ندارند كه ما از آنها بخواهيم حالا كه شما قدرت داريد چرا انجام نمى‏دهيد؟ ما الان وقتى يك وزارتخانه‏مان وزير ندارد بالاخره بگوييم چه كسى اين كار را نمى‏كند؟ هيچ كس را هم نمى‏شود آورد اينجا محاكمه كرد، مؤاخذه كرد، ديروز در بحث اول هم عرض كردم بالاخره هر كسى براساس آن تكاليفى كه بر عهده خودش هست و تشخيصى كه دارد و دركى كه دارد خودش را مسؤول مى‏داند مى‏گويد من به اين كيفيت را اصلًا شرعاً جايز نمى‏دانم، آن يكى هم مى‏گويد من هم شرعاً جايز نمى‏دانم خوب اين اختلاف در اجتهاد هم كه الحمد لله فراوان است پس بنابراين به هيچ كس نمى‏شود گفت تو بى‏خود اجتهاد مى‏كنى، بى‏خود اين را خلاف شرع مى‏دانى. مى‏خواهيم اين وضع را درست كنيم يا نمى‏خواهيم؟ يعنى هيچ برادرى نيامد بگويد همين كه الان هست خيلى خوب است اصلًا هيچ دستش نزنيد كه اصلًا اگر چنين چيزى بود من فكر مى‏كنم حضرت امام چيزى در اين مقوله اصلًا تكليف نمى‏كرد بر اين شورا. شما فكر مى‏كنيد كه امام كه در اين نامه‏شان فرمودند كه اين مسائل را مورد بحث قرار بدهيد مثلًا همان‏طور كه راجع به رهبرى هست موضوعاتى كه ايشان فرمودند رويش بحث كنيد راجع به رهبرى اين‏طور هيچ تفسير مى‏كنيد شما يعنى همين كه هست باشد يعنى در رابطه با رهبرى همين كه هست بياييد دو مرتبه همين را تصويب كنيد يعنى اين‏كه هست من به نظرم مى‏آيد اشكال دارد اين اشكالش را برطرف كنيد حالا در آنجا خود ايشان يكى دو نكته را فرمودند اما در بقيه قسمت‏ها نفرمودند يا به قول بعضى از برادران كه فرمودند تمركز در مديريت قو قضائيه را بحث كنيد يعنى احياناً برويد شوراى 5 نفرى را 8 نفرى‏اش كنيد، 9 نفرى‏اش كنيد اين را خواسته‏اند بفرمايند؟ خيلى بعيد مى‏دانم كه كسى تفوه كند كه معنى اين كلام حضرت امام و بيان ايشان يك چنين چيزى باشد يعنى اين‏كه هست شورايى است، اين درست نيست شورايى را برداريم بگوييم نه مقصود شوراى 5 نفرى است كه برداريد اما 15 نفرى‏اش خوب است همچو معنايى كه نمى‏كنيد از اين جمله. تمركز در مديريت صدا و سيما يعنى به جاى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 491
يك نفر مدير عامل حالا 3 تا مدير عامل بگذاريد، همچو چيزى معنا مى‏كنيد؟ هرگز چنين معنايى نمى‏كنيد خوب، چطور مى‏رسيم به تمركز در مديريت قو مجريه، يك دفعه معنايش غير از اين مى‏شود خوب اين چيزى كه الان در قانون اساسى هست اين به نحوى تقسيم است همين كه الان هست اصلًا تقسيم است يعنى از يك طرف رئيس جمهور اولًا نخست وزير را پيشنهاد مى‏دهد به مجلس يعنى دخالت در قو مجريه در حدى كه نخست وزيرش را او معرفى مى‏كند كه شما به هر مديرى هم در اين كشور مراجعه كنيد كه ناله مى‏كند از بى‏اختيارى، مى‏گوييم چه مى‏خواهيد حالا؟ مى‏گويد آقا من مى‏خواهم چهارتا آدم بياورم بگذارم در فلان كار و فلان كار به من اجازه نمى‏دهد يعنى بيشترين مسأله در اين‏كه حق داشته باشد دخالت كند، تصميم بگيرد يعنى آن عناصرى را كه خودش آنها را لايق براى كار مى‏داند بتواند در رأس يك كارى بگذارد بيشتر اين را معمولًا مديران در آنجايى كه بحث اختيار مى‏شود و اين‏كه حق داشته باشند اين را مى‏خواهند والا هيچ مديرى اين‏كه مى‏گويد من اختيار ندارم نمى‏خواهد بگويد اداره يك مجموعه‏اى را به عهده بنده بگذاريد تا آن آخرين رده مديريت و حتى پايين‏تر از مديريت كه تعبير ديگرى بايد از آن كرد، تا آن كوچك‏ترين و جزئى‏ترين كارها را خودم مى‏خواهم انجام بدهم اساساً در مملكت هيچ مسؤولى از اين مشكله ناله نمى‏كند كه به من اجازه نمى‏دهند، مثلًا شهردار هيچ وقت نمى‏گويد به من اجازه نمى‏دهند خودم بروم آشغال‏ها را جمع كنم اصلًا اين چه وضعى شد؟ اين چه مديريتى است به خود من اجازه نمى‏دهند بروم اين كارها را ... كى همچو چيزى است؟ يا در وزارت صنايع مثلًا وزير صنايع مى‏گويد بابا ما اصلًا هيچ اختيار نداريم، دستمان بسته است، مى‏گوييم حالا شما چه مى‏خواهيد؟ مى‏گويد مثلًا در فلان شهر اداره‏اى كه مربوط هست نمى‏گذارند من خودم بروم كارهاى آنجا را انجام بدهم آخر اين‏كه گفته مى‏شود مسؤوليت متمركز باشد هيچ كس از آن اين معنا را استفاده نمى‏كرده تا مخالفين حمله كردند به اين‏كه اين مديريت متمركز يعنى يك نفر تمام امور و ازمه كارها به دستش يعنى خودش برود انجام بدهد، نگذارد كوچك‏ترين مأمورش آن كارش را انجام بدهد اصلًا معنى تمركز در مديريت هيچ گاه چنين چيزى از حاشيه‏اش هم در نمى‏آيد تا برادران اين را به عنوان نقطه ضعف اين مصوبه گرفتند و بر آن تاختند خوب بنابراين آن تعبيرى كه ايشان فرمودند تمركز در قو مجريه، بنده اگر بودم و هر كسى اين جمله را مى‏ديد كه حضرت امام فرموده‏اند، اين‏طور برداشت مى‏كرد كه امام اين قانون اساسى جلو رويشان بوده 7- 8- 10 سال هم تجربه جلو رويشان بوده اين وضع را وضع خوبى نمى‏دانند و اين وضع را هم كه وضع خوبى نمى‏دانند نه از باب اين‏كه چون 2 نفر است بد است اگر 5 نفر بشود خوب است نفرموده‏اند اين‏كه الان در قانون اساسى است خوب نيست چون 2 نفر در مسؤوليت‏ها و مديريت‏ها دخالت دارند، اگر 5 نفر مى‏شد خيلى خوب بود امام اين را هم نمى‏خواهند بفرمايند اين وضع خوب نيست را فرموده‏اند در جهت تمركز برويد فكر كنيد خوب، پس يعنى برداشت حضرت امام اين است آن چيزى كه الان در قانون اساسى هست تمركز نيست (معنايش اين است ديگر) آن‏كه هست چيست كه اسمش هم تمركز نيست؟ آن‏كه هست عبارت از اين است كه يك خرده‏اش را رئيس جمهور مى‏گويد من هستم، من بايد تصميم بگيرم در بسيارى از مسائل مهم، آن طرفش هم نخست وزير مى‏گويد من رئيس هيأت وزيران هستم. پس اين‏كه امام‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 492
فرموده‏اند اين‏كه هست تمركز نيست يعنى دو نفر، بگوييم پس 4 نفر مى‏شود تمركز؟ اين خيلى استنباط عجيب و غريبى مى‏شود خوب، پس اين‏كه هست تمركز نيست يعنى برويم به سمت تمركز. تمركز هم يعنى مسؤوليت قو مجريه دست يك نفر باشد من فكر نمى‏كنم كه تا اينجاى بحث جاى شك و شبهه باشد مگر همان نكته‏اى كه بيم از آن مسأله كه البته بنده هم از همان‏هايى هستم كه بيم دارم لذا در طرح بعدى به آن نتيجه‏اى كه ممكن است بعضى از برادران كه به اصل تمركز در مديريت رأى مى‏دهند بنده هنوز به آنجا نرسيده باشم اما من هر چه فكر مى‏كنم هيچ تناقضى نيست بين اين مصوبه اول ما كه گفته‏ايم ما تمركز در قو مجريه را كار صحيحى مى‏دانيم و بين اين‏كه آن دوشيوه هيچ كدام رأى نياورده يعنى 4 تا رأى نياورده. اين معنايش اين است كه ما در تمركز همه با هم (اكثريت را دارم عرض مى‏كنم) 4 نفر تمركز را رأى داده‏ايم در شيوه تمركز رأى 4 تا نشده. اين‏طور نبوده كه بگويند پس تويى كه در آنجا رأى داده‏اى بايد در دومى هم رأى مى‏دادى. اگر اين حرف را كسى بزند پس معنايش اين است ما در همين مصوبه تمام كارها را انجام داده‏ايم يعنى وقتى به اصل تمركز رأى داديم يعنى به مطلق كه رأى داديم آن مقيدش را هم مشخص كرده‏ايم به تمام اگر رأى داديم تمام آن خصوصيات را هم قبول كرديم ما يك چيزى را (شايد مى‏شود گفت به صورت يك قضيه مهمله است) ما يك چيزى را قبول كرديم به عنوان تمركز يك شكلش اين است كه اسمش را مى‏گويند رياستى كه آقاى هاشمى بدشان مى‏آيد يكى‏اش كابينه‏اى است يكى را هم حالا يك اسم ديگرى برايش بگذاريد پس منافات ندارد كه ما آن را قبول كرده‏ايم اما در اين شقوق مسأله و شيوه‏ها نتوانسته‏ايم به تعداد رأى به اندازه كافى برسيم خوب در تمركر در قو مجريه با همان دو شقى هم كه بعداً ما در طرح‏مان آورده‏ايم ببينيم آيا اين تمركز در هر يك از آن دو شق مى‏گنجد يا نه؟ به بد و خوبش كارى ندارم كه آقايان بفرمايند وارد آن بحث شده‏ايد من مى‏خواهم بگويم ما كه به تمركز رأى داده‏ايم هم تمركز در طرح اول هست هم تمركز در طرح دوم اول گفته‏ايم رئيس جمهور بعد از آن‏كه انتخاب شد رئيس قو مجريه است وزرائش را به مجلس معرفى مى‏كند خوب، حالا البته ممكن است بعضى از برادران مى‏گفتند كه همين جايش هم مى‏شود غير متمركز كه مجلس را دخالت بدهيم نه، حالا اين مقدار را فكر نمى‏كنيم كسى بگويد كه منافات با تمركز دارد چرا؟ براى اين‏كه بحث تمركز در مديريت است حالا ما كه قبل از رأى مجلس نمى‏خواهيم بگوييم شروع به كارى بكنيد، مجلس هم بالاخره مى‏خواهد رأى بگيرد مجلس كه نمى‏تواند بگويد اصلًا بنده به وزراء نمى‏خواهم رأى بدهم فعلًا دلم مى‏خواهد به وزراء رأى بدهم اگر مجلس چنين حقى داشت كه بگويد آقاى رئيس جمهور يكى دو سال اصلًا ما حوصله رأى دادن به وزراء را نداريم مى‏گفتيم بابا اين چه تمركزى در قو مجريه است كه رئيس جمهور مى‏خواهد مملكت را اداره كند، وزير مى‏خواهد، نمايندگان مجلس مى‏گويند ما فعلًا رأى نمى‏دهيم همچو بحثى كه نيست مجلس موظف است بعد از آن‏كه رئيس جمهور وزراء خودش را معرفى كرد رأى بدهد حالا حدش اين است كه مى‏گويد اين 5 نفر را قبول ندارم يك 5 نفر ديگر بياور، خوب 5 نفرديگر مى‏آورد بالاخره يك روز دو روز يك هفته دو هفته مجلس انتخاب خودش را خواهد كرد رأى هم خواهد داد. مديريت از اينجا به بعد شروع مى‏شود يعنى اين‏كه ما مى‏گوييم تمركز در قو مجريه پس اين‏كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 493
نقض بكنند كه اگر شما دنبال تمركز هستيد پس مجلس را هم حذف كنيد، خير مى‏شود دنبال تمركز باشيم اما مجلس هم سر جاى خودش باشد پس اين نقض نيست يعنى يك اشكالاتى كه اصلًا وارد نيست بعضى از برادران مخالف آنجا را شروع مى‏كنند و مرتب هم بر آن مى‏تازند اصلًا كسى همچو حرفى نزده بود خوب، رئيس جمهور بعد از آن‏كه وزراء خودش را از مجلس برايشان رأى گرفت كار را شروع مى‏كند و تمام مسؤوليت هم بر عهده او است نه تمام كارهايى كه در قو اجرايى كشور مى‏خواهد بشود او بايد برود انجام بدهد.
منشى (يزدى)- همان‏طور كه در اصل بحث، تقسيم فرموديد بحث را روى آن قسمت اول كه تمركز در يك شخص يعنى مديريت قو مجريه متمركز در يك شخص است جداً فرموديد از اين دو نوع، در دفاع هم مناسب است كه جدا بشود اگر دفاع از قسمت اول تمام شده دفاع از يكى از اين دو نوع را باز اينجا وارد نكنيد.
موسوى خوئينى‏ها- من از آن دو شيوه از هيچ كدام دفاع نمى‏كنم مى‏خواهم بگويم در هر دو تمركز وجود دارد.
نايب رئيس (هاشمى)- من هم قبول دارم اما يك تذكر ديگرى آقايان دادند جناب‏عالى اگر بنا داريد از همه وقت استفاده كنيد ما تنفس بدهيم اگر فكر مى‏كنيد زودتر تمام مى‏شود تنفس ندهيم.
موسوى خوئينى‏ها- بنده خودم خيلى اصلًا نياز نمى‏بينم به صحبت.
نايب رئيس (سيد على خامنه‏اى)- همين هم هست.
موسوى خوئينى‏ها- ولى من خوب چه كنم كه خيلى آقايان صحبت كردند.
عميد زنجانى- اين را جواب بدهيد ديگر بقيه را احتياج ندارد جواب بدهيد.
سيد على خامنه‏اى- حرف منطقى همين جور است وقتى يك كلمه انسان گفت ديگر احتياجى نيست.
موسوى خوئينى‏ها- ى عنى آدم حرف درستش را وقتى خوب از آن دفاع مى‏كند اشكال‏ها به حذافيره از ميان برداشته مى‏شود بسيار خوب، چشم من حالا يكى 2- 3 جمله عرض مى‏كنم فكر مى‏كنم كه ...
نايب رئيس- نه، ما حرف شما را نمى‏خواهيم محدود كنيم بفرماييد.
موسوى خوئينى‏ها- پس هم در آن طرح اول مى‏بينيم تمركز وجود دارد و آن چيزى كه در قانون اساسى هم هست آن نيست يعنى آن دستور امام ... بنده البته حالا اينجا معذرت مى‏خواهم كه مرتب تكيه مى‏شد كه امام فرمودند بنده مى‏گويم اصلًا چرا ما با قضيه اين‏طورى برخورد مى‏كنيم كه امام جمعى از عقلاى قوم را انتخاب فرمودند كه شما بنشينيد اين مسأله را بررسى كنيد ما مرتب حالتى به آن مى‏دهيم كانه يك تعبدى است در اينجا يعنى ما چون امام فرمودند تمركز مى‏گوييم خيلى خوب باشد تمركز. خود ما داريم بررسى مى‏كنيم مى‏بينيم آن چيزى كه امام فرمودند تمركز همان مطلب درستى است، نه اين‏كه چون امام فرموده‏اند بلى، البته مسلم است اگر ايشان دستور مى‏فرمودند كه بايد تمركز باشد خوب عمل مى‏شد اصلًا ديگر ما بحثى نمى‏كرديم هيچ يك از آقايانى هم كه تشريف دارند بحث نمى‏كردند. اين همه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 494
كه ما وقت صرف مى‏كنيم اينجا حالا چرا هى تكيه مى‏كنيم روى اين‏كه ... من البته معذرت مى‏خواهم اين تعبير را گفتم چرا تكيه مى‏كنيم كه امام فرموده‏اند اين‏طور امام فرموده‏اند اين‏طور، خوب خود ما هم داريم بررسى مى‏كنيم همه، بنده اعتقادم بر اين است حتى مخالفين محترمى كه در كميسيون رأى ندادند آنها هم همين را قبول دارند كه بنده دارم عرض مى‏كنم به دليل اين‏كه آن طرح را تصويب كردند يعنى آن برادرانى كه با اصل تمركز موافقت نكردند خوب به آن طرح دوم ما كه 4 تا رأى نياورده ولى 3 تا رأى آورده به آن رأى دادند و آن غير از آن چيزى است كه الان در قانون اساسى ما هست پس اجماع مركب است در واقع آنها هم قبولش كرده‏اند خوب آن‏كه در طرح رياستى است اين است كه رئيس جمهور مسؤول كار است، وزراء در اختيارش هستند لكن قانون در وظايف وزراء را تعيين كرده ما مى‏توانيم اصلًا بگوييم همچنان كه در قوانين اساسى بعضى از كشورها هست كه وزراء اگر در حوزه مسؤوليت‏شان كارى برخلاف وظايف و قوانين بود، رئيس جمهور دستور داد، انجام ندهند اين‏طور نيست كه رئيس جمهور آنچنان قدرتش مطلق باشد كه در هر رد تشكيلاتى بگويد همين را كه من مى‏گويم بايد عمل بشود نه، اين‏طورنيست حالا برايش هم مى‏شود راه‏هايى را پيش‏بينى كرد.
و همچنين در طرح دوم كه اسمش را ما طرح تلفيقى گذاشته‏ايم، آنجا هم تمركز هست و حالا آن را عرض مى‏كنم اينجا يك طرحى هم وجود داشت چون هيچ رأى نداشت، ما آن را نياورديم اما باز من مى‏خواهم آن را بياورم تا معلوم بشود كه مخالفين ما قبول داشتند كه در آنجا تمركز هست منتها به دليل ديگر آن را رد كردند از جمله خود بنده. و آن اين بود كه تمام مسؤوليت با نخست وزير باشد و رئيس جمهور، تشريفاتى صرف باشد همه قبول داشتيم كه اين تمركز است يعنى تمام مسؤوليت با نخست وزير، نخست وزير از مجلس رأى مى‏گيرد، سپس وزراء را به مجلس معرفى مى‏كند، از آنها هم رأى مى‏گيرد فقط و فقط نخست وزير مسؤول قو مجريه كشور است، رئيس جمهور، تشريفاتى محض است همه قبول داشتيم كه اين تمركز است منتها علت اين‏كه ما رأى نداديم، گفتيم اين چه كارى است براى يك رئيس جمهور، از مردم رأى بگيريم بعد تشريفات محض و هيچ كارى هم نداشته باشد و از آن طرف هم مجلس بخواهد انتخاب بكند به هر حال بنا به دلايلى آن توضيحاتى كه داشتيم، به آن رأى نداديم پس آن طرح را ما طرح تمركزى مى‏دانيم يعنى آنجايى را كه نخست وزير است و وزراء و مجلس و رئيس جمهور، هيچ دخالتى ندارد، آن طرح را هم طرح تمركزى مى‏دانيم.
يك راه سومى هم كه يعنى «طرح تلفيقى» كه حالا در طرح ما آمده اين است كه رئيس جمهور هست مردم هم انتخاب مى‏كنند، نخست وزير را او به مجلس پيشنهاد مى‏دهد و بعد از اين‏كه نخست وزير از مجلس رأى اعتماد گرفت، از اينجا به بعد ديگر رئيس جمهور، دخالتى در كارها ندارد اين هم تمركزى است درست است كه تا اينجايش كه نخست وزير را پيشنهاد مى‏كند، اين شخص رئيس جمهور است اما هنوز هيچ كار اجرايى شروع نشده يعنى در اين مرحله هيچ كار شروع نشده. رئيس جمهور مى‏خواهد يك نفر را به عنوان نخست وزير از مجلس معرفى بكند كه رئيس قو مجريه بشود، از اينجا به بعد است كه وقتى كه نخست وزير از مجلس رأى گرفت، حالا وزرايش را پيشنهاد مى‏دهد و وزرايش هم كه رأى آوردند تمام قو مجريه در اختيار نخست وزير است و ما حتى در اين طرح تلفيقى، آن جمله را هم كه رئيس جمهور
                        صورت مشروح مذاكرات شوراى بازنگرى قانون اساسى(جلسه‏14-1)، ص: 495
رئيس قو مجريه است، آن را هم برداشتيم يعنى در اين طرح تلفيقى. يعنى گفتيم همين مقوله كه گفته مى‏شود رئيس جمهور، رئيس قو مجريه است و اين ممكن است موجب اشكالاتى بشود و رئيس جمهور بگويد خوب من رئيس قو مجريه هستم چطور مى‏شود من دخالت نداشته باشم، اين كلمه را هم برداشتيم چرا؟ براى اين‏كه تمركز در نخست وزير باشد يعنى اين طرح تلفيقى را ما طرح تمركزى مى‏دانيم و غير از آن چيزى هم هست كه الان در قانون اساسى ما وجود دارد، خوب پس نتيجتاً مى‏شود گفت ما اين مصوب اولى‏مان كه گفته‏ايم «مديريت قو مجريه را و مسؤوليت‏هاى ناشى از آن در يك شخص متمركز مى‏شود» ما اين را مى‏توانيم مقسم قرار بدهيم و اين دوتايى كه در پايين هست اينها قسيم هم باشند؛ اين‏كه مى‏تواند حرف درستى باشد پس يعنى اين مصوبه هم با اين طرح مى‏سازد و هم با آن طرح مى‏سازد و آيا در اين مجلس كسى هست كه بگويد نه آن طرح را و نه اين طرح را قبول دارم و نه اين قانون اساسى كه الان هست، بلكه مى‏خواهم يك چيز ديگر بگويم، آن چيز ديگر چيست كه مى‏خواهد بگويد؟ حداكثر اين است كه يك مقدار از آن اختيارات رئيس جمهور در آن طرف مى‏خواهد كم بكند و يك خرده از اين كم بكند و يك خرده از آن كم بكند نه اين‏كه به صورت اصولى، يك شق ثالثى را مى‏خواهد ارائه بدهد، مگر همان شق رئيس جمهور تشريفاتى باشد كه فكر مى‏كنم كسى آن را پيشنهاد بدهد خوب پس مى‏تواند اين مصوبه مقسم باشد و آن دوتا هم قسيم هم هستند حالا يا اين را قبول مى‏كنيم يا آن را قبول مى‏كنيم با يك اصلاحتى ممكن است همان برادرهايى كه آن طرح رياستى را قبول دارند، به آن مقدارى كه ما نوشته‏ايم قبول نداشته باشند بگوييد خير بايد يك چيزهايى در آنجا به عنوان كنترل اضافه بكنيم يعنى رئيس جمهور را غير از اين‏كه مى‏شود عدم كفايت سياسى‏اش را مجلس رأى بدهد، غير از اين‏كه ديوان كشور مى‏تواند او را محاكمه بكند و رهبر عزلش بكند، يك مكانيزم‏هاى ديگرى هم به كار ببنديم كه آن بيم و ترسى كه ما داريم، آن از ميان برداشته بشود خوب اين منافاتى هم ندارد، مى‏تواند چنين چيزى باشد.
حسين هاشميان- سؤال داريم.
نايب رئيس (هاشمى رفسنجانى)- از طريق هيأت رئيسه و كتبى بايد باشد.
موسوى خوئينى‏ها- بلى اشكال ندارد من چون عرض كردم فرمايشات مخالفين را يادداشت نكرده‏ام، الان به طور خاص نمى‏توانم بگويم اين اشكال مطرح شد و اين هم جوابش. اما خيال مى‏كنم در اين مطالبى كه من دارم مى‏گويم، پاسخ اشكالات برادرهايى هست كه اشكال مى‏كردند به خصوص كه در شيو استدلال مخالفين، اين نكته هم بود كه چرا ما مديريت متمركز را مى‏گوييم درست نيست؟ براى اين‏كه بايد نگران باشيم از اين‏كه ديكتاتورى برگردد خوب «بايد نگران باشيم» كه مال مديريت متمركز در نخست وزير را، «متمركزش» را قبول داريد، منتها ديكتاتور شدنش را قبول نداريد پس اين استدلال با آن مدعا تطبيق نمى‏كند شما مى‏فرماييد متمركز نباشد، براى اين‏كه مى‏ترسيم ديكتاتور بشود، پس آن نخست وزيرى‏اش را چه كار مى‏كنيم؟ خوب متمركز نباشد تا ديكتاتورى نشود يعنى همين كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 496
در قانون اساسى فعلى هست اين معنايش باز هم اين مى‏شود، يعنى برگشتش به همين چيزى كه الان در قانون اساسى هست كه من خيال مى‏كنم اگر اول يك رأى بگيريم كه همين كه الان در قانون اساسى هست، جناب آقاى هاشمى كه خوب در رأى‏گيرى براى كليات اين چيزها وارد هستند اگر بعضى از برادرها گفتند كه نه، ما به اين كلى هم نمى‏خواهيم رأى بدهيم چون نگران هستيم بنده مى‏گويم خوب پس بياييم يك جور ديگر رأى‏گيرى بكنيم بگوييم همين كه الان در قانون اساسى هست خوب چيزى است اگر يك نفر رأى داد خوب ما از بحث صرف نظر بكنيم چون اگر هيچ كلى مهمله‏اى در هيچ حدى از مهلمه بودن مورد قبول مخالفين نيست يعنى پس همين كه الان در قانون اساسى هست، همين را بايد قبول داشته باشند اگر به اين كه هست در قانون اساسى رأى دادند، پس اصلًا اينجا ما چه تكليفى بر عهده‏مان بوده در اين بخشى كه امام فرمودند كه روى 8 موضوع بحث بكنيد يكى از آنها هم اين موضوع است يعنى اين‏كه اصلًا در اين موضوع فهميديم كه بحثى لازم نداريم در قسمت قوه قضائيه هم برويم بگوييم رفتيم و بررسى كرديم ديديم كه لازم نيست شورا را به هم بزنيم و مديريت واحد بكنيم در رهبرى هم رفتيم بررسى كرديم، ديديم كه لازم نيست شورا را به هم بزنيم و مديريت واحد بكنيم در رهبرى هم رفتيم بررسى كرديم، ديديم كه لازم نيست مرجعيت را برداريم پس اصلًا من نمى‏دانم آن مأموريت چه مى‏شود و مثلًا اين‏طور مصوبه خدمت ايشان بردن، چه خواهد شد؟ بنابراين در اينجا اين مقدار هست آن كليتى كه ما تصويب كرديم آورديم شما در عبارت اگر مى‏گوييد اين كلمه انسان را نگران مى‏كند كه مبادا وقتى ما به اين جمله مديريت قوه مجريه و مسؤوليت‏هاى ناشى از آن در يك شخص متمركز مى‏شود، اين را مى‏ترسيم اگر رأى بدهيم، فردا آن آقايى كه مى‏آيد مسؤول مى‏شود، بگويد همه كاره من هستم چون اينجا تصويب شده ما در بحث كليات اصلًا به كلمات كه رأى نمى‏دهيم ما در بحث كليات به اين مقدار كه آن چيزى كه الان در قانون اساسى هست كه مسؤوليت بين رئيس جمهور و نخست وزير تقسيم شده به همين شكلى كه تقسيم شده. حالا ممكن است تقسيم 80 درصد 20 درصد باشد، 90 درصد 10 درصد باشد اما بالاخره يك تقسيمى هست ما مى‏خواهيم بگوييم آن درست نيست، مسؤول بايد يك نفر باشد پاسخگو در برابر ملت و مجلس و رهبر، يك نفر باشد، اين را مى‏خواهيم بگوييم اولًا اين‏كه عرض كردم اصل نيست، يك مبنا است و بعد هم نسبت به آن دو طرح در هر قسمتش برادرها در جلسه مى‏توانند پيشنهاد بدهند، حذفش بكنند، اضافه كنند خود ما هم در كميسيون كه رأى‏گيرى مى‏كرديم گفتيم اين حداقل را بنويسيم اگر جلسه هر يك از اين دوتا را تصويب كرد، از اين حداقل مى‏شود حركت كرد و به حداكثرى برسيم شما مى‏فرماييد نه، همين حداقل را مى‏شود اقل‏ترش هم بكنيم خيلى خوب اقل‏ترش هم مى‏كنيم ولو غلط باشد من ديگر بيشتر از اين به نظرم نمى‏رسد اگر بعضى از برادران تصور مى‏كنند جناب آقاى عميد نظرشان بر اين است كه من به اشكالات ايشان پاسخ ندادم من به طور خاص الان يادم نيست، اگر اشاره بشود، من يادم مى‏آيد كه چه فرموديد يادم نيست كه ايشان حالا چه مى‏فرمودند و اشكالشان چه بود و اگر به طور اشاره هم مى‏فرمودند پاسخ داده مى‏شد.
نايب رئيس (هاشمى)- سؤالى دارند! جناب‏عالى سؤال ايشان را جواب بدهيد.
موسوى خوئينى‏ها- سؤال‏شان اين است: در طرح دوم كه مى‏فرماييد منافات تمركز در شخص واحد ندارد اين سؤال را پاسخ بدهيد كه شما براى رئيس جمهور حوزه مسؤوليت مستقل‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 497
بيان كرده‏ايد و اين همان دو مديريتى است كه با تمركز در شخص واحد منافات دارد خوب ما همين‏طور كه عرض كرديم حداقل، درست براى همين بود يعنى شما يك قدم از اين پايين‏تر بياييد مى‏شود رئيس جمهور تشريفاتى محض.
عميد زنجاتى- شما كارى به طرح‏هاى ديگر نداشته باشيد جواب اين را بدهيد.
موسوى خوئينى‏ها- جوابش همين است من قبلًا هم عرض كردم ما براى ايجاد تمركز يا بايد آن طرح رياستى را جلو مى‏رفتيم يا طرح كابينه‏اى صد درصد، يعنى رئيس جمهور هيچ نقشى نداشته باشد اين اولى را رأى كافى نبود، دومى هم رأى كافى نبود اين طرح سوم يعنى طرح تلفيقى در حدى بود كه در گزارش‏مان بياوريم حالا ضمناً شما بفرماييد كه اين تمركز چيست؟ بنده يا كميسيون قسم نخورده‏ايم كه ما در آنجايى كه مى‏گوييم تمركز، يعنى صد درصد. به طورى كه هيچ مو لاى درز آن نرود! حالا اولًا كه چنين قسمى نخورده‏ايم، ثانياً اگر خورده‏ايم حالا مى‏گوييم نخورده‏ايم يعنى اگر شما در بررسى مصلحت را در اين ديديد، آخر آيه كه نيامده ما ملزم باشيم به آن عمل كنيم، خود ما هستيم كه آيه نازل مى‏كنيم رياستى، تلفيقى، كابينه‏اى. خوب اگر اين جلسه رسيد كه ما اين وضع موجود قانون اساسى را قبول نداريم (مثلًا عرض مى‏كنم) طرح تلفيقى را قبول داريم، جناب آقاى عميد! شما اسمش را بگذاريد اسمش تلفيقى است؟ اسمش تمركز است؟ اسمش تقسيم كار يا هر چه مى‏خواهيد باشد اگر فرض بفرماييد كه جلسه گفت طرح رياستى را قبول ندارم اين دومى را ... شما اگر جلسه تصويب كرد به ما اشكال خواهيد كرد كه اين چون اسمش تمركز نيست قبول نداريم، يا حضرت امام بفرمايند اين اسمش تمركز نيست ما به اين‏كه اسمش تمركز هست يا نيست كارى نداريم، ما به واقعيت كار داريم واقعيت يك چيزى است كه الان در قانون اساسى هست، يك واقعيت هم طرح رياستى است .. (واقعيت كه عرض مى‏كنم، يعنى طرح‏هايى كه واقعيت دارد و مى‏شود مطرح بشود)، يك طرح هم همين طرح كابينه‏اى صد درصد يك طرح هم طرح تلفيقى است ممكن است جلسه «رياستى» را قبول كند، ممكن است «كابينه‏اى» را قبول كند، ممكن است «تلفيقى» را قبول كند بعد از آن‏كه جلسه هر كدام را قبول كرد جناب‏عالى برويد يك اسمى بگرديد در كتاب‏ها برايش پيدا كنيد. و السلام عليكم و رحمة الله.
نايب رئيس (هاشمى رفسنحانى)- آقاى هاشميان يك تذكرى دادند كه آقاى موسوى گفتند كه مخالفين، تمركز در نخست وزيرى را قبول دارند، نسبت به همه چنين نيست.
موسوى خوئينى ها- مخالفين در كميسيون را عرض كردم، براى اين‏كه من خبر دارم كه چطورى رأى داديم يعنى يك طرح ما سه رأى آورده (طرح رياستى)، طرح تلفيقى هم سه رأى آورده. همان برادرانى كه به طرح تلفيقى رأى دادند اينها در آن اول بحث رأى ندادند. يعنى در آن جمل مديريت قو مجريه در يك شخص آن را رأى ندادند، اما رأى تلفيقى را رأى دادند خوب حالا اسمش را مى‏گوييد تمركز نيست هر اسمى را مى‏خواهيد برايش بگذاريد ما به نظرمان مى‏آيد آن هم تمركز هست، حالا اگر صد درصد نيست نود و پنج درصد است، نود و هشت درصد است.
نايب رئيس (سيد على خامنه‏اى)- پس قبول مى‏كنيد كه تمركز يعنى يك شخص، چون تمركز را ما به رأى نمى‏خواهيم بگذاريم. تمركز كه دستور امام است. آقايانى كه ديروز
                        صورت مشروح مذاكرات شوراى بازنگرى قانون اساسى(جلسه‏14-1)، ص: 498
مى‏گفتند تمركز لازمه‏اش يك شخص نيست حالا در تعبيرات عادى خودشان مى‏گويند تمركز يعنى يك شخص. آن چيزى كه مصوب كميسيون است اين است كه مديريت يكى باشد يك نكته‏اى را من با اجاز آقاى خوئينى‏ها مى‏خواهم اضافه كنم، خلطى كه در بيانات بعضى از برادرها بود اين بود كه مسؤوليت‏هاى ناشى از قو مجريه را با مسؤوليت مديريت قو مجريه خلط مى‏كردند يك مدير است و يك مدير معنايش اين است كه تمام جزئيات مسؤوليت‏هاى اين قوه راجع به او است، به هيچ وجه معنايش اين نيست مدير يك مسؤوليت خاصى دارد آن چيزى كه الان ما داريم رأى مى‏گيريم اين است، يعنى يك مدير با مسؤوليت‏هاى ناشى از مديريت. آن چيزى كه در كميسيون هم رأى آورده اين است آن چيزى كه جناب‏عالى ديروز مى‏گفتند كلى مسؤوليت‏ها، اصلًا نمى‏دانم جناب‏عالى آن عبارت را از كجا آورديد؟
هاشمى رفسنجانى- خوب حالا آقاى خامنه‏اى! جناب‏عالى به عنوان رئيس كميسيون آن‏چه را كه مى‏خواهيد به رأى بگذاريد الان به رأى بگذاريد.
نايب رئيس (سيد على خامنه‏اى)- ما همان چيزى كه چاپ شده و ذكر شده همان را عيناً به رأى مى‏گذاريم ملاحظه بفرماييد آقايان:
 «مديريت قو مجريه و مسؤوليت‏هاى ناشى از آن (يعنى ناشى از مديريت) در يك شخص متمركز بشود».
اين آن چيزى است كه در كميسيون رأى آورده. الان هم در جلسه به رأى گذاشته مى‏شود بحث كلى مسؤوليت‏هاى يك قوه نيست ممكن است يك مدير مسؤول كارى كه زير دست او مى‏كند در مواردى نباشد اين تصور دارد، تحقق خارجى هم دارد لكن مديريت فى نفسه يك مسؤوليتى دارد آن چيزى كه به رأى مى‏گذاريم اين است حالا اگر جلسه براى رأى آماده است رأى بگيريم.
حسين هاشميان- سؤال دارم.
نايب رئيس (هاشمى رفسنجانى)- گفتيم سؤال به صورت كتبى بدهيد، به صورت شفاهى نمى‏شود اگر اين‏جور باشد جلسه را نمى‏شود اداره كرد.
حسن هاشميان- سؤال آيين‏نامه‏اى دارم.
نايب رئيس (سيد على خامنه‏اى)- شما كه اين قدر آيين‏نامه‏اى هستيد، سؤال كجاى آيين‏نامه آمده است آقاى هاشميان؟! شما اين قدر تمسك به آيين‏نامه مى‏كنيد در هر جايى، در آيين‏نامه اصلًا سؤال نيامده.
حسين هاشميان- اگر سؤال داشته باشيم هيأت رئيسه بايد جواب بدهد.
هاشمى رفسنجانى- شما كه دستتان باز است مأمور هم اينجا است، سؤالتان را بنويسيد بدهيد. من قبلًا هم گفتم. آن دفعه نوشتيد كه سود برديد.
نايب رئيس (سيد على خامنه‏اى)- هم اين بحث‏ها در شور دوم قابل طرح است اجازه بدهيد ما اين را به رأى مى‏گذاريم آقايان توجه بفرماييد يك بار ديگر عبارت را مى‏خوانم:
 «مديريت قو مجريه و مسؤوليت‏هاى ناشى از آن در يك شخص متمركز مى‏شود».
آقايانى كه با اين عبارت موافق‏اند دستشان را بلند كنند (هاشمى رفسنجانى- 24 نفر حضور دارند) (اكثر دستشان را بلند كردند) با 18 رأى تصويب شد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 499
رئيس (مشكينى)- چند دقيقه تنفس مى‏دهيم.
 (جلسه ساعت 20/ 18 به عنوان تنفس تعطيل و مجدداً ساعت 45/ 18 به رياست آقاى مشكينى تشكيل گرديد)
رئيس (مشكينى)- بسم الله الرحمن الرحيم، جلسه براى ادام مذاكرت رسمى است، دستور را اعلام بفرماييد.
                        3- بحث و بررسى پيرامون گزارش كميسيون شماره 2- تمركز در مديريت قوه مجريه‏

نايب رئيس (هاشمى رفسنجانى)- جناب آقاى نخست وزير به عنوان مخبر كميسيون موضوع بحث را مشخص مى‏كنند بعد آقايان نظر ايشان را مى‏دهند.
ميرحسين موسوى (مخبر كميسيون 2- تمركز در مديريت قوه مجريه)- بسم الله الرحمن الرحيم. البته در بحث‏هاى موافق و مخالفى كه شد، در مورد آن موردى كه قبلًا رأى‏گيرى شد اشاراتى به دوتا راه حلى كه كميسيون 2 به آن رسيده بود شد، و فكر مى‏كنم كه اعضاى محترم شوراى بازنگرى قانون اساسى به اجمال حتى به تفصيل تا انداز زيادى چون قبلًا بحث‏هايى باز هم در اين زمينه بوده در جريان كلى گفت و گوها قرار گرفته‏اند.
آن چيزى كه لازم هست بنده گزارش بدهم اين است كه از اول كه بحث در كميسيون طرح شد سر اين مسأله كه تمركز بايد وجود داشته باشد ترديدى نبود البته تمركز در فرد يا در يك نقطه يك كمى تفاوت گذاشته مى‏شد كه بالاخره جلسه رأى خودش را امروز داد و آن عبارتى كه قبلًا بود تأييد كرد كه «مديريت قو مجريه و مسؤوليت‏هاى ناشى از آن در يك شخص متمركز مى‏شود».
در مورد شيو تمركز و آن‏چه كه براى جامعه مفيد هست بحث‏هاى مختلفى شد يعنى در جلسات متعددى گفت و گوهاى مفصلى صورت گرفت كه نتيجه‏اش رسيد به اين دوتا طرحى كه من خدمت اعضاء محترم مى‏خوانم:
يكى اصالتش را داده به اين‏كه اختيارات قو مجريه دست رياست جمهورى باشد يا شكلى كه اينجا طرح خواهد شد.
و دومى، اين هست كه اختيارات در دست نخست وزيرى خواهد بود كه در مقابل مجلس مسؤول هست به شكلى كه اينجا خواهد آمد، به اين عبارت مهم است كه توجه بشود در صحبت‏هاى بعدى كه ان شاء الله در موافقت و مخالفت خواهد شد و وقتى ما اين بحث‏ها را مطرح كرديم عملًا رأى‏گيرى شد و به دلايلى كه به اجمال بنده در مورد هر دوتا اصل يعنى هر دوتا راه حل مطرح خواهم كرد رأى نياورد، هيچ كدام از اينها رأى كافى نياورد يعنى سه رأى يكى آورد، سه رأى يكى ديگر.
آن طرح اولى كه اصالت را به رئيس جمهور مى‏دهد و رئيس جمهور رئيس قو مجريه است به اين ترتيب است:
1- رئيس جمهور رئيس قو مجريه است.
2- رئيس جمهور كلى اختيارات قو مجريه را دارد.
3- رئيس جمهور با رأى مستقيم مردم انتخاب مى‏شود.
4- رئيس جمهور وزراء را براى گرفتن رأى اعتماد به مجلس معرفى مى‏كند.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 500
5- وزراء در برابر رئيس جمهور و مجلس مسؤوليت دارند.
6- رئيس جمهور حق عزل هر يك از وزيران را دارد و در صورت تغيير نيمى از وزراء بايد براى هيأت وزيران مجدداً رأى اعتماد بگيرد.
اين يكى از طرح‏ها بود.
طرح دوم اين است كه:
1- رئيس جمهور با آراء مردم انتخاب مى‏شود (كه اين با آن قبلى فرقى ندارد).
2- رئيس جمهور پس از انتخاب فردى را به عنوان نخست وزير براى گرفتن رأى اعتماد به مجلس شوراى اسلامى معرفى مى‏كند.
3- رئيس جمهور مى‏تواند پيشنهاد عزل نخست وزير را به مجلس بدهد.
4- نخست وزير پس از گرفتن رأى اعتماد وزراء را براى گرفتن رأى اعتماد به مجلس معرفى مى‏كند. (كه در آن قبلى رئيس جمهور معرفى مى‏كرد، در اين نخست وزير.)
5- نخست وزير رئيس قوه مجريه و در برابر مجلس مسؤول است.
6- نخست وزير حق عزل وزيران را دارد و در صورت تغيير نيمى از وزراء نخست وزير بايد مجدداً براى هيأت وزيران رأى اعتماد بگيرد.
7- ساير اختيارات و وظايف رئيس جمهور كه در قانون اساسى فعلى بيان شده از قبيل مسؤوليت اجراى قانون اساسى، تنظيم قواى سه‏گانه، اعطاى نشان‏هاى دولتى، نظارت بر آيين‏نامه‏ها و مصوبات دولت از لحاظ انطباق با قوانين به قوت خود باقى است.
يك استدلال‏هايى در آنجا براى تمركز مى‏شد و تصويرى از قوه اجرايى داده مى‏شد كه در آن تصوير همه آقايان مشاركت داشتند و همه ذهن‏ها يكى بود و آن اين بود كه وضعيت فعلى يك وضعيت مطلوبى نيست، وضعيت خوبى الان نيست. مسؤوليت‏ها لوث مى‏شود، افراد مسؤوليت خودشان را خوب درك نمى‏كنند و افراد مسؤول نمى‏دانند كه در مقابل چه كسى مسؤول هستند و عملًا اين يك نوع پراكندگى در سياست‏گذارى و همچنين اجراء به وجود مى‏آورد نمونه‏هاى گوناگونى نقل مى‏شد كه در اين زمينه اتفاق نظر بود.
براى حل اين مسأله در مورد ارزيابى مشكلات و تفسير اين‏كه به اصطلاح قانون اساسى فعلى آيا كلًا مسؤول اين مشكلات هست يا نه؟ ما اختلاف داشتيم كه طبيعتاً در بحث‏هاى مخالف و موافق در اين زمينه صحبت خواهد شد. يك نظر اين بود كه همه اين اشكالات به اين قضيه بر نمى‏گردد، بعضى بحث‏ها اين خواهد بود يا نه، بيشتر اشكلات به اين مسأله بر مى‏گردد و در حقيقت اين غلبه به ساير مسائل ديگر دارد. بحث سر اين بود كه در رابطه با طرح اول كه ما اگر رئيس جمهورى انتخاب بكنيم كه آراء مردم پشت سر باشد او خواهد توانست يك وضعيت باثباتى را در كشور ايجاد بكند، اقتدارى داشته باشد كه كارها را پيش ببرد و در فراز و نشيب‏هاى سياسى عملًا به خاطر ثباتش و به خاطر تكيه بر رأى مردمش او ثابت خواهد بود و در حقيقت پشتوانه‏اى براى كشور خواهد بود. مخصوصاً در رابطه با رأى‏گيرى از مجلس كه مى‏تواند استيضاح بكند و نخست وزير را راحت مى‏تواند كنار بگذارد و رأى اعتماد ندهد و نظاير اينها ... در رابطه با رياست جمهورى يك چنين مسائلى متصور نيست و در نتيجه يك وضعيت باثباتى براى كشور هست در چنين حالتى همين‏طور كه ديده مى‏شود رئيس جمهور در
                        صورت مشروح مذاكرات شوراى بازنگرى قانون اساسى(جلسه‏14-1)، ص: 501
حقيقت مسؤوليت اداره كابينه را دارد. گرچه در طرح‏ها بحث‏هايى هست كه آيا معاونتى بگذارند كه به تأييد مجلس برسد، نخست وزيرى باشد يا نوع‏هاى ديگرى باشد همه آنها فرض بر اين قضيه است كه مسؤوليت و رياست كابينه را و كارهاى اجرايى را و مسائل جامعه را، اداره اجرايى كارهاى كشور را رئيس جمهور به عهده مى‏گيرد. همان‏طور كه از آن چيزى هم كه قبلًا تصويب شد چنين مسأله‏اى بر مى‏آيد.
در راه حل دوم بحث سر اين بود كه ما رئيس جمهور را به عنوان پشتوانه كشور با رأى مردم نگه داريم و عملًا به او حق پيشنهاد نخست وزير و همچنين پيشنهاد عزل نخست وزير را مى‏دهيم، ولى در عين حال براى جلوگيرى از تداخل كارها، كار را در اختيار كابينه‏اى مى‏گذاريم كه در مقابل مجلس مسؤول است (هم نخست وزير، هم وزراء) و براى همين جزو ضميمه اين طرح اگر دقت بشود مسؤول بودن نخست وزير در مقابل مجلس مطرح شده. آقايانى كه اين طرح را مطرح كردند در كميسيون، استدلالشان اين بود كه با اين وضعيت ما مى‏توانيم تضمين بيشترى براى اين‏كه كشور ما به خودكامگى، ديكتاتورى و حضور يك فرد با قدرتى كه همه كارها را در دست خودش متمركز بكند از اين دورى مى‏كنيم و اين براى سلامت نظام ما و آينده انقلاب ما مهم و مؤثر است.
مهم‏ترين استدلال البته اين است، استدلال‏هاى ديگرى در كنار اين قضيه هست كه بنده اگر بخواهم آنها را باز بكنم طبيعى است كه به همان نسبت بايد برگردم استدلال‏هاى مربوط به طرح اول را هم باز بكنم در مقابلش چون قرار هم بر اين شده كه روال بحث به نوعى باشد كه هر برادرى مى‏آيد يك كدام را تأييد مى‏كند، نقد بكند آن راه حل‏هاى ديگر را. بنده خيلى به جزئيات مسأله فرو نمى‏روم فقط گزارش كار كميسيون را مى‏دهم كه كميسيون همه اين استدلال‏ها را شنيد و رأى‏گيرى كرد و يك بار حتى ما رأى‏گيرى كرديم برادرها اگر دقت مى‏كردند يك راه حلى اينجا داه شد كه رئيس جمهور كاملًا تشريفاتى است كه آن مسأله رأى نياورد بعد هم به اين دوتا راه حل رسيده شد و اينها هر كدام رأى نهايى آوردند كه الان گزارش آن به خود شوراى محترم بازنگرى قانون داده مى‏شود كه ان شاء الله ارائه طريق براى كميسيون بكنند جهت اين‏كه قدم‏هاى ديگر را بردارد و كارها را پيش ببرد. بنده چيزى كه مى‏توانم اضافه بكنم، اين احساس در كميسيون هست كه كار كميسيون دشوار است و ان شاء الله همه كمك خواهند كرد كه ما سريع اين كار را پيش ببريم. يكى از پيچيده‏ترين كارهايى كه عملًا در شوراى بازنگرى انجام مى‏شود همين كار كميسيون شماره 2 است كه هم حساس است در آتيه كشور و هم پيچيدگى دارد، براى همين مشغول شدن همه آقايان و كمك همه آقايان نسبت به اين مسأله مى‏تواند كمك بكند كه ان شاء الله يك راه حلى كه تضمين كننده سعادت آينده كشور ما باشد و جلو خطرات را بگيرد و راه را براى اجراى خوب و قوى در كشورمان باز بكند و تمام ارزش‏ها را در كشور ما حفظ بكند و ان شاء الله باز بكند. و السلام عليكم و رحمة الله.
منشى (يزدى)- اگر كسى صحبت نمى‏كند من در موافقت نام نوشته‏ام. منتها اگر كسى از آقايان صحبت مى‏كند بفرماييد، وگرنه من مى‏توانم شروع كنم. من موافق طرح نظام جمهورى و مخالف طرح تلفيق نظام جمهورى به پارلمانى هستم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 502
سيد على خامنه‏اى- خوب بد نيست. بفرماييد شروع كنيد.
محمد يزدى- بسم الله الرحمن الرحيم، زائد بر بحث‏هاى كلى كه در اينجا انجام گرفت بعد از اين‏كه اصل تمركز در شخص تصويب شد و قرار شد كه يك نفر مركز باشد و اين يك نفر امرش دائر است بين اين‏كه رئيس جمهور باشد يا نخست وزير باشد، صرف نظر از چيزهايى كه در اين دو طرح در يكى ذيل بندهاى 6 گانه و در يكى بندهاى 7 گانه آمده كه چون بحث در كليات است امكان كم و زياد شدن اين بندها هست آن چيزى كه در ذهن من است و در حقيقت به خاطر آن يادداشت كرده‏ام كه صحبت كنم اين مسأله است كه رئيس جمهور از مردم به طور مستقيم رأى مى‏گيرد، تكى به مردم دارد و نخست وزير هم از مردم رأى مى‏گيرد با يك واسطه. و اين كاملًا طبيعى است كه در رأى‏گيرى با واسطه رنگ تكيه‏گاه به مردم ضعيف‏تر مى‏شود و در رأى‏گيرى مستقيم رنگ اين تكيه‏گاه قوى است يعنى يك كسى كه تك تك اشخاص ملت از سراسر كشور به او رأى داده‏اند اين مردمى بودنش و رعايت اين خاصيت كه حق حاكميت پيدا كردنش كه متكى به حقى است كه مردم به او داده‏اند، اين خيلى قوى‏تر است تا اين‏كه از مردم با يك واسطه رأى گرفته است يعنى مردم به نمايندگان رأى داده‏اند و نمايندگان به او رأى داده‏اند كه حالا ضعيف‏تر بودن را عرض مى‏كنم درست است كه در نظام اسلامى اصولًا مشروعيت حق حاكميت پس از اين است كه به نحوى منتسب و چه در قسم دوم كه تلفيق است در هر صورت مى‏بايست آن جهات شرعى‏اش رعايت بشود كه الان ما در آن بحث نداريم اما كسى كه از مردم مستقيماً رأى مى‏گيرد و عام مردم به او رأى مى‏دهند يعنى همه حق حاكميت را به او واگذار مى‏كنند، او را به عنوان حاكم انتخاب مى‏كنند اين حق قوى‏تر در او وجود دارد تا كسى كه از طريق مجلس رأى مى‏گيرد بلى فقط آقايان در فرمايشات‏شان به اين نكته زياد تكيه مى‏كردند كه امكان بروز استبداد هست.
اولًا در پاسخ‏هايى كه داده شد حتى استفاده از لغت استبداد استفاد صحيحى نيست چون استبداد به معنى خودكامگى است، به معنى خودسرى است، به معنى قانون‏شكنى است يعنى عدم وجود ضابطه. و در اينجا در هر دو طرح اين مسأله وجود ندارد يعنى چه نظام جمهورى و چه نظام تلفيق از نظام جمهورى و پارلمانى، چه رئيس جمهور و چه نخست وزير در ضوابط عمل مى‏كند در قوانين مربوط عمل مى‏كند نه به شكل خودسر عمل مى‏كند يعنى شما حدود اختيارات را براى او مشخص مى‏كنيد هر كدام كه اين مسؤوليت را بپذيرند ضوابط مشخصى به آنها مى‏دهيد بنابراين اين‏كه ممكن است حالت استبداد به وجود بيايد، اين مطلب را ما خيلى درست نمى‏فهميم به خصوص آن نكته‏اى كه باز قبلًا در پاسخ گفته شد در نظامى كه فرماندهى كل قوا با رهبرى است و اصولًا دست آن رئيس حاكم (چه رئيس جمهور و چه نخست وزير) مستقيماً به قواى نظامى نمى‏رسد چگونه امكان دارد كه اين حالت در او به وجود بيايد، با چه تكيه‏گاهى مى‏خواهد اين كار را بكند؟ حداكثر ابزارهاى تبليغاتى تا حدودى ممكن است از طريق وزارتخانه‏ها دست او باشد گذشته از اين‏كه شما دربار صدا و سيما طرح جديدى داريد كه دولت مستقيماً نتواند از آن استفاده بكند، قو مجريه نتواند مستقيماً استفاده كند، چنان‏چه مجلس هم نتواند مستقيماً استفاده كند و يا قو ديگرى نتواند مستقيماً از آن‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 503
استفاده كند. و اين نظارت يا دخالت هر سه قوه را در مديريت صدا و سيما حفظ خواهيد فرمود با توجه به حفظ اين مسأله و با توجه به اين‏كه قواى نظامى دست رهبرى هست، بحث از اين‏كه نگرانى از اين است كه ممكن است استبداد بروز بكند، به نظر من اصولًا اين بحث، بحث صحيحى نيست بنابراين چيزى كه ته ذهنم هست فقط اين مسأله است كه واقعاً در دوران امر بين دو نفر كه يكى تكيه‏اش مستقيم به مردم است و عام مردم به او حق مى‏دهند، و يكى تكيه‏اش به مردم با واسطه است (از طريق مجلس) خواهيد فرمود كه تفاوتى نمى‏كند مجلس هم نمايندگان مردم هستند و مجلس به او رأى مى‏دهند مثل اين است كه مردم به او رأى مى‏دهند بنده مى‏خواهم عرض كنم كه همين واسطه درج واگذارى است و حق را ضعيف مى‏كند بهترين دليل اين است كه فراوان داشته‏ايم مواردى كه كسانى به عنوان نماينده در مجلس تشريف آورده‏اند، پس از مدت كوتاهى اكثريت حوز انتخابيه رسماً اعلام كرده‏اند كه ما اين نماينده را نمى‏خواهيم، ما حرف‏هاى اين نماينده را قبول نداريم، ما طرز تفكر او را نمى‏پسنديم ولى قانون مى‏گويد خير، ايشان نماينده هستند و تا آخر دوره هم آزاد هستند، هر مطلبى هم كه دارند مى‏توانند بگويند يعنى نتيجه اين مى‏شود كه ممكن است كسانى كه به مجلس مى‏آيند و بعد با واسطه مى‏خواهند به يك كسى رأى بدهند اين حالات هم كم و بيش در ضمن آن هست دليل من براى كم‏رنگ شدن است نمى‏خواهم بگويم مردمى نيست، يعنى قطع رابطه مى‏شود به هر حال مجموع مجلس مجلسى است كه مردم به او رأى داده‏اند، ولى رنگ ضعيف‏تر است در مجلس معمولًا (كاملًا هم طبيعى است) اختلاف نظرها هست و اين اختلاف نظرها غالباً به تشكل منتهى بشود دو نوع تشكل، سه نوع تشكل گاهى بيشتر، گاهى كمتر در سيستم‏هاى مختلفى كه در دنيا وجود دارد حالا در مجلس ما مسال حزب نيست، يا برنامه‏هاى ديگر نيست اما به هر حال اختلاف نظرها با تشكل موجب مى‏شود كه جمعى از نمايندگان يك طرف قرار مى‏گيرند، جمع ديگر يك طرف ديگر قرار مى‏گيرند و با اين برنامه‏ها به يك نفر هم رأى مى‏دهند، كاملًا رأى مى‏آورد و مردمى است ولى وقتى با تشكل جمعى از نمايندگان او با اكثريت رأى آورده است و تعدادى از نمايندگان رأى به او نداده‏اند اين كاملًا طبيعى است كه ضعيف‏ترشده و رنگ كمتر شده. ولى آن كسى كه از هم مردم رأى گرفته رأى او محكم‏تر است.
به اين ترتيب من واقعاً پاسخ اين نكته را نيافتم حالا دربار مجلس نمى‏بايست بحث كرد، ما اميدوار هستيم كه روند مجلس هر چه جلوتر مى‏رويم قوى‏تر مى‏شود، متشكل‏تر بشود، فعال‏تر بشود و امكان اين‏كه با مجلس بشود حركت‏هايى را به وجود آورد كمتر بشود يا برداشته بشود اما اين كاملًا طبيعى است و همه جاى دنيا هم هست.
از اين جهت من تصور مى‏كنم اين طرح اول كه نظام جمهورى را پيشنهاد كرده، البته ممكن است وقتى به اين ارقامى كه ذيل آن آمده است رسيديم بعضى‏هايش را قبول نداشته باشيم يا يك كنترل جديدى را لازم بدانيم كه روى آن اضافه بكنيم اما آن شخصى كه اين كليات اينجا تصويب شد كه يك شخص است، آن شخص رئيس جمهور باشد يا اين‏كه نخست وزير باشد من فكر مى‏كنم كه لازم هست رئيس جمهور باشد، گذشته از اين‏كه اصولًا نظام حكومت ما نظام جمهورى اسلامى است (البته حالا من اين استدلال را واقعاً ذكر نمى‏كنم،
                        صورت مشروح مذاكرات شوراى بازنگرى قانون اساسى(جلسه‏14-1)، ص: 504
با اصطلاح طلبگى بايد گفت از مؤيدات مى‏شود به حساب آورد، استدلال نيست) نظام جمهورى اسلامى است بعد شما قدرت را در نيروى اجرايى به نخست وزير مى‏دهيد، با رئيس جمهور چكار مى‏كنيد؟ يا معتقد مى‏شويد به يك رئيس جمهور كاملًا تشريفاتى، تصور بر اين است كه اكثر آقايانى كه در خدمتشان هستيم با رئيس جمهور تشريفاتى موافق نيستند يا رئيس جمهورى كه به هر حال يك مقدار را به او بدهيد؟ باز بر مى‏گرديم به همان مسال تجزى قدرت و باز مشكلاتى كه با آن رو به رو هستيم بايد گفت اگر قرار است به اينجا منتهى بشويم خوب همين وضع موجود كافى است، همين وضع موجود مى‏تواند همين كار را بكند يك مقدارى در اختيار رئيس جمهور هست، يك مقدارى در اختيار نخست وزير هست و مى‏بينيم كه مشكلاتى هم وجود دارد.
نكت آخر اين‏كه حتى رئيس جمهور تشريفاتى هم اگر باشد، (كاملًا تشريفاتى، در قانون رئيس جمهور تشريفاتى) و نخست وزير هم كاملًا يك نخست وزير مقتدر و امور اجرايى در اختيارش، به هر حال عنوان رئيس جمهور ولو تشريفاتى هم هست هر جا بتواند (طبعاً در عمل اين‏جور هست) وقتى نظراتش با نخست وزير برخورد مى‏كند خود به خود موجب ضعف آن نخست وزير خواهد شد يعنى وقتى تخالف داشته باشند، ولو قدرت قانونى ندارد كه كارى انجام بدهد، همين قدر كه اظهار مى‏كند كه من اين روش را نمى‏پسندم، اين مطلب را كه نخست وزير مقتدر قانونى دارد انجام مى‏دهد به نظر من مطلب درستى نيست همين قدر كه در جامعه عنوان بكند ولو قانوناً نتواند كارى انجام بدهد اين موجب ضعف آن قدرت اجرايى خواهد شد يعنى خواه ناخواه روى ضعف قدرتى كه در مركز قو مجريه به وجود آمده است تأثير مى‏گذارد.
اما اگر عكس قضيه شد و رئيس جمهور مركز آن قدرت شد نخست وزير اين كار را نمى‏تواند بكند كه در حقيقت با اظهار نظراتش، با تركيبى كه هست، (البته در هر دو هم آمار تغيير مى‏كند) بتواند با اظهاراتش ضعفى در اقتدار او به وجود بياورد عرض من تمام شد.
محمد مؤمن- اخطار آيين‏نامه‏اى دارم.
نايب رئيس (هاشمى رفسنجانى)- آقاى مؤمن بفرماييد.
محمد دانش‏زاده (مؤمن)- ماد 12: جلسات عمومى حداقل 2 روز در هفته تشكيل خواهد شد مدت هر جلسه حداقل 3 ساعت است كه ممكن است يكسره و يا با فاصل تنفس باشد در موارد اگر نظر آقايان باشد موقعى كه بحث بود آقايانى كه پيش‏نويس تهيه كرده بودند مى‏خواستند تنفس را از اين سه ساعت بزنند كه در جلسه با آن مخالفت شد.
هاشمى رفسنجانى- چرا اتفاقاً ما تنفس را زده‏ايم با فاصل تنفس معنايش همين است يعنى يكسره بشود 3 ساعت يا تنفس را از آن كم كنيم (مؤمن- آن جزو سه ساعت است) نه، آن‏كه تناقض پيدا مى‏كند اين‏كه شما مى‏گوييد معنايش اين است كه يا سه ساعت يا دو ساعت و نيم! چون نيم ساعت تنفس شد حرف شما معنايش اين است يا سه ساعت يا دو ساعت و نيم ما بايد 3 ساعت كارى در روز داشته باشيم ما توجه داشتيم به اين مسأله كه با فاصل تنفس، در مجلس هم ما اين را داريم اخطار ايشان وارد نيست ما مجبوريم تا ساعت هفت و نيم كار بكنيم براى اين‏كه آن وظيفه‏مان را انجام داده باشيم.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 505
حالا يك نفر موافق آن يكى صحبت كند، آقاى عميد! (اظهارى نشد) خوب حالا اگر مخالفى نيست پس رأى بگيريم حرف آقاى يزدى تمام شد اگر آقايان نمى‏خواهند صحبت كنند رأى بگيريم.
عميد زنجانى- مخالف صحبت نكرده است من مخالف طرح اول هستم.
نايب رئيس (هاشمى رفسنجانى)- خوب تشريف بياوريد صحبت كنيد ما كه حرفى نداريم، هر وقت كه مخالفى نيامد ما رأى مى‏گيريم اين را آقايان يادشان باشد، آقاى عميد بفرماييد.
عباسعلى عميد زنجانى- بسم الله الرحمن الرحيم. من بحثى كه ارائه مى‏دهم صرفاً يك بحث نظرى هست «اشهد بالله» كه راجع به تحليل سياسى آن هيچ نظرى ندارم، صرفاً يك بحث نظرى است.
من با طرح اول به هر نامى ناميده مى‏شود «جمهورى» يا هر نام ديگر مخالف هستم به دلايلى كه عرض مى‏كنم:
اولًا اين طرح داراى ابهامات كاملًا چشمگير است و ثانياً اشكالاتى بر اين طرح وارد است كه هم ابهامات را عرض مى‏كنم و هم اشكالات را.
اما ابهامات از چند نظر است.
شما بند 5 را ملاحظه بفرماييد، در بند 5 گفته شده است كه وزراء در برابر مجلس مسؤول هستند و همچنين در برابر رئيس جمهور. خوب مفهوم مسؤوليت وزراء در برابر مجلس آن است كه مجلس مى‏تواند وزير را عزل كند، وزراء را استيضاح كند و به عزل منتهى بشود خوب در اين صورت همان درگيرى بين مجلس و رئيس جمهور كه ما از آن فرار مى‏كرديم «كرعلى مافر» رئيس جمهور اصرار مى‏كند بر يك وزيرى مجلس آن وزير را عزل مى‏كند همان مشكلى كه در وضعيت فعلى وجود داشت اين ابهامى است در اين زمينه. رئيس جمهور حق عزل دارد، رئيس جمهور عزل مى‏كند وزير را لكن مجلس به آن رأى اعتماد مى‏دهد و مجلس اصرار مى‏كند بر كفايت وزير، رئيس جمهور اصرار مى‏كند بر عزل آن همان‏طور «كر على مافر» هست.
بند 6 را ملاحظه بفرماييد، در بند 6 پيش‏بينى رأى اعتماد مجدد شده است خوب اين رأى اعتماد مجدد با عزل نيمى از وزراء چه مسأله‏اى را ايجاب خواهد كرد؟ درست تصور بفرماييد يك بار ديگر رئيس جمهور در برابر مجلس قرار مى‏گيرد، وزرايى كه رئيس جمهور معرفى مى‏كند و با اين وضعيتى كه در بند 6 پيش‏بينى شده كه نيمى از وزراء عزل شده‏اند.
مسال استقلال وزراء در حوز مسؤوليت‏هاى وزارتى از نكات مبهمى است كه در اين طرح مشاهده نمى‏شود، حداقل بايد مشخص بشود نيستند يا هستند؟
اما اشكالات. اشكالات را من در چند موضوع به اختصارعرض مى‏كنم بند 1 و 2 شما ملاحظه بفرماييد متلازم هستند يك و دو كردنش توضيح واضح هست بند 1 با بند 2 متلازم هستند از نظر مفهوم حقوقى اين اولى متلازم با دومى است، دومى هم متلازم با اولى است توضيح واضح 1 و 2 كردنش.
اشكال دوم. هيچ راهى در اين طرح براى كنترل رئيس جمهور به عنوان رئيس قو مجريه، به عنوان عهده‏دار كلى مسؤوليت‏هاى قو مجريه پيش‏بينى نشده. خواهيد فرمود اين جزئيات‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 506
است، اين جزئيات را مى‏شود در شور دوم مطرح كرد اين از آن جزئياتى است كه در كلى اثر بين و اثر مستقيم دارد يعنى كسى تا مطمئن نشده كه نحو كنترل چيست؟ نمى‏تواند به اين كلى رأى بدهد بنابراين بر اين طرح اين اشكال عمده وارد است كه راه‏هاى كنترل كسى كه اين همه اختيارات به او داده شده ارائه نشده. هم در فقه اسلامى‏مان و هم براساس اصول پذيرفته شده در هم نظام‏هاى حقوقى مسلم است كه اختيارات با مسؤوليت بايد متوازى و متوازن باشند به هر كسى هر قدر اختيار مى‏دهيم بايد به همان اندازه مسؤوليت و كنترل باشد و در اينجا ما يك جا مسؤوليت‏هاى قو اجرايى را به يك شخص تفويض كرده‏ايم و از آن طرف كوچك‏ترين پيش‏بينى براى اين مسأله نشده كه مسؤوليت اين شخص كه اين همه اختيار دارد چيست؟ در برابر كى مسؤول هست؟ و بالاخره راه كنترل آن چيست؟
نكت ديگر اين است كه رئيس جمهور به صورت مستقيم، به طور مستقيم از جانب مردم و با رأى مستقيم مردم انتخاب مى‏شود شما در اين طرح اين رئيس جمهور را در برابر مجلس قرار داده‏ايد، مجلسى كه نمايندگان و آراءشان غير مستقيم است نمايند رأيش رأى غير مستقيم مردم است شما در اين طرح آمده‏ايد يك طرف رئيس جمهور كه با آراء مستقيم مردم انتخاب شده، يك طرف مجلس كه رأى نمايندگان رأى غير مستقيم مردم است و اين از نظر هيچ ميزانى بالاخص از نظر موازين حقوقى سازگار نيست، اين دو را در برابر همديگر قرار دادن كار صحيحى نيست و اين اشكال بر اين وارد است.
نكت آخر، كه من خواهش مى‏كنم عنايت بفرماييد و با عرض معذرت اجازه بدهيد قدرت را من معنا كنم، توضيح واضحات است. قدرت چيست؟ اين همه ما قدرت، قدرت مى‏گوييم اين تعريف حقوقى دارد قدرت يعنى بهره‏گيرى از كلى امكاناتى كه در نفوذ در فكر و عمل ديگرى مؤثر است به عبارت ديگر استفاده كردن از كلى امكانات و زمينه‏ها و مقدمات و هر نوع عاملى، استفاده از كلى عواملى كه براى به اطاعت كشيدن ديگرى مؤثراست اين تعريف حقوقى قدرت است خوب قدرت به اين معنا، در مورد قو مجريه يعنى (نه دهم) قدرت تمام جامعه چرا؟ براى اين‏كه اين امكانات، اين عوامل هر چه ما مى‏گوييم در حوز قو مجريه است بنابراين ما قدرت را يك جا تفويض مى‏كنيم به يك شخص. تمركز قدرت فساد مى‏آورد و من حالا اسم اين را فساد نمى‏گويم، ديكتاتورى، نمى‏گويم، چيز ديگرى نمى‏گويم، زمينه‏سازى براى توطئه، زمينه‏سازى براى ايجاد تضاد در درون نظام، هر تعبيرى شما بفرماييد تمركز قدرت به اين معناى وسيع و وحشتناكش ايجاد مفسده خواهد كرد و السلام عليكم و رحمة الله.
منشى (يزدى)- در موافقت كسى صحبت مى‏كند؟
نايب رئيس (خامنه‏اى)- از آقايان كسى وقت نگرفته‏اند؟
نايب رئيس (هاشمى رفسنجانى)- اگر نمى‏خواهند صحبت كنند ديگر رأى بگيريم.
اسدالله بيات- ما مخالفيم اما موافقين صحبت كنند تا ما هم صحبت كنيم.
نايب رئيس (هاشمى رفسنجانى)- مخالفين مى‏توانند صحبت كنند اگر موافقين نخواهند صحبت كنند.
ميرحسين موسوى- آقاى يزدى اسم جمهورى را براى اين قسمت گذاشتند، اسم تلفيقى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 507
را براى آن يكى. حالا جناب‏عالى به عنوان نايب رئيس.
نايب رئيس (هاشمى رفسنجانى)- نه، آن را پارلمانى بگوييد.
ميرحسين موسوى- مصوب كميسيون اين نيست، اولى رياستى است دومى تلفيقى، اگر قرار است اين‏جور گفته بشود من فكر مى‏كنم همان چيزى كه در كميسيون تصويب شده اينجا از طريق هيأت رئيسه اعلام بشود.
منشى (يزدى)- عذر مى‏خواهم در دومى هم من عرض كردم تلفيقى از نظام جمهورى و پارلمانى.
نجفقلى حبيبى- اصطلاح است.
نايب رئيس (هاشمى رفسنجانى)- حالا هر كسى هر اسمى مى‏خواهد بدهد ما مخالف نيستيم ما نمى‏توانيم به شما بگوييم چى بگوييد و چى نگوييد ما فقط مى‏گوييم كه آدم موذيانه عمل نكند يك واژه‏اى كه فكر مى‏كند مثلًا از آن كلم ... هر چه خواستيد بگوييد.
موسوى خوئينى‏ها- حاج آقا اجازه بدهيد توضيح بدهم، اين توهين به ما است.
نايب رئيس (هاشمى رفسنجانى)- خوب مى‏گويم هر چه خواستيد بگوييد.
خوئينى‏ها- ما كه نمى‏خواهيم خداى نكرده ...
نايب رئيس (هاشمى رفسنجانى)- ما كه بحثى حالا نداريم، بحث را شما درست كرديد يعنى گفتن لفظ در اختيار هر كس هست بگويد ديگر.
خوئينى‏ها- آقاى خامنه‏اى خودشان در كميسيون ...
نايب رئيس (هاشمى رفسنجانى)- هر كس كرده حالا من مى‏گويم شما اصلًا چرا بحث را اين‏جورى شروع كرديد؟ هر چه خواستيد بگوييد هر كس هر تعبيرى خواست آزاديم ديگر آن تعبيرى كه ميل‏مان است مطرح مى‏كنيم حالا كه بحثى نداريم.
منشى (يزدى)- خوب، حالا به هر حال آقايانى كه در مخالفت صحبت مى‏كنند صحبت كنند.
نايب رئيس (هاشمى رفسنجانى)- كى مى‏خواهد صحبت كند؟
منشى (يزدى)- آخر وقت است.
نايب رئيس (هاشمى رفسنجانى)- مى‏خواهيد هم جلسه را ختم كنيد وقت جلس بعد را تعيين كنيد.
                        4- پايان جلسه و تاريخ تشكيل جلسه آينده‏

رئيس (على مشكينى)- ان شاء الله از روز دوشنبه تا روز پنج شنبه عصرها جلسه برقرار است آقايان تشريف بياورند. ختم جلسه اعلام مى‏شود.
 (جلسه ساعت 20/ 19 پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 509
                        جلسه چهاردهم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و دوازده دقيقه روز دوشنبه هشتم خرداد ماه 1368 هجرى شمسى مطابق با بيست و سوم شوال المكرم 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- تصويب كليات طرح تمركز در قوه اجراييه‏
3- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 510
                        1- اعلام رسميت جلسه و تلاوت آياتى از كلام الله مجيد

رئيس- بسم الله الرحمن الرحيم. جلسه با حضور 18 نفر رسميت دارد، دستور جلسه را اعلام بفرماييد.
منشى (حسن حبيبى)- بسم الله الرحمن الرحيم. دستور چهاردهمين جلس عمومى شوراى بازنگرى قانون اساسى، بعد از ظهر دوشنبه هشتم خرداد ماه 1368 هجرى شمسى مطايق با بيست و سوم شوال المكرم 1409 هجرى قمرى.
1- دنباله رسيدگى به گزارش كميسيون 2 در خصوص مديريت قوه مجريه.
2- گزارش شور اول كميسيون 4 در خصوص منظور نمودن تمركز در مديريت صدا و سيما.
3- گزارش شور اول كميسيون 4 در خصوص راه بازنگرى قانون اساسى جمهورى اسلامى ايران.
رئيس- قرآن تلاوت بفرماييد.
                        اعوذ بالله من الشيطان الرجيم‏

                        بسم الله الرحمن الرحيم‏

                        أُذِنَ لِلَّذِينَ يقَاتَلُونَ بِأَنَّهُمْ ظُلِمُوا وَإِنَّ اللَّهَ عَلَى نَصْرِهِمْ لَقَدِيرٌ* الَّذِينَ أُخْرِجُوا مِنْ دِيارِهِمْ بِغَيرِ حَقٍّ إِلَّا أَنْ يقُولُوا رَبُّنَا اللَّهُ وَلَوْلَا دَفْعُ اللَّهِ النَّاسَ بَعْضَهُمْ بِبَعْضٍ لَهُدِّمَتْ صَوَامِعُ وَبِيعٌ وَصَلَوَاتٌ وَمَسَاجِدُ يذْكَرُ فِيهَا اسْمُ اللَّهِ كَثِيرًا وَلَينْصُرَنَّ اللَّهُ مَنْ ينْصُرُهُ إِنَّ اللَّهَ لَقَوِى عَزِيزٌ* الَّذِينَ إِنْ مَكَّنَّاهُمْ فِى الْأَرْضِ أَقَامُوا الصَّلَاةَ وَآتَوُا الزَّكَاةَ وَأَمَرُوا بِالْمَعْرُوفِ وَنَهَوْا عَنِ الْمُنْكَرِ وَلِلَّهِ عَاقِبَةُ الْأُمُورِ

                         (صدق الله العلى العظيم- از آيه 39 الى 41 سورة الحج)

رئيس- جزاكم الله خيرا، دستور را اعلام كنيد.
                        2- تصويب كليات طرح تمركز در قوه اجراييه‏

منشى (محمد يزدى)- قسمت دوم گزارش تمركز در قوه اجراييه بود كه مخالف كسى نبود در موافقت هم يك نفر صحبت كرده است.
نايب رئيس (هاشمى رفسنجانى)- آقاى عميد هم در مخالفت صحبت كردند.
منشى- نفر بعد جناب آقاى كروبى هستند.
مهدى كروبى- بسم الله الرحمن الرحيم. در رابطه با تمركز قوه مجريه سه جور تصور شد به صورتى كه رئيس جمهور تشريفاتى محض باشد به اين معنا كه از مردم رأى نخواهد و رأى‏گيرى از مردم نشود و به آراء عمومى مراجعه نشود و تنها از طرف مجلس اين كار برگزار بشود كه در كميسيون ما همان‏طورى كه جناب آقاى موسوى فرمودند اصلًا مطلقاً اين رأى نياورد، هيچ كدام رأى ندادند و زمينه هم محسوس است كه ندارد.
تصور ديگر كه به صورت تلفيقى بشود، به صورت تقسيم‏بندى بشود اختيارتى كه لازم است به نخست وزير داده بشود و اختياراتى كه لازم است به رياست جمهورى داده بشود به خصوص اين بحث بيشتر محورش روى اين بود كه اختيار كابينه به نخست وزير داده بشود و رئيس جمهور تنها نخست وزير را به مجلس معرفى كند و ديگر به مسائل اجرايى و كابينه كارى نداشته باشد كه ما معتقد بوديم اين هم باز دعوا را يا برخورد را، يا اختلاف سليقه را
                        صورت مشروح مذاكرات شوراى بازنگرى قانون اساسى(جلسه‏14-1)، ص: 511
يا لوث مسؤوليت را باقى مى‏گذارد، باقى مى‏ماند و مشكل جامع ما حل نمى‏شود آن‏كه موجب شده كه امام امر فرمودند كه اين مسأله و اين مشكل حل بشود و اين اصول اصلاح بشود بنابراين مسأله به نظر ما باقى مى‏ماند چون باز در رابطه با استيضاح، در رابطه با عزل كردن اگر چنين امتيازاتى به رئيس جمهور بدهيم باز مسأله خواهيم داشت، اگر هم ندهيم كه رأى‏گيرى و رياست جمهورى به آن معنا و مفهومى ندارد بحث ديگر اين‏كه اختيارات به رياست جمهورى داده بشود و خود او بتواند كابينه‏اش را به مجلس معرفى كند و كارها منتهى به او بشود و مديريت كشور براى كارهاى اجرايى در اختيار رياست جمهورى باشد.
ما كه معتقديم اين مسأله اشكال ندارد عرايض‏مان در دو بخش است بخش اول مزاياى اين كار و خوبى‏هاى اين شيوه و بخش دوم اشكالاتى كه مى‏شود جواب اشكالات.
رياست جمهورى رأى از مردم مى‏گيرد و مردم شركت در انتخابات مى‏كنند خودشان مستقيم سهيمند و صاحب رأى‏اند حضور مردم در صحنه و رأى دادن و كار را به كسى سپردن كه مستقيماً برانگيخته خود مردم است و از طرف مردم انتخاب شده اين براى اين‏كه مردم شريك باشند و حضور داشته باشند و خودشان را در قضايا حاضر و ناظر بدانند و كسى كه كارها را انجام مى‏دهد و مديريت كشور بر عهده‏اش است كسى است كه مردم خودشان رأى داده‏اند بيست ميليون، بيست و پنج ميليون، هجده ميليون، حالا هر چه شركت كرده‏اند يا زمان‏هاى مختلفى هست، امسال به يارى خدا ممكن است يك رأى خوبى رياست جمهورى هر كه كانديدا باشد بياورد در آينده ممكن است، بيست سال ديگر، ده سال ديگر سى ميليون، چهل ميليون رأى رئيس جمهور بياورد بنابراين حضور خود مردم و اين‏كه يك شورى، يك تحركى، هر چهار سال يك بار در جامعه به وجود مى‏آيد و مردم سهيم هستند. نفس خود اين كار بسيار مى‏تواند براى كشور مفيد باشد و حضور مردم براى حوادث و قضاياى ديگرى كه براى كشور پيش مى‏آيد، مشكلى كه در اين جهت وجود دارد و اشكالى كه برادرها و دوستانمان مى‏كنند اين‏كه اين قضيه يك واقعيت و حقيتى است كه رياست جمهورى و رأى مردم خودش مفيد است و پربركت هم هست اما اگر به صورتى بشود كه خود او كابينه معرفى كند و خود او مسؤول كلى قضايا باشد اين ممكن است ديكتاتورى، ممكن است استبداد، ممكن است خودكامگى در كشور مالا به وجود بياورد، ولو حالا نباشد در آينده مخصوصاً اين اشكال هم مى‏شود كه خوب رياست جمهورى با اين خصوصيات، با رأى مردم نيرومند و قوى هم هست رهبرى هم كه مثلًا حالا امام است و استثنايى است و در يك فاز بسيار بالايى است و لكن اگر خداى نكرده روزى امام نباشد، او خودش را ممكن است عدل رهبرى بداند و ديگر حرف كسى را خلاصه گوش ندهد اينجا ما يك عرضى داريم كه لازم به يك مقدمه‏اى است و آن مقدمه اين است كه ببينيد انسان خود به خود (مگر انسان ساخته شده، مگر انسان مهذب، مگر انسان خيلى مؤمن مگر انسانى كه خيلى روى خودش كار كرده باشد مگر انسانى كه قريب به انسان كامل باشد) انسان طبعاً يك خود محورى‏هايى، يك خودخواهى‏هايى در او وجود دارد كه اينها زمينه است كه خداى نكرده ممكن است اين انسان به ديكتاتورى هم كشيده بشود اما اين به ديكتاتورى كشيده شدن لازم نيست كه رئيس جمهور باشد هر انسانى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 512
احساس قدرت كند، اختياراتى در او باشد، در يك موقعيتى باشد چنين خطرى برايش وجود دارد همين‏طورى كه در دوران انقلاب خودمان هم به اين مسائل برخورديم و ديديم اين مشكل ما تنها همين از ناحيه رياست جمهورى حتى در قضايا و حوادثى كه براى ما پيش آمده نبوده ما برخورديم و ديديم مشكلات ديگر از طريق ديگر هم برايمان به وجود آمده. كسانى كه در موقعيت رياست جمهورى از نظر حال مقامى يا مسؤول قو مجريه نبودند اما همين كه بازخواست از آنها نمى‏شد همين كه سؤال نمى‏شد، همين كه هر حرفى مى‏زدند فكر مى‏كردند كه هيچ كس جواب آنها را نمى‏دهد خود به خود مسائلى پيش آمد كه مى‏پنداشتند هر چه گفتند بايد عمل بشود و اگر عمل نشد چنين و چنان است كم كم ضايعاتى در جامعه ما از اين طرف و از اين قضيه به وجود آمد آن‏كه خلاصه مهم است سخن من اين است كه زمينه در انسان هست. بشر موجودى است كه در خطر است. «إِنَّ الْإِنْسَانَ لَيطْغَى* أَنْ رَآهُ اسْتَغْنَى» «وَالْعَصْرِ* إِنَّ الْإِنْسَانَ لَفِى خُسْرٍ* إِلَّا الَّذِينَ آمَنُوا وَعَمِلُوا الصَّالِحَاتِ وَتَوَاصَوْا بِالْحَقِّ وَتَوَاصَوْا بِالصَّبْرِ» آن‏كه مهم است اين است كه بايد عوامل بازدارنده باشد اگر عوامل بازدارنده نباشد، اين بلا بر سر رئيس جمهور مى‏آيد به سر نخست وزير هم مى‏آيد و سر شخص ديگرى هم ممكن است بيايد و فاجعه‏اى هم براى جامعه خودش به وجود بياورد آن‏كه مهم است اين است كه فرضاً رياست جمهورى كه مسؤول است او بايد بداند كه در چه موقعيتى هست به تذكرات، به ارشادها، به انتقادها بايد توجه كند گذشته از اختياراتى كه مجلس دارد نسبت به رياست جمهورى. مثلًا عدم كفايت سياسى يا اختياراتى كه رهبر دارد يا اختيارى كه ديوان‏عالى كشور دارد، گذشته از اينها حتى ممكن است ما احتياطهايى هم بكنيم، حق هم داريم كه بترسيم، بيم هم داشته باشيم ما بياييم فرضاً رياست جمهورى كه داريم و اصولى كه براى رياست جمهورى تعيين مى‏كنيم و يا قدرت را متمركز به او مى‏كنيم چه اشكال دارد كه ما حق استيضاح و سؤال هم توسط مجلس برايش بگذاريم و من معتقدم هيچ حق استيضاح موجب تضعيف رياست جمهورى را بكشاند بياورد به مجلس؟ مگر اين دوره كه ما حق استيضاح داشتيم از اول تا حالا نخست وزير استيضاح شده؟ حالا شوراى نگهبان تفسير فرمودند كه مجلس حق سؤال از نخست وزير ندارد شما فكر مى‏كنيد كه اگر چنان‏چه مثلًا حق سؤال از نخست وزير داشت فوراً مجلس هر روز نخست وزير را به مجلس مى‏آورد و از او سؤال مى‏كرد يا استيضاح مى‏كرد؟ استيضاح تنها براى موارد ضرورت و اضطرار است اگر يك فاجعه‏اى دارد پيش مى‏آيد يا يك خودكامگى دارد به وجود مى‏آيد، اوضاع را مثلًا رياست جمهورى دارد به هم مى‏زند براى چنين مواردى مى‏خواهند يك راه باز باشد و بسته نباشد، هيچ نه تضعيف رياست جمهورى است و نه تضعيف رأى ملت است و نه منافات با رأى ملت دارد به علاوه اصلًا بشر طبعش اين است همان كه براى رياست جمهورى در قانون اساسى آمد كه مجلس حق استيضاح دارد نفس همين كار پنجاه در قضيه را حل مى‏كند يعنى همين قضيه موجب مى‏شود كه احساس مى‏كند كه نه اين‏جورى نيست كه فكر كند تكيه بر رأى ملت دارد و كسى هم از او سؤال نمى‏كند همين اندازه كه احساس كرد استيضاح مى‏شود اين در زندگى او در حركت او در برنامه‏هاى او مى‏تواند بسيار مؤثر باشد به اضافه ما بايد ابزار را از دست ندهيم، اگر اين ابزار بماند خودكامگى نيست، اگر اين ابزار از بين برود ممكن‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 513
است خودكامگى باشد همان‏طورى كه عرض كردم، در كشور خودمان هم نشان داده كه گاهى نخست وزير در طول تاريخ زندگى مردم ما خودكامگى كرده. اگر ملت حضور داشته باشند، اگر مجلسى آزاد با تريبونى باز باشد، اگر انتخاباتى صحيح انجام بشود، اگر رهبرى كه ان شاء الله رهبرى تا ظهور حضرت مهدى (عج) سايه‏اش بر سر ما مستدام است رهبرى نيرومند باشد و قوى باشد اينها ابزارى است كه هيچ كسى قدرت خودكامگى ندارد اين‏كه دوستان و دلسوزهاى انقلاب اين قدر نگرانى دارند كه مردم ممكن است يك روزى از صحنه بروند بيرون، به مردم برسيد، مشكلات مردم حل بشود؛ اگر مردم روزى بى‏تفاوت بشوند آن وقت اينها ضايعات است و اين ابزار از دست مى‏رود با اين امكاناتى كه به نفع انقلاب است والا جامعه‏اى كه مجلس انقلابى داشته باشد، مردمى انقلابى داشته باشد امام و رهبر بزرگوارى داشته باشد، روحانيتى متعهد و مؤمن داشته باشد، اين همه نيروهاى فرهنگى و دانشگاهى علاقه‏مند به انقلاب داشته باشد كدام رئيس جمهورى يا كدام نخست وزيرى يا كدام كسى كه قدرت در اختيار او است، اقتدار با او است او مى‏تواند خودكامگى كند؟ اينها مهم است كه ما بايد ابزارمان و امكانات‏مان را براى حفظ انقلاب و براى تداوم انقلاب از دست ندهيم دوستان اشكال مى‏كنند، مى‏گويند خوب اگر رياست جمهورى بشود ممكن است مجلس را هم براساس بينش خودش به وجود بياورد و درست كند آن‏جور كه خودش مى‏خواهد، واقعاً هم حق است، صحيح است، اما حالا اگر نخست وزير باشد اين كار را نمى‏كند؟ اگر نخست وزيرى باشد كه به آن صورت فعال ما يشاء باشد و كارى بخواهد بكند او هم مى‏تواند انجام بدهد بنابراين من معتقدم آن‏چه كه مهم است اين است كه بايد ابزار و امكانات باقى بماند و آن‏چه هم در قانون اساسى مى‏توانيم راه را ببنديم و قيود و امكاناتى داشته باشيم در قانون اساسى براى اين‏كه چنين فاجعه‏اى براى ملت ما خداى نكرده روزى پيش نيايد والا اين قضايا فرقى نمى‏كند حالا در صدا و سيما و اينها من بحث‏هاى جدا دارم كه آنجا صحبت مى‏كنيم والا وقتى كه ديوان‏عالى كشور هست، رهبرى هست، نيروهاى نظامى در اختيار او نيست او از كجا مى‏تواند كه برنامه‏هاى ديكتاتورى داشته باشد به هر جهت اگر اين قضيه نشود به آن صورتى كه برادران‏مان مى‏گويند اگر قدرت متمركز بشود ديكتاتورى مى‏آورد معنايش اين است كه ملوك الطوايفى باشد، معنايش اين است كه همين جور بماند، معنايش اين است كه لوث مسؤوليت بشود، معنايش اين است كه همين جور از هر كدام مسؤوليت بخواهيم او مى‏گويد به من ارتباط ندارد، از فلان جا به من تحميل شده قضيه اين‏جورى بماند (رئيس- وقتتان تمام است) الان تمام مى‏كنم به هر جهت من معتقدم كه رياست جمهورى هيچ اشكالى ندارد قوه يك جا متمركز باشد موجب ثبات كشور هم مى‏شود، موجب اقتدار هم هست، كارها هم پيشرفت مى‏كند منتها عرض كردم تمام آن راه‏ها بايد بسته بشود برادر بزرگوارمان آقاى مهندس موسوى در خلال صحبت‏شان فرمودند كه ممكن است وقتى در اختيار يك نفر باشد او مثلًا دستور بدهد، خلاف قانون هم بگويد و وزير موظف باشد عمل كند در اين صورت معلوم مى‏شود آن وزير بى‏عرضه است هيچ رياست جمهورى و هيچ كس حق ندارد خلاف قانون بكند وقتى رهبر و مقام امام مى‏گويد خلاف قانون بايد عمل نكنيم براى حفظ مصالح كشور در خلال جنگ امام مى‏آيد يك دستوراتى مى‏دهد و بعد مى‏فرمايد اين براى اين است كه گره‏هاى كور را باز كنيم والا بايد همه‏مان به قانون برگرديم، خوب اين معلوم است وزيرى كه‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 514
رئيس جمهورش دستور خلاف قانون بدهد او هم اطاعت كند مسلم بى‏عرضگى او است والا كدام رئيس جمهورى است كه دستور خلاف قانون بدهد؟ خوب نبايد خلاف قانون بدهد و آن وقت بايد از او سؤال بشود و السلام.
منشى (يزدى)- آقاى عميد اخطار آيين‏نامه‏اى دارند، حالا خودشان مى‏خواهند ذكر بكنند يا نه؟ من تصور مى‏كنم بعد از اين‏كه با تصويب يك ماد واحدى كه اضافه شد به آيين‏نامه كه اگر كميسيون به گزارش مشخصى نرسيد دو گزارش يا چند گزارش يا چند نظر را بياورد و مجلس به هر كدام كه رأى داد آن گزارش اول تلقى بشود آن كافى است نسبت به شخص كه بحث شد و تصويب هم شد كه تمركز در شخص باشد و الان آن شخص طرف رئيس جمهور است يا طرف نخست وزير؟ اين دوتا تغيير را مى‏گويد بنابراين من فكر مى‏كنم اخطار آيين‏نامه‏اى وارد نباشد.
نايب رئيس (خامنه‏اى)- بگذاريد توضيح بدهند خودشان.
عباسعلى عميد زنجانى- بسم الله الرحمن الرحيم. جوابى كه جناب آقاى يزدى به اخطار دادند مرا بيشتر حريص كرد و وادار كرد كه اخطار را توضيح بيشترى بدهم ملاحظه بفرماييد مصوب اول كميسيون دوم مسائل مربوط به تمركز در قو مجريه به اين صورت است، من قرائت مى‏كنم مصوب اين است كه: «مديريت قو مجريه و مسؤوليت‏هاى ناشى از آن در يك شخص متمركز مى‏شود».
كليه مسؤوليت‏هاى ناشى از مديريت قو مجريه از جمله مسائل مربوط به مسؤوليت‏هاى ناشى از قو مجريه تعيين وزير است و حال آن‏كه در طرح اول يك گوش تعيين وزير با مجلس است پس بخشى از مسؤوليت‏هاى مربوط به قو مجريه در طرح اول تفويض به مجلس شده كه مجلس رأى اعتماد مى‏دهد يا سؤال مى‏كند الى آخر. پس طرح اول با مصوبه كميسيون منافات دارد طرح اول، طرحى كه در چارچوب اين مصوبه قرار بگيرد نيست و در آيين‏نامه به صراحت گفته شده كه طرح‏ها و پيشنهادها بايد در چارچوب كليات تصويب شده باشد اين كلى كه تصويب شده در يك شخص معنايش اين است كه در كليه مسؤوليت‏هاى قو مجريه هيچ كس شخص حقيقى و حقوقى دخالتى نداشته باشد و حال آن‏كه در بند 5 طرح اول ما مى‏بينيم وزراء در برابر رئيس جمهور و مجلس مسؤوليت دارند، يعنى مجلس مى‏تواند زمينه عزل وزير را فراهم كند پس غير شخص واحد يعنى مجلس غير از رئيس جمهور است و در مسائل اجرايى و مسؤوليت‏هاى اجرايى مستقيماً دخالت مى‏كند در طرح دوم كه ديگر خيلى روشن است طرح دوم اصلًا تقسيم مسؤوليت است، يك سرى مسؤوليت‏هاى قو مجريه بر عهده رئيس جمهور است، يك قسمت از مسؤوليت‏هاى قو مجريه بر عهده نخست وزيراست آن ديگر خيلى روشن است در هيچ كدام از اين دو طرح مسؤوليت‏هاى قو مجريه متمركز در يك شخص نشده. بنابراين اخطار من اين است كه بنا بر مصوبه اول كميسيون 2 هيچ كدام از اين دو طرح قابل بحث و قابل طرح نيست براى اين‏كه در هر دو مورد، در هر دو طرح ما مى‏بينيم كه برخى از مسؤوليت‏هاى قو مجريه به غير رئيس جمهور تفويض شده كه عبارت از مجلس است يك نكته هم اضافه مى‏كنم گرچه پيشنهاد مشخصى از كميسيون اول نرسيده ولى همه‏مان مى‏دانيم بخشى از مسائل اجرايى در دست رهبر است اين مسلم فيه و متسالم عليه شورا است. ما آمده‏ايم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 515
گفته‏ايم كليه مسؤوليت‏هاى ناشى از قو مجريه يا در دست رئيس جمهور، يا طرح دوم در حالى كه مفروض ما اين است كه بخشى از مسؤوليت‏هاى قو مجريه در دست رهبر است و از اختيار رئيس جمهور خارج است.
نايب رئيس (هاشمى رفسنجانى)- ايشان اين را به عنوان اخطار گفتند آن هم اخطار آيين‏نامه‏اى. اصلًا وارد نيست براى اين‏كه خود كميسيون كه آن جمل قبلى كه ايشان ذكر كردند نوشته همان جا خودش نوشته كه يكى از چيزهايى كه در طرح اول هست «رئيس جمهور وزراء را براى گرفتن رأى اعتماد به مجلس معرفى مى‏كند» خوب اين نشان مى‏دهد كه نظر آقايان از جمل صدر اين نبوده كه حتى در تصويب وزراء هم ديگر كسى دخالت نكند آن ناظر به يك وضع خاصى است، اصلًا معلوم است نظر كميسيون اين است اين‏كه الان در قوه اجراييه بعد از شكل گرفتن كابينه كار مى‏شود اينها متمركز باشد، همه كارهاى وزرا زير نظر يك نفر باشد، دستگاه اجرايى زير نظر او بتواند كار بكند، بعد اگر خواستند عزل و نصب بكنند خودش بتواند بكند نصبش باز بيايد مجلس، اصلًا نظر كميسيون اين نبوده. آن جمله بالا را شما يك جورى مى‏خواهيد معنا بفرماييد كه حتى ناظر به چيزهاى رهبرى و اينها هم باشد يعنى اختيارات رهبرى را هم ما آنهايى كه مربوط به اجرايى باشد بدهيم به او. اگر يك چنين چيزى را مى‏خواهيد شما بفهميد آن در ذهن اعضاء كميسيون قطعاً نبوده. شما به عنوان مخالفت مى‏توانيد بگوييد كه اين مصوبه كميسيون صدر و ذيلش با هم نمى‏سازد اين ديگر اخطار آيين‏نامه‏اى كه نمى‏شود.
نايب رئيس (خامنه‏اى)- در مورد طرح اول اخطار آقاى عميد وارد نيست چون آن روز هم تذكر داده شد خدمت ايشان كه ما نگفتيم كه كلى مسؤوليت‏هاى قوه مجريه بر عهده يك فرد، چنين مصوبه‏اى ما اصلًا نداريم مصوبه ما عبارت است از اين‏كه مديريت قو مجريه و مسؤوليت‏هاى ناشى از آن، يعنى ناشى از مديريت. آن روز هم جناب‏عالى يك عبارتى را خوانديد كه كليه، گفتيم ما در مصوبه‏مان كلمه «كليه» اصلًا نيست نمى‏دانم آن عبارت از كجا بين كاغذهاى شما افتاده؟ هر چه هم بگوييم آن را رها نمى‏كنيد، آن عبارتى را كه اصلًا مصوب نيست التفات كنيد گفتيم مديريت قوه مجريه و مسؤوليت‏هاى ناشى از آن. اين يك عبارت واضحى است، يك مفهوم واضحى هم دارد، والا اگر آن‏جور كه جناب‏عالى در مورد طرح اول اشكال كرديد بخواهيم آن‏جور اشكال كنيم، اگر آمديم و آن كلم مجلس را هم برداشتيم، چون مردم بنا است رأى بدهند شما خواهيد گفت مردم دارند رأى مى‏دهند، پس باز مسؤوليت بر عهد رئيس جمهور نيست يعنى رأى مردم را هم شما منافى خواهيد دانست با تمركز مسؤوليت در رئيس جمهور، آن وارد نيست لكن نسبت به طرح دوم اشكال ايشان انصافاً وارد است چون ما وقتى كه بر روى يك فرد تكيه كرديم و گفتيم كه مديريت با يك فرد است اين با تقسيم وظايف مديريت بين دو فرد نمى‏سازد در طرح دوم اين اشكال آيين‏نامه‏اى احتمال دارد وارد باشد من گمان مى‏كنم كه ما روى طرح دوم اصلًا اينجا نمى‏توانيم رأى‏گيرى و تصميم‏گيرى كنيم.
نايب رئيس (هاشمى رفسنجانى)- اجازه بدهيد من پس بگويم كه اشكال وارد نيست در طرح دوم هم مديريت واقعاً متمركز است يعنى در طرح دوم مثل طرح اول مى‏شود فقط
                        صورت مشروح مذاكرات شوراى بازنگرى قانون اساسى(جلسه‏14-1)، ص: 516
دارد رئيس جمهور نخست وزير را معرفى مى‏كند بعد همه آن چيزهايى كه در فرض قبلى شما داده بوديد به رئيس جمهور در فرض دوم داده‏ايد به نخست وزير.
عميد زنجانى- در طرح دوم رئيس جمهور مسؤوليت‏هايى دارد.
هاشمى رفسنجانى- آنها مسؤوليت‏هاى تشريفاتى است.
سيد على خامنه‏اى- نه تشريفاتى نيست.
هاشمى رفسنجانى- چيست آنها؟
نايب رئيس (خامنه‏اى)- نگاه كنيد در طرح هست دو سه‏تا مسؤوليت داده شده. يكى اين است كه مثلًا انطباق مصوبات دولت با قانون اساسى را او بايستى نظر بدهد.
هاشمى رفسنجانى- اين‏كه خيلى اجرايى نيست.
سيد على خامنه‏اى- چرا؟ جزو كارهاى اجرايى است.
عميد زنجانى- ساير اختيارات و وظايف رئيس جمهور كه در قانون اساسى فعلى بيان شده است از ...
نايب رئيس (هاشمى رفسنجانى)- ديدم، ذكر شده. يكى مسؤوليت اجراى قانون اساسى است كه بايد مواظب باشد كسى برخلاف قانون رفتار نكند اين‏كه بازدارندگى دارد، اجرايى نيست.
تنظيم قواى سه‏گانه باز منظور اين است كه اينها با هم هماهنگ عمل كنند اما دخالتى در امور قوه مجريه نيست.
اعطاى نشان‏هاى دولتى حالا اينها را شما مثلًا با تمركز مخالف مى‏دانيد، نظارت بر آيين‏نامه‏ها. اينها نوعش از نوع چيزهايى است كه باز همان تمركز قبلى وجود دارد من خيال مى‏كنم باز اخطار آيين‏نامه‏اى كه ...
نايب رئيس (خامنه‏اى)- اگر بنا بر مسامحه بگذاريد همين جور است يعنى آن وظايف وظايف خيلى مهمى نيست، اما نمى‏شود شك داشت كه آن وظايف جزو وظايف مدير قوه مجريه است، (لااقل بعضى از آنها) حالا به هر حال ما الان در طرح دوم بحث نمى‏كنيم ما طرح اول را داريم بحث مى‏كنيم.
هاشمى رفسنجانى- هر دو را داريم بحث نمى‏كنيم.
سيد على خامنه‏اى- بنا شد كه هر دو را بحث كنيم منتها آقايان به عنوان مخالف و موافق طرح اول دارند بحث مى‏كنند جلس قبل اين‏جورى ...
نايب رئيس (هاشمى رفسنجانى)- آقاى خامنه‏اى! ببينيد مثل قبلى ديگر بحث تقسيم نشود كه يك بار ديگر آقايان بگويند در بحث بعدى. اينجا ما داريم درباره هر دو صحبت مى‏كنيم خود كميسيون اين را تنظيم كرده شما حداكثرش با هم تناقض دارد، جلو آيين‏نامه را كه نمى‏توانيم بگيريم آيين‏نامه به ما بگويد شما نمى‏توانيد بحث كنيد ما دوباره هم طرح سوم را بياييم بحث كنيم.
سيد على خامنه‏اى- شما پس كسانى را كه صدا مى‏زنيد نگوييد موافق و مخالف بگوييد موافق اول، موافق طرح دوم.
هاشمى رفسنجانى- اين قراردادى بود، همين‏طور است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 517
سيد على خامنه‏اى- اگر موافق و مخالف باشد معنايش اين است كه ما درباره يكى داريم بحث مى‏كنيم.
هاشمى رفسنجانى- نظر ما اين بود حتى ديروز يعنى جلسه قبل كه بحث مى‏كرديم، يك بار بحث بشود، دو بار هم نشود حالا تفكيك شد اسمش را گذاشتيم كه ترتيب را مراعات كنيم والا هر كس موافق طرح اول است، با طرح دوم مخالف است، برعكسش هم همين‏طور است، داريم وقت را صرف يك چيزهاى لفظى و شكلى مى‏كنيم.
مشنى (يزدى)- به هر حال آقايانى كه اينجا نام نوشته‏اند بيشتر تحت همين عنوان است موافق با طرح اول و مخالف با طرح دوم، غير از آقاى امينى كه صحبت فرمودند كسى ديگر نام ننوشته است.
نايب رئيس (هاشمى)- اگر آقايان نخواهند بحث كنند فقط موافقين بايد بحث كنند.
منشى- آقاى آذرى قمى بفرماييد.
آذرى قمى- بسم الله الرحمن الرحيم، الحمد لله رب العالمين، الصلوة و السلام على سيدنا و نبينا.
عرض كنم كه راجع به طرح اول به اصطلاح نظام جمهورى بنده موافق هستم و آن را ترجيح مى‏دهم يك نكته‏اى را قبلًا لازم است كه تذكر بدهيم كه همين‏طور كه براى مصوبه كميسيون قرائنى در كارهست كه موجب انصراف از بعضى از مطالب مى‏شود، همين جور در فرمايش امام هم يك قرائنى وجود دارد كه آن قرائن موجب انصراف مى‏شود و قرينه اين است كه امام كه فرمودند تمركز در مديريت قوه مجريه اين معنايش اين نيست كه ما يك شخص ثالثى، يا يك عنوان ثالثى را بياوريم و او را مدير قوه مجريه قرار بدهيم گرچه نه نخست وزير باشد و نه رئيس جمهور. يك فرد ديگرى را، يك عنوان ديگرى را ولو اين‏كه آن عنوان، يكى از دو عناوين باشد يعنى نخست وزير و رئيس جمهور ولى غير از آن نخست وزير و رئيس جمهورى كه در قانون اساسى داريم، فرض بفرماييد مثلًا بگوييم رئيس جمهور را مجلس تعيين بكند، خوب اين غير رئيس جمهورى است كه در قانون اساسى هست، نخست وزيرى باشد كه مثلًا مردم به او رأى بدهند مردم مستقيماً انتخابش بكنند اين يك چيز تازه‏اى است كه مسلماً فرمايش امام خلاصه منصرف از اين معنا است معنايش اين است كه همان وضع موجود كه يك نابسامانى‏هايى به وجود آورده بود و بين رئيس جمهور و نخست وزير مشترك بود، اين اشتراك را از بين ببريم و در يك فردى قرار بدهيم كه بشود فرض كنيد رهبر سؤال بكند، مى‏خواهد ببيند مشكلى كه الان به وجود آمده از كجا ناشى شده؟ بداند از چه كسى سؤال بكند اگر از يك كدام از اينها سؤال بكند، او گردن ديگرى بياندازد از آن يكى كه سؤال مى‏كند، او گردن اولى بياندازد اين‏جور نباشد پس وقتى اين‏جور شد من معتقدم كه اين پيشنهادهايى كه البته به عنوان موافقت هم كه گفته مى‏شود، اين پيشنهادها جا ندارد كه ما مثلًا رئيس جمهور را ترجيح مى‏دهيم ولى به رئيس جمهورى يك قيدى اضافه مى‏كنيم كه اين رئيس جمهور را فرض بفرماييد مجلس هم بتواند استيضاح بكند اين خلاف آن مأموريت محوله است كه ... ما بايد همين رئيس جمهور موجود در قانون اساسى را يا نخست وزير را قرار بدهيم اين يك مطلب است كه من لازم مى‏دانم اينجا تذكر بدهم بنابراين يك شخص ثالثى را يا يك عنوان ثالثى را با يك قيد و بندهايى بخواهيم قرار بدهيم، اينها خلاف مأموريت محوله است همين‏طورى كه مسؤوليت‏هايى كه آقاى عميد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 518
مثلًا اشكال كردند كه يك مقدارى از مسؤوليت‏ها به عهده خود امام است، فرض كنيد لابد نهادها، منظورشان از اين قبيل نهادهايى كه ايشان مستقيماً تأسيس كرده، شوراى عالى انقلاب فرهنگى يا مثلًا بنياد شهيد يا امثال اينها، اينها قرينه‏اش خوب با خودش است وقتى امان بفرمايند تمركز در قوه مجريه، نمى‏گويد، يعنى اينها را از من بگيريد، اينها را هم بدهيد به يك شخصى، اينها را يك كاسه بكنيد اينها ظاهراً خلاف مطلبى است كه متفاهم از كلام امام مى‏شود خوب، پس بنابراين همين‏طورى كه تصويب شد بايد يك كدام از اين دو نفر باشد و من خيلى تعجب مى‏كنم يكى چيزى كه نقطه قوت است براى مسؤول قوه مجريه ما اين نقطه را مبدل به نقطه ضعف كرديم اگر بنا باشد كه اجرا يعنى قوه مجريه شايد بشود گفت كه محكم‏ترين و قوى‏ترين و خلاصه به قول ما جزو اخير علت تامه است يعنى قانون خوب، قضاوت خوب، همه اينها در گرو آن قوت اجرا است اگر بنا بشود كه اجرا نشود هر چه قانون خوب هم باشد، هر چه قضاوت هم فرض كنيد خوب باشد اما قدرت اجرايى نباشد، اين‏كه به درد نمى‏خورد بنابراين قوه مجريه بايد از موضع بسيار قوى و داراى پشتوانه مردمى و رهبرى همه اينها را هر چه بيشتر در خودش داشته باشد، اين نقطه قوت براى اين است حالا ما مى‏گوييم كه همين‏طور كه دوستان ديگر جواب دادند، مسأله اين‏كه ممكن است ما اختيار را به او بدهيم و جمع بكنيم، ضم بكنيم يك اختيارات ديگرى را علاوه بر آن‏كه رئيس جمهور دارد از اين ديكتاتورى به وجود مى‏آيد خير آن صلاحيتش براى اين‏كه در رأس قوه مجريه باشد قوى‏تر مى‏شود و بهتر مى‏شودمسأله ديكتاتورى، مسأله به قانون اعتنا نداشتن، اينها از يك صفات نفسانى در مى‏آيد كه آن صفات نفسانى است كه مى‏بينيد كه بنى‏صدر را در مقابل امام وادار مى‏كند كه مى‏گويد پنجاه و چهارصد درصد مردم (حالا نمى‏دانم همين حدود) طرفدار من هستند و چهل و شش درصد فرض بفرمايند كه طرفدار امام هستند اين مسأله كودتا و نمى‏دانم اين ديكتاتورى‏ها و اين قبيل حرف‏ها اينها مربوط به قواى انتظامى است در هر كجا. حالا يا اتكاء به قواى نظامى داخلى يا اتكاء به نيروهاى خارجى. خوب اينها كه هيچ كدام بحمد الله در اينجا جا ندارد قواى نظامى، انتظامى همه اينها در تحت اختيار رهبر است آن وقت صرف اين‏كه يك اختياراتى دارد البته هر كسى اين اختيارات را داشته باشد، مى‏تواند يك گوشى بجنباند اما اين‏كه نمى‏شود ما اين را منشأ قرار بدهيم براى اين‏كه يك نفر قوى را كه همه جهات قوت در او براى اجرا هست، اين را كنار بگذاريم، اين انصافاً دليل خيلى ضعيفى به نظر مى‏رسد حالا اين دليل امروزمان انصافاً شد اگر دليل آن روزمان تعجب بود انصافاً ما كه هر چه فكر مى‏كنيم و زير و رو مى‏كنيم يك كسى به مسؤوليت ... برخلاف فرمايش آقاى هاشمى كه مى‏گويند اين جزو اجرا نيست، اين چه حرفى است اصلًا تعبير اين است كه مسؤوليت اجرا قانون اساسى. يعنى قانون اساسى را كس ديگرى متعهد اين است كه آيا در اينجا، در اين مورد عمل شده يا عمل نشده بعد آن قدرت قوى و قدرت مديريت قوى رئيس جمهور، آن مى‏آيد اين را اجرا مى‏كند يعنى اين قانون اساسى را اخطار مى‏كند به فلان ارگان، فلان نهاد، به فلان قوه كه قانون اساسى را اينجا شما رعايت نكرديد و تشخيصش هم، مشخصش هم فرض كنيد كه شوراى نگهبان است و من هم اجرا كننده‏اش هستم من هستم كه به شما مى‏گويم اين تخلف شده و شما بايد اين مسأله را جبران بكنيد. پس‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 519
مسؤوليت اجراى قانون اساسى يا تنظيم روابط يا امثال اينها كه در رئيس جمهور هست، همه اينها موضع او را قوى مى‏كند و براى اجرا سازنده‏تر و آماده‏تر مى‏كند و اين مسائل به نظر من اصلًا هيچ نبايد مطرح بشود و هيچ كس شك و شبهه و ترديدى بكند، و السلام عليكم و رحمة الله.
منشى (يزدى)- جناب آقاى موسوى نخست وزير.
ميرحسين موسوى- بسم الله الرحمن الرحيم، بنده در مخالفت با آن طرح اول و موافقت با طرح دوم صحبت مى‏كنم.
در مقدمه صحبت جا دارد كه برادران مكرر مطرح مى‏كنند كه ما تعجب مى‏كنيم، تعجب مى‏كنيم بنده هم از صحبت برادرانى كه تعجب مى‏كنند كه چرا مى‏گوييم ديكتاتورى، تعجب مى‏كنم مگر اينها تاريخ جهان سوم و جهان معاصر را مطالعه نكرده‏اند؟ ما چند نفر داريم از رؤساى جمهور كشورهاى جهان سوم كه قدرت‏هايى را در دست خودشان تمركز دادند و حتى در انقلاباتى شركت جستند و در نهايت تبديل به يك ديكتاتور شدند، رئيس جمهور مادام العمر شدند آيا تعجب ندارد كه ما در اين زمينه دقت بكنيم؟ آيا تعجب نيست كه ما به اين مسأله توجه نكنيم و هيچ اشاره به اين مسائل نكنيم؟ آيا وقتى كه صحبت مى‏شود كه ما توجه بكنيم و اين خطرات را دريابيم اين مسأله تعجب‏آور است؟ و جا دارد كه مثل جناب آقاى نورى من بگويم كه نمى‏فهمم واقعاً اين مسائل را كه چگونه اين مسأله ديده نمى‏شود، ما در كشورهاى اسلامى داريم، در دوره ضياء الحق داريم، در تونس داريم، در جاهاى مختلف داريم و افراد گوناگونى هم داريم كه با رأى هم روى كار آمدند يا با يك انقلاباتى روى كار آمدند و عملًا بعد از يك مدتى به خاطر تمركز قدرت در دست خودشان و اين‏كه بر همه اهرم‏ها سوار بودند هم رأى ساختند، هم تمام نظام را قبضه كردند و هم نيروهاى مادام العمر شدند در صحبت‏هايمان قبلًا من ديدم كه در صحبت موافق و مخالف به الگوهاى خارجى توجه شده. توجه كردن به الگوها عيب نيست ما بايد به آن الگوها توجه بكنيم و فكر مى‏كنم در توجه كردن به آن الگوها با تمام تفاوت‏هايى كه نظام ما با نظام‏هاى ديگر دارد ممكن است ما را در امر تصميم‏گيرى بسيار كمك بكند شما در رابطه با اين مسأله تكيه كردن روى رياست جمهورى يا تكيه كردن در نظام پارلمانى يا كابينه‏اى، خواهيد ديد كه الگوهاى مشخصى در دنيا وجود دارد بعضى از آنها كمتر خطرزا بوده بعضى‏ها بيشتر خطر ايجاد كرده و در جهان ضرر ايجاد كرده. ما مثبت‏ترين چهره ظاهراً از نظر رياستى در آمريكا مى‏بينيم غير از آمريكا كجا اين نظام موفق بوده؟ در آمريكاى لاتين، در آسيا، درآفريقا كجا موفق بوده؟ جز اين‏كه تكيه بر يك چنين روشى منجر به ايجاد بدترين ديكتاتورى‏ها در جهان شده؟ بله نظام انگليسى و اروپايى را هم در اروپا داريم، اروپا دائم در صد سال گذشته از الگويى كه در آمريكا بوده فرار كرده. خود فرانسه را نگاه كنيد كه يك حالت ميانه‏اى نسبت به الگوى انگلستان و آمريكا دارد هفتاد سال است، گاهى اختيارات نخست وزير و گاهى رئيس جمهور را اين طرف و آن طرف مى‏كنند، ولى مردم فرانسه هيچ گاه اختيار كامل به رئيس جمهور نداده‏اند در حالى كه رسانه‏هاى عمومى، دستگاه‏ها، نهادهايى كه مى‏تواند حكومت دموكراسى را نگه دارد، حكومت پارلمانى را نگه دارد، در اين كشورها عميق است گسترده است و سابقه ديكتاتورى از نوع شرقى در اين كشورها كمتر بوده. متأسفانه ما از اين نظام‏ها بيشتر برخوردار بوده‏ايم و در آن كشورها با
                        صورت مشروح مذاكرات شوراى بازنگرى قانون اساسى(جلسه‏14-1)، ص: 520
احتياط با مسأله برخورد مى‏كنند. حتى در سال‏هاى اخير، مسأله اين جمهورى‏هاى آخر كه الان ما نوعش را در فرانسه مى‏بينيم، خوب نسبتاً يك چيز جديدى است ولى الان هم آنها فكر نكرده‏اند كه مردم فرانسه ديكتاتورى را نمى‏پذيرند، در نتيجه با همين استدلالى كه حاج آقا الان مى‏فرمودند، به اين دليل اينها خواستند كه همه اختيارات را دست رياست جمهورى بدهند براى اين‏كه فرانسه را سريع‏تر پيش ببرد و آيا در اين كشورهايى كه اين قدر محتاطانه نسبت و دادن قدرت به يك فرد عمل كردند، آيا اين محتاطانه عمل كردن باعث عدم پيشرفت‏شان شده؟ باعث عدم رشدشان شده؟ آيا ژاپن امروز قوى پيش نمى‏رود؟ اروپا پيش نمى‏رود؟ كشورهاى ديگر از نظر صنعتى، فنى، اقتصادى و نظير اينها پيش نمى‏روند؟ ما ارتباط كاذب بين جمع كردن زياد از حد اقتدار دست يك فرد و پيشرفت كشور به وجود نياوريم اقتدار زياده از حد باعث عقب افتادگى يك كشور مى‏شود، پيشرفت كشور نمى‏شود، اگر اقتدار زياد در دست يك فرد مى‏توانست براى يك كشور خوشبختى و پيشرفت بيافريند ما در زمان پهلوى بايستى پيشرفته‏ترين كشور جهان مى‏بوديم چرا كه قدرت‏ها دست شاه بود آن اقتدار مى‏توانست همه چيز را در اينجا بكند اين‏كه ما فكر بكنيم حاكميت اسلام هست، ارزش‏هاى اسلامى هست، مردم بيدار هستند، بله خوب اينها نعمت‏هايى است كه بر اثر مبارزه مردم به دست آمده، به همين دليل مجلس خبرگان اول با بدبينى نسبت به تمركز قدرت نگاه مى‏كرد، چه اتفاقى افتاده كه ما در اين ده سال اين بدبينى را نسبت به تمركز قدرت تا اين حد زياد داريم از دست مى‏دهيم؟ ما مى‏گوييم تمركز به اندازه كافى بايد باشد، جايى اين مسؤوليت بايد متمركز باشد كه از آنجا بشود سؤال كرد، قدرت و اقتدار جايى بايد باشد كه بشود از آنجا مسؤوليت خواست و اگر اين اختيارات در جايى تمركز پيدا بكند كه قدرت سؤال نباشد خوب يك سال، دو سال، پنج سال، ده سال، ما كه قانون اساسى را براى يك فرد نمى‏نويسيم، كسانى هم كه قانون اساسى را در مجلس خبرگان اول نوشتند، يقيناً فكر نمى‏كردند كه قانون اساسى را براى دو سال، سه سال يا ده سال مى‏نويسند ما براى مدت‏هاى مديدى مى‏نويسيم من فكر مى‏كنم تجربه بنى‏صدر را ما بايد از آن ساده رد نشويم همان چند ماه اول حكومتش دنبال يك رفراندوم بود رفراندوم براى چه؟ سرمقاله ميزان حتماً يادمان هست كه اين مسأله را به صورت عيان در رابطه با رفراندوم و برگشت به آراء مردم، مطرح كردند. براى چه؟ براى از بين بردن پايه‏هاى حكومت اسلامى، پايه‏هاى جمهورى اسلامى. مى‏گوييم اين قضيه موفق نشد ولى ما بالاخره نمايى از خطر را در كشور خودمان لمس كرديم به هر حال من به ذهنم مى‏آيد كه اولًا تمركز اقتدار به اندازه كافى بايد باشد، اقتدار زياد دادن مساوى پيشرفت نيست اين تمركز اقتدار جايى بايد باشد كه دائم آن نقطه و آن كانون و آن فرد بتواند به سؤال كشيده بشود اگر ضعيف عمل كرد، سريع كنار گذاشته بشود خوب ما به يك رئيس جمهور رأى داديم، چهار سال. هشت سال آمد كار كرد وسطش ضعيف بود، خوب عمل نكرد و ضعف‏هاى گوناگونى داشت عملًا در نظام به اين سادگى كه رئيس جمهور كنار گذاشتن كه كار راحتى نيست بحث همان مسأله رأى مردم و آمدن مردم به صحنه است براى يك رئيس جمهور. حالا ما بياييم بگوييم كه بعد از يك مدتى در برنامه‏هاى اقتصادى، در برنامه‏هاى سياسى، در گفت و گو با خارج، در قراردادهاى بين المللى، او خوب عمل نكرده، ما آنى او را برداريم، كنارش بگذاريم، فرد ديگرى را بياوريم. عملًا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 521
از اين نظر هم من فكر مى‏كنم يك ضعفى را احتمالًا دچار نظام ما خواهد كرد ما فكر مى‏كنيم كه اولًا تمركز را خوب معنى بكنيم، تمركز به اعتقاد من با توجه به تجربيات اين هفت، هشت سال گذشته، بر مى‏گردد يكى به مسأله وزراء و اين‏كه در قانون اساسى فعلى ابهام‏زدايى بشود و معلوم بشود كه سياست‏گذارى كجاست؟ آيا اين سياست‏گذارى در شوراى سياست‏گذارى بايد صورت بگيرد؟ در شوراهاى گوناگون كه از طرف دولت يا از طرف رؤساى محترم سه قوه تشكيل مى‏شود تمركز پيدا مى‏كند؟ يا مشخص است كه جاى اين سياست‏گذارى اجرايى در داخل دولت است و همچنين آيا وزراء در مقابل رئيس جمهور، نخست وزير و مجلس بايد پاسخگو باشند يا به دو كانون، مجلس و نخست وزير پاسخ بگويند؟ خوب اينها روشن بشود، من فكر مى‏كنم مسأله تمركز حل شده است با يك اصلاحات جزئى در قانون اساسى مشكل ما از نظر تمركز و مقدار اقتدارى كه دولت براساس آن مى‏تواند كار بكند، به اعتقاد من حل شده است، بيشتر از آن را ما فكر مى‏كنيم خلاف مصلحت باشد كه ما عملًا در اينجا راجع به آن تصميم بگيريم، تصميمى كه در آينده يقيناً اختيارش دست ما نخواهد بود اين تيرى است كه ما رها مى‏كنيم، بعداً نمى‏دانيم كه چه نوع مصاديقى مى‏تواند پيدا بكند؟ به هر حال اين مسأله انتخاب راه اول بسيار خطرزا است.
منشى (يزدى)- جناب آقاى مشكينى بفرمايند.
على مشكينى- بسم الله الرحمن الرحيم، الحمد لوليه و الصلوة على نبيه و وصيه، اللهم سدد السنتنا بالصوابه و الحكمة. اينجا دو طرح ارائه شده و در جلسه گذشته بنا شد، اصل كلى اين‏كه در رأس قوه مجريه فرد باشد، يك نفر باشد، كلى يك چنين تصويب شد بعد در كيفيتش بنا شد اين دو طرح در معرض رأى قرار بگيرد و يك دفعه هم رأى‏گيرى بشود يا طرح اول را كسى بخواهد اختيار كند و نفى كند طرح دوم را، يا عكسش. براى هر دو دفعه رأى گرفته بشود حالا بنده مى‏خواهم از ميان اين دو طرح، طرح اول را انتخاب كنم و طرح دوم را نفى كنم، به اين رأى بدهم عرض كنم كه در اين طرح راجع به رئيس جمهور ما به دقت اگر بنگريم در طرح دوم چه نيرو و قدرتى داده شده؟ پس از آن‏كه مردم را واداريم مدتى بيايند پاى صندوق رأى، زحمت كشيده بشود، خرج بشود، پول مصرف بشود، همه مردم متوجه بشوند كه يك رئيس جمهورى بحمد الله انتخاب گرديد پس از انتخاب بيايد يك فرد را از ميان مردم انتخاب كند و او را به مجلس معرفى كند، همين اندازه و ندارد كه حتى امضاء كند نخست وزيرى او را همين اندازه، فرض كنيد معنايش اين است كه امضاء كند به مجلس معرفى كند برود سراغ كارش گاه گاهى هم اگر بخواهد يك نامه‏اى به مجلس بنويسد و درخواست عزل آن آقا را بكند اين قدرت رئيس جمهور در اينجا است ديگر بعداً نخست وزير خودش مى‏رود وزراء را انتخاب مى‏كند، به مجلس معرفى مى‏كند، و وزراء يعنى تمام تصميم و تصرف در كشور، همه تصرفات كشور به دست وزراء است تمام قدرت در دست وزراء و نخست وزيرى هم كه در رأس اينها قرار گرفته، پس تمام قدرت از آن نخست وزير است مردم كه رئيس جمهور را انتخاب كردند او كارش اين شد كه فردى را به مجلس معرفى كرد خوب حالا مردم مى‏گويند بابا اين كارى نبود ما اين همه خوشحال شديم رئيس جمهور داريم كارش اين است كه برود فرد معرفى كند به مجلس. آن را كس ديگرى هم مى‏توانست معرفى كند از اين اين‏جور بر مى‏آيد كه در اين طرح‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 522
دوم يك چنين رئيس جمهورى آخر كارش اين است. البته يك چيزهاى ديگر هم گفته شده است مسؤوليت اجراى قانون اساسى. چقدر اين كار دارد در خارج؟ تا حال چقدر مردم حس كرده‏اند از رئيس جمهور كه زحمت مى‏كشد و مسؤوليت اجرا انجام مى‏دهد، تنظيم قواى سه‏گانه مى‏كند؟ چرا گاه گاهى تلويزيون‏ها ديده شد كه اعطاء سردوشى و ... براى بعضى‏ها داده است اين كارها براى رئيس جمهور با اين قسمت‏ها. علاوه بر اين رئيس جمهورى كه آقايان اينجا انتخاب كرده‏اند از وضعش پيدا است كه يك مقام تشريفاتى محض است معلوم است كه قضيه اين‏جور است بر ملت بگوييم جمع بشود، رأى بدهيد، همه‏پرسى بشود. در يك روز معينى تمام كشور پنجاه ميليونى، چند ميليون جمع بشوند رأى بدهند براى يك فرد به عنوان تشريفات. آن ملتى كه خدايش تشريفاتى نيست، امامش تشريفاتى نيست، حضرت اميرش از تشريفات بدش مى‏آيد امام امتش از تشريفات بدش مى‏آيد، اصلًا ارزش تشريفات در اين كشور شكسته، اينها جمع بشوند و به يك رئيس جمهورى رأى بدهند كه در اينجا تشريفاتى است. حالا غير از اين، ما از اينها مى‏گذريم، چيزى عرض مى‏كنم و آن اين است كه حرف امام امت شما مى‏پذيرد كه ايشان فرموده‏اند تمركز در مديريت قوه مجريه. از شما مى‏پرسيم اين دو نفرى كه شما اينجا بيان كرده‏ايد در اين طرح دوم، يعنى طرح پارلمانى نه طرح جمهورى اين طرح پارلمانى كه داده‏ايد آيا در اينجا آن تمركزى كه بايد امتثال كنيم حرف امام را و او براى همين تمركز فرموده است آن تمركز در اين، از آن رئيس جمهور است يا از آن نخست وزير؟ اگر بگوييد بله، اصل تمركز، از آن رئيس جمهور است براى اين‏كه رئيس جمهور است كه نخست وزير را هم تعيين مى‏كند مثل اين‏كه شما به يك آقايى بگوييد شما را مى‏خواهم صاحب يك باغ بكنم، اما به شرط اين‏كه اين باغ را به شما كه تحويل داديم، فوراً آن را بدهيد به زيد و ديگر كار به آن نداشته باشيد شما براى اين، چه جور قدرت مى‏دهيد؟، اگر مى‏خواهيد بگوييد كه تمركز مديريت در رئيس جمهور است، اين تمركز مديريت نيست، تمركز قدرت نيست و اگر بگوييد تمركز در نخست وزير است چون اصل تمركز را مى‏پذيريد، پس مردم را هم بگوييد همان را انتخاب كنند، مردم بروند كسى ديگر را انتخاب كنند، شما تمركز را به شخص ديگرى بدهيد و اگر بفرماييد كه تمركز در هر دو است، يعنى دو نفرى نخست وزير و رئيس جمهور هر دو آنها، هستند و تمركز در هر دو است و ما تمركز در دو نفر را مخالف نمى‏بينيم چنان‏چه فرمايش بعضى از آقايان اين بود كه مانعى ندارد براى اين‏كه مسال تقسيم كار است مى‏گوييم مسأله تقسيم كار كه در ذهن آقايان هست، ببينيد آقا تقسيم كار دو جور است خدا بهترين كارگرها است به تعبير امام امت و حداقل خداوند عالى‏ترين كارفرماها است و تقسيم كار هم كسى بهتر از او ندارد يك عده را صافات، يك عده را عاديات، يك عده را زاجرت، فرشته‏ها تقسيم كار كرده، اما تقسيم كار عرضى داريم و تقسيم كار طولى. خداوند تقسيم كار عرضى را قبول ندارد بگويد اگر كسى معتقد بشود در عرض الله يك فردى هست، يك كار از كارها را او انجام مى‏دهد اين كفر است و اين شرك است، تقسيم كار عرضى غلط است اما تقسيم كار طولى. خداوند كارها را در رتبه طولى تقسيم كرده، به فرشته‏ها، به انبياء، به كسان ديگر. شما اينجا درباره رئيس جمهور مى‏خواهيد تقسيم كار كنيد اگر در عرض رئيس جمهور، نخست وزير را قرار مى‏دهد كه هر دو آن به عنوان تقسيم كار، اين تقسيم كار عرضى است و اين عين عدم تمركز است و اين عين اثنينيت است و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 523
اثنينيت لايعقل با وحدت تناسبى ندارد اگر تقسيم كار را ملاحظه مى‏كنيد تمام نيرو را به يكى بدهيد يا نخست وزير يا رئيس جمهور، اسمش را هر چه مى‏خواهيد بگذاريد و وزراء را هم در اختيار او قرار بدهيد و او تقسيم كار طولى بكند در وزراء چنان‏چه قاعده‏اش هم همين است پس يك رئيس جمهور مقتدرى را بگذاريد مردم انتخاب كنند و آن رئيس جمهور مقتدر هم قدرت كامل داشته باشد و وزراء را به مجلس معرفى كند و مديريت كار را بر عهده بگيرد و اين‏كه شما مى‏گوييد احتمال مى‏دهيم بعداً ديكتاتورى پيدا بشود و چه بشود، اين را به السنه مختلفه آقايان جواب دادند، محيط اجازه نمى‏دهد، رهبر بالا اجازه نمى‏دهد، قانون‏مان اجازه نمى‏دهد، ملت‏مان اجازه نمى‏دهد ما براى او جهاتى فكر كرده‏ايم كه از اين معنا ما سالم بمانيم خلاصه رأى من اين است در اين معنا كه اين طرح اول حتماً بايد انتخاب بشود و اين طرح اول را تصويب مى‏كنيم هيچ محظورى لازم نمى‏آيد جناب آقاى عميد دو، سه‏تا محظور ذكر كردند، نمى‏دانم آن بند اول با بند دوم يكى مى‏شود خيلى خوب آن عبارت است مى‏گوييم «رئيس جمهور رئيس قو مجريه است و كليه اختيارات آن قوه را دارد» اين جمله را دوتا نمى‏كنيم و «رئيس جمهور هم مسؤول در برابر كسى نيست» اين را ماده ديگر گفته رئيس جمهور در برابر ملت مسؤول است، در برابر مجلس مسؤول است پس من آن طرح اول را انتخاب مى‏كنم و طرح اول را بسيار عقلايى و خوب مى‏دانم و مسال تمركز مديريت در فرد را هم كه امر بوده، نه فرض كنيد كه امر امام بوده. امر امام از ناحيه ملت بوده و اگر بگوييد امر امام از ناحى ملت هم نبوده فردا اين فرمايشات شما، اين نوشت شما به دست ملت خواهد رسيد و ملت امضاء خواهد كرد به هر حال ما اين طرح اول را انتخاب مى‏كنيم و با طرح دوم جدا مخالفيم، و غفر الله لنا و لكم.
منشى (يزدى)- جناب آقاى بيات بفرماييد.
اسدالله بيات- بسم الله الرحمن الرحيم. بحثى است در ميان علما، مطرح مى‏كنند كه شما اگر از كسى يا از چيزى بد دفاع كنيد اين خودش بهترين دليل است يعنى عملًا نتيجه‏اش رد شدن و جا نيفتادن قضيه است مخصوصاً در كنار حمايت يا دفاع از طرح اول به استدلالاتى تمسك مى‏شود كه خوب است كه خود آقايان الحمد لله اسمش را استحسانات گذاشته‏اند كه انصاف قضيه اين است كه دليل حسابى ندارد اگر عنايت بفرماييد اين را من عرض بكنم ببينيد كه اساساً طرح اول و دوم در چه جهاتى مشترك است و اصلًا كجا محل نزاع است؟ چون محل نزاع را اگر ما خوب باز بكنيم، خدا رحمت كند استاد محقق داماد را ايشان مى‏گفت كه ما بايد روشن بكنيم كه بنا است سر چه كسى را بتراشيم، تا محل نزاع اگر خوب تببين نشود ما نمى‏توانيم در رابطه با قضيه تصميم بگيريم.
در طرح اول رئيس جمهور مستقيم از مردم رأى مى‏گيرد.
در طرح دوم هم رئيس جمهور مستقيم از مردم رأى مى‏گيرد پس آن برادرانى كه اصرار دارند اولى جمهورى است دومى نه، پيدا است كه مطالعه نكرده‏اند يا عنايت نكرده‏اند. چون فرض اين است هر دو مردمى است و مستقيماً از مردم رأى‏گيرى مى‏شود در اينجا (طرح تلفيقى) اصلًا معنايش اين است.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 524
در طرح اول دقيقاً وزراء در مقابل مجلس مسؤول هستند و از مجلس رأى اعتماد مى‏گيرند، در طرح دوم هم همين‏طور. پس در اين جهت هم اينها هيچ اختلافى به هم ندارند در طرح اول نخست وزير به مجلس معرفى مى‏شود، از مجلس رأى اعتماد مى‏گيرد، در طرح دوم هم همين‏طور. پس در اين جهت هم با هم كوچك‏ترين اختلافى ندارند.
اختلاف اساسى كه وجود دارد مخصوصاً در صحبت برادر و سرور عزيزمان جناب آقاى يزدى كه اشاره كردند يكى مستقيماً از مردم رأى مى‏گيرد، آن يكى غير مستقيم، به نظر من واقع قضيه اين است كه اين‏طور نيست، بلكه تعارض بين يك فرد كه مستقيم از مردم رأى گرفته يا يك نهادى كه مستقيم از مردم رأى گرفته است و اصلًا دعوا در اينجا است، محل نزاع در اينجا است اگر ما طرح اول را بپذيريم معناى اين حرف اين است كه رئيس جمهور، رئيس دولت، وزراء در مقابل مجلس مسؤول هستند مثل طرح دوم است و در اين جهت با طرح دوم فرقى ندارند اما ما رئيس جمهورى را انتخاب كرده‏ايم غير مسؤول اگر عزيزان در ذهنشان داشته باشند «مسؤول»، اينجا نيست، آن مال بعد است ما در رابطه با اين طرح مخالفيم و معناى اين حرف اين است: رئيس جمهورى كه تكيه‏گاه مردمى دارد، اين جهات قوت قضيه است اين درست اما در مقابل چه مسؤول است؟ در مقابل چه كسى مسؤول است؟ وقتى كه ما نخست وزير را مطرح بكنيم نخست وزير در مقابل مجلس مسؤول است، نخست وزير مورد استيضاح است شنيدم حاج آقا كروبى مسال استيضاح رئيس جمهورى را مطرح كردند در اينجا خود اين بهترين شاهد است بر اين‏كه برادرانى كه به طرح اول رأى دادند اين نگرانى را دارند يعنى دقيقاً در ته دل خودشان و در مرتكزات ذهنشان اين معنا وجود دارد كه اگر بنا بشود ما طرح اول را بپذيريم اين نگرانى وجود دارد و لذا دنبال اين هستند سؤال را مطرح بكنند، استيضاح را مطرح بكنند حالا محظورات آن قضيه را من عرض مى‏كنم بنابراين در طرح اول از نظر مستقيماً مورد رأى مردم بودن حرفى نيست، در طرح دوم هم همين‏طور. منتها در طرح دوم رأى مردم، 270 نفر است، در طرح اول دقيقاً يك نفراست اذا دار الامر بين يك نفر و بين 270 نفر واقع قضيه اين است كه 270 نفر كم خطا مى‏كنند! ترديدى در اين جهت نيست ممكن است سروران بگويند آقا يعنى چه؟ نخست وزير در طرح دو شبيه معناى حرفى است نخست وزير در طرح دوم يقيناً از مجلس رأى اعتماد مى‏گيرد، مورد سؤال است، مورد استيضاح است، مورد بازخواست است اما در طرح اول اين‏طور نيست پس بحثى كه ما داريم و مى‏گوييم طرح دوم قوى‏تر است عبارت از اين است ما نمى‏گوييم رئيس جمهور از مجلس رأى بگيرد كه آقايان بفرمايند اين تضعيف است، خير. با اين هم، ما مخالفيم. ما مى‏گوييم از مردم مستقيماً هم بايد رأى‏گيرى بشود پس از اين جهت فرقى ندارد منتها بحثى كه ما داريم اين است، مى‏گوييم رئيس جمهورى كه اين همه اختيار را دارد، وزراء را دارد، برنام تخصيص بودجه را دارد، امكانات ارزى را دارد وزير كشور هم دارد نيروى انتظامى هم دارد جناب آقاى آذرى نفرمايند، بابا نيروهاى نظامى مال كسى ديگر است و كودتا چنين و چنان است البته بنده تا 30 سال آينده، 50 سال آينده هم اين نگرانى را ان شاءالله در رابطه با اين كشور ندارم، اما قانون نويسى اين نيست كه الان ما رهبرى را ببينيم، اين رئيس جمهور را ببينيم، رئيس جمهورى آينده بسيار بزرگوار را محتملًا ببينيم و ارادت هم به آنها داريم بعد بگوييم كه ... نه هيچ نگرانى نداريم بعد
                        صورت مشروح مذاكرات شوراى بازنگرى قانون اساسى(جلسه‏14-1)، ص: 525
بياييم بگوييم كه نه مردم نمى‏گذارند! شما را به خدا، حضرت استاد حاج آقا مشكينى! شما قبل از سال 1357 بين سال 1342 تا 57 را ملاحظه كنيد مگر اين مردم نبودند؟ چطور شد همين كه با رهبريشان فاصله گرفتند اين همه كشتار شد، اين همه جريان‏ها شد هيچ خبر و هيچ اثرى هم نبود؟! اين يك واقعيت است، اين عنصر و اين عدد صحيح را و اين عدد مهم و سازنده (حضرت امام) در كنار اين نظام قرار دارد و طبيعى هم هست و همين‏طورى است، ما اين را هم قبول داريم اما بحث در قانون نويسى اين‏گونه برخورد نمى‏كنند بنابراين اعتقاد ما اين است، بنده خواهشم از عزيزان اين است، اين‏كه بنده اعتقاد دارم بر اين‏كه طرح دوم بهتر است از اين جهت است در طرح دوم هم رئيس جمهور آن قوت خودش را دارد نخست وزير مسؤول هيأت دولت است اما مسؤول است در مقابل تصميم هيأت دولت، مسؤول است در مقابل تصميم خود، مسؤول است در مقابل تمام جهات ... هم جاى استيضاح دارد و هم جاى سؤال دارد اما اگر عزيزان سؤال از رئيس جمهورى را مطرح بكنند حالا اگر خداى نخواسته در اول رأى بياورد، اگر رأى بياورد برادران بزرگوار ما مسأله سؤال از رئيس جمهور و استيضاح را مطرح بكنند (بايد مطرح بكنند) اما باور كنيد رئيس جمهور ولو با سؤال پنجاه نماينده مسؤول قرار بگيرد و هر هفته و هر 15 روز كشانده و آورده بشود به مجلس، اين رئيس جمهور ديگر رئيس جمهور نخواهد بود آن رئيس جمهور آن قوتى كه شما دنبال آن هستيد ديگر آن رئيس جمهور نخواهد بود اگر استيضاح بشود و دوباره استيضاح بشود بعد چى؟ بعد از استيضاح يعنى به مردم اعلام بشود رفراندوم بكنند؟ استيضاح بشود يعنى ديگر امام تنفيذش را پس بگيرد؟ استيضاح بشود يعنى ديگر رئيس جمهور نباشد؟ اين اگر نباشد ديگر قابل كنترل نيست اما من مى‏خواهم بگويم چرا ما از اول شعرى مى‏گوييم كه در قافيه‏اش لنگ بمانيم؟ چرا از اول ما آن خطرات را حفظ نمى‏كنيم؟ مضافاً بر هم اينها بنده معتقدم وزير عوض كردن ساده است، نخست وزير عوض كردن ساده است، اما رئيس جمهور عوض كردن ساده نيست! قداست رئيس جمهور، سلامت رئيس جمهور، اهميت او بايد در جاى خودش بماند او بايد به مسائل كلان كشور بپردازد و لذا در يكى از پيشنهادات بنده معتقدم رياست مجمع تشخيص مصلحت هم بايد با او باشد اما رئيس جمهور را ما گرفتار مسائل جزئى مثل پيچ و مهره و لاستيك و اين مسائل نكنيم نه اين‏كه مى‏خواهم بگويم در اينها دخالت مى‏كند، اما آينده همه اين را از رئيس جمهور خواهند ديد، همين‏طور كه الان از نخست وزير و از دولت مى‏بينند اين ديگر برو برگردى ندارد!
روى اين حساب بنده معتقدم طرح اول را طرح دوم دارد، علاوه بر اين خطراتى كه طرح اول دارد اگر سؤال و استيضاح مطرح نباشد طرح دوم اين خطرات را ندارد از نظر حقوقى وقتى كه من اينها را بررسى كردم امر داير است بين اين‏كه ما طرح دوم را بپذيريم كه طرح مردمى است و نخست وزير رئيس دولت بشود و در مقابل مجلس كه 270 نفر مستقيماً از مردم رأى گرفته‏اند مورد سؤال و استيضاح بشود، يا آن‏كه نه، كل اختيارات را به رئيس جمهور بدهيم اما اين بازخواست‏ها و اين سؤال‏ها و استيضاح بيابد، بنده دومى را بر اولى ترجيح مى‏دهم و به همين دليل من به دومى رأى مى‏دهم و با اولى مخالفم.
منشى (يزدى)- جناب آقاى جنتى بفرماييد.
احمد جنتى- بسم الله الرحمن الرحيم، روى آن مسال طرح اول كه من مى‏خواهم در
                        صورت مشروح مذاكرات شوراى بازنگرى قانون اساسى(جلسه‏14-1)، ص: 526
موافقتش صحبت بكنم به نظر من اصلًا مقابل بين دو طرح خيلى دقيق انجام گرفته و طرح دوم را من طرح تمركز نمى‏دانم تمركز در مديريت اين است كه تمام ابزار مديريت دست يك نفر باشد و ديگرى به هيچ عنوان نتواند چوب لاى چرخ آن بگذارد و كارش را كند بكند اگر مى‏خواست يك مقابل صحيحى باشد بايد گفته بشود تمام قدرت در دست رئيس جمهور باشد يا تمام قدرت در دست نخست وزير باشد اين دو تمركز بود واقعاً. ولى اين تلفيقى را نمى‏شود اسمش را تمركز بگذاريم حالا راجع به قضى رئيس جمهور. ما يكى از دو كار را قهراً، اگر بنا بشود طرح اول تأييد بشود بايد بكنيم يا بالاى سر او هم يا در كنار او هم يك مقامى را كه او در مقابلش مسؤول باشد بشود بايد بكنيم يا بالاى سر او هم يا در كنار او هم يك مقامى را كه او در مقابلش مسؤول باشد مى‏گذاريم يا نمى‏گذاريم اگر بگذاريم، كه بايد هم بگذاريم كه ما هم در آن كميسيون رهبرى اين مسأله را پيش‏بينى كرده‏ايم كه رهبر يكى از اختياراتش اين است كه مى‏تواند رئيس جمهور را عزل بكند اين از نظر ما حتماً بايد بيايد و اگر نباشد يك مقدارى در مسال آن ولايت رهبر ضعف پيدا مى‏شود و نقص پيدا مى‏شود اگر آنجا آمديم اين را تصويب كرديم و قبول كرديم خوب ديگر مسأله اين نيست كه آن مسائلى كه ممكن است به ديكتاتورى و امثال اينها بيانجامد، احتمالش ضعيف مى‏شود و اگر احياناً قرار باشد بر اين‏كه نه، منهاى آن ما همين را نگاه بكنيم كه اينجا نوشته كه اين پيش‏بينى اين‏كه از يك طرفى عزل بشود يا استيضاح بشود يا سؤال بشود در آن نشده. خوب حالا ما يك رئيس جمهورى مى‏خواهيم درست بكنيم با آراء مردم، يك دفعه هم مثل جاهاى ديگر شعرى مى‏گوييم كه در قافيه‏اش مى‏مانيم كه يك رئيس جمهور مى‏خواهيم داشته باشيم، حالا اين رئيس جمهورى كه مى‏خواهيم داشته باشيم چكارش كنيم كه دردسر درست برايمان بكند، يك جنب تشريفاتى به او بدهيم و كارها را هم به دست يك نفر ديگر بدهيم؟ اين برنام ما نيست ما مى‏خواهيم يك رئيس جمهورى داشته باشيم كه داراى يك قدرتى باشد كه واقعاً بتواند ادار مملكت و اجراى قوانين را به عهده بگيرد و تمام مسؤوليت‏ها هم به عهد او باشد خوب حالا آيا زمينه براى استبداد در نظام جمهورى اسلامى هست يا نيست؟ ما اين نظام جمهورى اسلامى را با هيچ جاى ديگر نبايد مقايسه كنيم اگر بنا باشد ما بخواهيم با كشورهاى ديگرى كه يك رئيس جمهورى در آنجا به ديكتاتورى گراييده مقايسه بكنيم معنى‏اش اصلًا صرف نظر كردن هم ارزش‏هاى موجود است ما حرف‏مان اين است كه مى‏خواهيم يك نظامى به وجود بياوريم كه حكومت صالحين در آن باشد اگر مى‏بينيم زمينه براى اين مسأله هست، خيلى خوب برويم جلو كار بكنيم، تلاش بكنيم هر چه شب و روز زحمت هم بكشيم كم است و اگر اين زمينه نباشد و بخواهيم منهاى اين فكر بكنيم بايد خيلى حرف‏ها را پس بگيريم و ديگر جمهورى اسلامى نمى‏تواند رسالتى و پيامى داشته باشد فقط اسم جمهورى اسلامى است!
ما در اينجا يك مركز كنترل داريم به عنوان شوراى نگهبان، صلاحيت رئيس جمهور را شوراى نگهبان بايد تأييد بكند اين قدرت را به شوراى نگهبان بدهيم شوراى نگهبان هم خودش در مقام تلاش باشد كه اين حق قانونى خودش را بگيرد و قبضه كند، هم كل نظاك اصلًا به اين سو برود و مردم به اين ناحيه توجيه بشوند كه اجازه بدهند شوراى نگهبان اعمال نظر بكند و وظيف خودش را عمل بكند پس در آنجا شوراى نگهبان با قدرت يك مركز كنترل و يك فيلتر قوى‏اى هست كه مى‏تواند اگر افرادى زمينه‏هاى ناجور در آنها هست و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 527
نمى‏توانند حكومت صالحين را برقرار بكنند آنجا ردشان بكنيم.
بعد از آن ما بايد باز برويم در اين مسير كه مردم بايد يك بينش صحيح اسلامى پيدا بكنند اگر بخواهيم فرضمان اين باشد كه مردم هميشه تابع جو هستند و جو را هم به دست راديو تلويزيون بدهيم و راديو تلويزيون را هم به دست كسانى بدهيم كه مى‏خواهند جوسازى بكنند و از جوسازى‏ها استفاده بكنند و مرتب آب گل آلود درست بكنند و ماهى بگيرند اگر آن است باز آن هم مسال جمهورى اسلامى مطرح نيست، يك چيز ديگرى مى‏شود افرادى بر سر يك قدرت‏هايى مى‏خواهند تنازع بكنند و هر كسى از يك ابزارى استفاده بكند براى اين‏كه خودش قبض قدرت بكند ما الان همين جا كه داريم دربار تمركز مديريت صدا و سيما بحث مى‏كنيم بايد اين مسأله را اينجا حل بكنيم كه آن قدرتى كه در مديريت صدا و سيما كه حساس‏ترين دستگاه اين مملكت است به وجود مى‏آيد بايد يك قدرت سالمى باشد كه از آن قدرت سوء استفاده نشود براى اين‏كه يك كسى بى‏خود خرد بشود يا بى‏خود يك كسى بالا برود يا بى‏خود يك كسى پايين بيايد خوب اگر بتوانيم يك صدا و سيماى اين‏جورى را پيش‏بينى بكنيم و يك مردمى هم كه اين همه واقعاً در راه انقلاب و اسلام فداكارى كرده‏اند و اين همه گذشت و اخلاص و ايثار از خودشان نشان داده‏اند اينها را هم از اين زمينه‏هاى موجود از آنها استفاده و بهره‏بردارى بكنيم و هدايتشان بكنيم اين مجموعه به نظر من ديگر اجازه نمى‏دهد ديكتاتورى‏هاى به آن معنا در يك رئيس جمهور به وجود بيايد از اول آنجا در شوراى نگهبان كنترل شده، بعد هم مردم فرض اين است كه مى‏خواهند رأى آزاد بدهند، اگر باز مسال رأى‏سازى باشد كه هيچ، اصلًا فرقى نمى‏كند دست هر كسى بخواهيم بدهيم اين يك مقدارى رأى براى خودش درست مى‏كند و از اين رأى‏ها براى مقاصد خودش استفاده مى‏كند فرض اين است كه مى‏خواهيم رأى‏ها آزاد باشد فرض بر اين است كه نظام جمهورى اسلامى مى‏خواهد مسير خودش را ادامه بدهد و به سوى حكومت صالحين برود با اين وضعيت ديگر احتمال اين‏كه بخواهد يك رئيس جمهور، يك ديكتاتور آنچنانى باشد كه مصالح مردم برايش اهميت نداشته باشد و فقط خودش را ببيند اين احتمال آن قدرها قوى نيست كه ما بخواهيم اين‏جورى از آن فرار بكنيم كه بياييم آن را فلج بكنيم و بگوييم به دليل اين‏كه ممكن است سوء استفاده از قدرت بشود، قدرت را از او بگيريم و قدرت به او ندهيم ما الان بسيارى از مشكلاتمان در طول اين دوران 10 سال گذشته بر همين بوده كه يك مركز نداشته كه جواب‏گوى مشكلات باشد خوب آنجا مى‏گوييم اين مركز باشد، پشتوانه‏اش هم آراء عمومى باشد، مردم هم خودشان را در اين قضيه سهيم بدانند همين جورى كه تا حالا سهيم بوده‏اند و آن هم بتواند كار خودش را بكند در غير اين صورت طرح دوم كه واقعاً به نظر من يك طرح خطرناكى است و اصلًا بايد از آن صرف نظر كرد، حتى اگر قرار بشود من تمركز مديريت در نخست وزير را ترجيح مى‏دهم بر اين طرح تلفيقى. بايد يك جايى يك قدرتى باشد كه بتواند كار بكند ما مدام بياييم از اشخاص كار بخواهيم و دستشان را هم ببنديم كه نتواند كار بكنند! منتها بايد يك دستگاه كنترل و يك مقامى كه اين در مقابلش مسؤول باشد برايش قرار داد به نظر بنده آن طرح اول غير قابل قبول‏تر است، و السلام عليكم و رحمة الله و بركاته.
منشى (يزدى)- آقاى هاشميان بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 528
حسين هاشميان- بسم الله الرحمن الرحيم، بنده هم با طرح اول مخالفم و هم با بخشى از طرح دوم مخالفم. اما علت مخالفت من با طرح اول چيست؟
اين بندها را وقتى بنده مطالعه مى‏كردم كه كلى اختيارات دولت در دست رئيس جمهور باشد انصافاً اين چيز وحشتناكى است، اين اختيارات چيست؟ اختياراتى را كه شما حتى تذكر نداديد كه اين اختيارات را قانون معين مى‏كند شما يك واژ «اختيارات» را انتخاب كرديد و يك واژ «همه» را كه در نتيجه هم اختيارات قو مجريه به رئيس جمهور داده مى‏شود. وجداناً انسان نسبت به اين وحشت ندارد؟ و قابل اين‏كه يك جلس اصلاح قانون‏گذارى و تدوين تتميم قانون‏گذارى اين‏جورى باز با قضيه برخورد نكند، جا ندارد كه حدود مسأله را مشخص بكند؟ به دست چه كسى انسان اختيارات را مى‏دهد؟ و آيا اين ناشى از اين است كه ما رئيس جمهور فعلى يا دور آينده را مى بينيم؟ اين به ما اين حسن نيت را داده كه ما اين اختيارات را به طور مطلق به دست يك نفر بدهيم؟ هيچ وحشتى هم از آن نداشته باشيم؟ بعد اين رئيس جمهور در كجا مسؤول است؟ آقاى جنتى مى‏فرمايند كه رهبر بالاى سرش است! شما كه الان قيد «مرجعيت» را از رهبر برداشته‏ايد و حق هم همين است وقتى كه يك رهبرى مقلد نداشته باشد كه با فتوا، با حكم مردم را از يك رئيس جمهورى كه دارد زمين ديكتاتورى را مى‏سازد بسيج بكند، اين قدرت را ندارد، اين رئيس جمهورى كه اين همه اختيارات دارد، مردم هم مقلد آن مرجع نيستند اين بدون ترديد عليه رهبر شما خواهد بود اين چه فرمايشى است كه شما مى‏كنيد كه رهبر بالاى سرش است؟ من فكر مى‏كنم كه وضع موجود يك خرده اذهان موافقين را داراى خلجان كرده و با اين‏كه مى‏گويند ما براى آينده داريم اصولى را تصويب مى‏كنيم، ولى بدون ترديد وضع موجود در آنها تأثير دارد امام را مى‏بينند، اين قدرت بسيار عظيم الهى را مى‏بينند با اين همه مقلد در داخل و خارج كشور، با آن همه فراست و شجاعت و صلابت و تيزهوشى بعد ما فكر مى‏كنيم كه آينده هم يك رهبرى خواهيم داشت كه اين رهبر مثل امام يك حكمى مى‏كند كه رئيس جمهور هر قدرتى دارد خود به خود پايه‏هايش سست مى‏شود اين رئيس جمهورى كه شما اين قدرت‏ها را به او مى‏دهيد كجا بايد بازخواست بشود؟ اين‏كه از رهبر، كه حالا آن نقط قوى شما رهبرى است كه وضع آن در آينده نمى‏دانيم چه جورى مى‏شود؟ هيچ جا از او سؤال نكنند، حتى (به فرمود جناب آقاى آذرى) استيضاح را هم از دستور امام منصرف بدانند من نمى‏فهمم از كجا اينها را ايشان استنباط كرده‏اند؟ از كجا؟! عدم كفايت سياسى كه در قانون اساسى هست كه مهم‏تر هم از استيضاح هست، اگر شما وضع موجود را مى‏بينيد ايشان مى‏گويند منصرف به وضع موجود است يعنى چه؟ استيضاح هم نباشد! خوب عدم كفايت سياسى كه مهم‏تر هم از استيضاح هست، منتها عدم كفايت سياسى كمتر اتفاق مى‏افتد و در ابعاد مختلفى است اما در بحث اجرايى استيضاح مسائل خاصى را شامل مى‏شود ايشان از كجا مى‏گويند منصرف است؟ حداقل يك استيضاحى را هم نگذاشته‏ايم، سؤالى را هم نگذاشته‏ايم، كه ما باز با استيضاح و سؤال هم مخالفيم ما مى‏گوييم آقا! رئيس جمهور سمبل قدرت، اقتدار و ثبات سياسى كشور است كسى كه چنين عنصرى است او را هر روز به مجلس نكشانيد، استيضاحش نكنيد يك وزيرى كه الان مجلس گاهى از او سؤال مى‏كند پچ پچ در وزارتخانه شروع مى‏شود كه امروز از وزير سؤال كردند! بعد شما رئيس جمهور را با استيضاح، با
                        صورت مشروح مذاكرات شوراى بازنگرى قانون اساسى(جلسه‏14-1)، ص: 529
سؤال به مجلس بكشيد آن وقت در دنيا مى‏خواهيد ثبات سياسى و اقتدار داشته باشيد؟ هم خود ملت مضطرب مى‏شود، هم دنيا وضع را مضطرب مى‏بيند و دليلى ندارد ما اين كار را بكنيم.
راجع به طرح دوم، خوب رئيس جمهور وجود دارد اما رئيس قو مجريه نخست وزير است كه شديداً ما با اين مخالفيم، به همان دلايلى كه مى‏گوييم تمركز قدرت در رئيس جمهور به اين شكل خطرناك است، در نخست وزير هم خطرناك است رئيس جمهور داشته باشيم، و مقامات تشريفى به او بدهيم، رئيس قو مجريه نخست وزير باشد! اين اصلًا خودش تناقض است آن‏چه كه مسلم است رئيس جمهور بايد رئيس قو مجريه باشد و باز من فكرمى كنم كه اين وضع موجود است كه ما را به اشتباه انداخته. اشكال اساسى در اصل 136 است كه اصل يكصد وسى و شش را وقتى اصلاح بكنيم، در مقابل اختياراتى هم به رئيس جمهور بدهيم، رئيس جمهور بتواند پيشنهاد عزل را (همان‏طور كه در بندى از اين بحث دوم آمده) به مجلس بدهد يا نخست وزير همان‏طور كه در مقابل مجلس مسؤول است در مقابل رئيس جمهور هم مسؤول باشد من به مذاكرات خبرگان اول مراجعه كردم، با همين اختياراتى كه فعلًا رئيس جمهور دارد يكى از نمايندگان صحبت مى‏كند كه اين مقامات تشريفى است مرحوم آيت الله دكتر بهشتى اثبات مى‏كنند كه نه، اينها تشريفاتى نيست اين اختيارات را اگر رئيس جمهور بخواهد اعمال بكند رئيس جمهور فعالى است كه بعد ايشان مى‏گويد: «قدرت نهايى رئيس جمهور اين است كه هماهنگ كنند قواى سه‏گانه است» اينها هنوز باز نشده، قانونش نوشته نشده. شما اگر هماهنگ كنندگى قواى سه‏گانه را باز كنيد، مجلس اين قانون را تطبيق بكند آنجا هم اختياراتى به رئيس جمهور خواهد داد اينها هنوز نشده! مرحوم دكتر بهشتى مى‏فرمايند كه «اين نهايت قدرت يك رئيس جمهور است» كه بعد جناب آقاى يزدى كه امروز مى‏گويند تشريفاتى است، آنجا تذكر داده‏اند كه رئيس جمهور رئيس قو مجريه هم هست يعنى تشريفاتى نيست! (در مذاكرات هم وجود دارد) امروز شد تشريفاتى؟! و با اشكالاتى كه اصل 136 دارد بنده معتقدم فقط اشكال آن از اينجا است (اصل 136 يا 133 حالا دقيق خاطرم نيست) (منشى- تابلوى جلوتان را ملاحظه بفرماييد) بلى، اين اصلاح بشود و وضع فعلى با اصلاح مخالف تمركز نيست چه كسى مى‏گويد مخالف تمركز است و وضع فعلى را شما اصلاح بكنيد؟ نخست وزير در مقابل رئيس جمهور مسؤول باشد، پيشنهاد عزلش را هم به مجلس بكند جلسات هم در حضورش تشكيل بشود، اختيارات ديگر هم بدهيم رئيس شوراى تشخيص مصلحت هم باشد مقامات ديگر را هم به او بدهيم! اين چه صحبتى است كه يكى از آقايان گفتند عرضى است؟ (مثل اين‏كه جناب آقاى مشكينى فرمودند) چه كسى مى‏گويد اين عرضى است؟ (نخست وزيرى كه مسؤول مجلس هست، مسؤول رئيس جمهور هست (رئيس- وقتتان تمام است) بنابراين، اين در طول قرار مى‏گيرد نه در عرض! منتها در مقابل بياييد اختيار وزير را هم به خودش بدهيد كه فردا يقه‏اش را بگيريم و بگوييم آقا تو مسؤولى، نگويد وزير مربوط به من نيست وزيرى كه من مى‏خواستم انتخاب نكردند از او هم حساب بكشيد و جناب آقاى جنتى فاضله‏اى كه درست كردند اگر فرهنگ مردم ما بالا برود چه بشود، چه بشود ديكتاتور به وجود نمى‏آيد جناب آقاى جنتى كار فرهنگى بسيار كار طولانى است اين به سادگى شما نمى‏توانيد رسوب‏هاى طاغوتى و گذشته را از ذهن مردم بيرون بياوريد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 530
و مردم را به اين سادگى بسازيد كه بعد بياييد براى يك چيز خيالاتى كه در آينده اتفاق خواهد افتاد الان همه قدرت را بدهيم دست يك نفر ما مى‏گوييم توزيع قدرت به اندازه‏اى بشود كه تصميم‏گيرى را مشكل نكند در دست كسى هم قرار ندهيم كه خود اين قدرت خطرناك و خطر آفرين باشد.
منشى (يزدى)- وقتتان تمام شد سه دقيقه هم بيشتر صحبت كرديد.
حسين هاشميان- باشد من بقيه عرايضم را مى‏گذارم براى شور دوم ان شاء الله و السلام عليكم.
منشى (يزدى)- جناب آقاى موسوى اردبيلى موافق مشروط هستند بفرماييد.
سيد عبدالكريم موسوى اردبيلى- بسم الله الرحمن الرحيم. من موافق تمركز هستم و به آن هم رأى دادم تمركز هم به معناى تمركز در يك نفر نه به آن معنايى كه حدودش معين باشد، نه من به تمركز در يك نفر رأى دادم در ميان اين دو طرح هم اگر قرار باشد يكى از دو نفر باشند من طرفدار اين هستم كه رئيس جمهور باشد دليلم هم اين است كه خميرمايه رئيس جمهور سنگين‏تر است! هم رأى مستقيم مردم را دارد، هم تأييد رهبر را دارد هم برحسب قانون اساسى، موقعيت قانون اساسى بعد از رهبر شخصيت اول مملكت است طبعاً قوى‏ترين فرد ما، صالح‏ترين فرد ما، براى اين كار انتخاب مى‏شود خوب اگر قرار است قوى‏ترين، صالح‏ترين فردى باشد كه كارها را دست او مى‏دهند بهتر است كه به يك مرتبه نازله‏اى بدهند.
ولى مسأله براى همه آقايان شايد يك مقدار مورد تأمل است، براى من هم مورد تأمل است لذا واقعاً من در گفته‏هاى آقايان، فرمايشات آقايان دقت مى‏كردم كه ببينم آيا براى من يك مقدار مى‏شود مسأله روشن‏تر باشد با اطمينان خاطر، با فكر آسوده‏تر بتوانم يك طرف را بر ديگرى ترجيح بدهم، يا نه، لذا من در فرمايشات آقايان كه دقت مى‏كردم ديدم چيزهايى بود من نفهميدم! بعضى از سروران عزيز فشار مى‏آورند به اين‏كه: «قدرت مطلقه» خصوصاً سرور عزيز ما جناب آذرى كه اين نقطه قدرت را چرا تبديل به نقطه ضعف مى‏كنيد؟ يعنى ايشان واقعاً منكرند به اين‏كه قدرت فساد مى‏آورد؟ و قدرت وسوسه مى‏آورد؟ خوب اين‏كه قابل انكار نيست انسان وقتى كه در گوشه مدرسه است يك حالتى را دارد، وقتى كه تكيه به يك جايى كرده يك حال ديگرى دارد، اين اصلًا جزو بديهيات است نفوس زكيه، افراد يا اين چيزهايى كه جناى آقاى جنتى سلمه الله تعالى مى‏فرمايد اگر مردم ما قدرت انتخاب دارند، اگر حكومت صالحه تشكيل داديد، اگر اين است بنده عرض مى‏كنم اصلًا اين اختيارات را به هر كسى بدهيم چون فرض ما اين است (اينها همه‏اش فرض است) خوب مردم قدرت انتخاب دارند نماينده‏ها را انتخاب كرده‏اند، نماينده‏ها قدرت انتخاب دارند حكومت صالحه تشكيل مى‏دهند دولت را تشخيص داده‏اند، دولت شده دولت صالحه بنابراين اصلًا چه دعوايى داريم با همديگر؟ بنده به شما عرض مى‏كنم از ده سال پيش كه ما تجربه كرديم، نمى‏دانم شما برداشت‏تان چيست؟ آيا حركت‏مان، وضعمان، رو به تكامل است؟ مجلس اول نسبت به دوم، دوم نسبت به سوم، سوم نسبت به چهارم شوراى عالى قضائى اولش نسبت به دوم، دوم نسبت به سوم، الى آخر رو به تكامل مى‏رويم؟ روز به روز صالح‏تر، روز به روز كامل‏تر مى‏شويم يا روز به روز مشكلاتى پيش مى‏آيد؟
پس بنابراين راجع به اينها آينده را روى يك فكرهايى كه براى خودمان ساخته‏ايم‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 531
نبايد فكر كنيم، خير آقا جان واقعيت‏ها اين است ما در خارج هستيم، خارج را بايد ببينيم، بايد ببينيم در خارج چيست اگر اين حرف‏هايى كه فكر ما بوده اينها اگر پياده مى‏شد اصلًا امروز يك مشكل نداشتيم اصلًا احتياجى به اين حرف‏ها نبود اينها معنايش اين است. اگر مى‏فرماييد من نه راجع به ملت جسارت مى‏كنم، نه راجع به نماينده‏ها جسارت مى‏كنم، نه راجع به انتخاب جسارت مى‏كنم نه راجع به حكومت صالحه جسارت مى‏كنم، ولى مى‏گويم واقعيت را ببينيد چه جورى بوده با تمام اين حرف‏ها يك مشكلاتى داريم يعنى واقعاً اين مشكل، فقط مشكل قانون بوده يا مشكلات ديگرى هم بوده؟ حالا ما مى‏خواهيم يك مشكلاتى را برداريم كه قانون جلو بعضى مفاسد را بگيرد يا مثلًا مى‏فرمايند اگر شما مى‏گوييد به رئيس جمهور اختيارات داده شود، مستبد مى‏شود خوب نخست وزير هم همين‏طور است يعنى رئيس جمهور با نخست وزير فرقى ندارد خوب اگر هر دو مثل هم است بدهيد به نخست وزير، چرا مى‏دهيد به رئيس جمهور؟ او كه ترجيح مى‏دهيد رئيس جمهور است او سبب مى‏شود كه من هم خودم يكى از آنها هستم و رئيس جمهور را ترجيح مى‏دهم براى اين‏كه ما مى‏گوييم رئيس جمهور از يك پايگاه محكمى برخوردار است يك مقدار هم قدرت به او بدهيد كنترل هم برايش نگذاريد اما نخست وزير از آن پايگاه برخوردار نيست.
اين مقايسه‏ها مقايسه‏هايى است فرق دارد گاهى قضايا را به شرط محمول مى‏گيريم اگر اين‏جور باشد، اين‏جور باشد ... بلى اگر همه اينها باشد نتيجه‏اش هم يك مدينه فاضله مى‏شود اگر نباشد چه؟ بنابراين من عقيده‏ام اين است ما الان بالفعل به يك رئيس جمهور و مقتدرى كه دستش باز باشد و بتواند تصميم بگيرد، پايگاه قانونى هم داشته باشد جلو او هم گرفته نشود براى اين‏كه الان ما نيازى به يك ثبات سياسى هم در داخله و هم در خارجه داريم اگر قرار باشد قدم به قدم بند جلو پايش باشد اين بندها سبب مى‏شود او نتواند تصميم بگيرد يا با كمال حسن نيتى كه همه افراد دارند، تصميم مى‏گيرد، خوب حسن نيت دارند، وحدت فكرى كه ندارند، وحدت تشخيص كه ندارند، وحدت برداشت كه ندارند دليلش همين ما چند نفرى كه اينجا هستيم اگر در ايران افرادى را جمع كنند كه زبان همديگر را بفهمند ظاهراً بهتر از اين جمع نمى‏توانند پيدا كنند كه زبان همديگر را مى‏فهمند چطور با همديگر اختلاف برداشت داريم و هر كداممان يك چيزى مى‏گوييم؟ آن وقت اختلاف هم 180 درجه! حالا اگر قرار باشد با همين اختلاف فكرى ما را بياورند بگذارند بر سر قدرت هر كس فكر خودش را پياده مى‏كند، چه مى‏شود؟
اين را فرض نكنيم كه همه‏اش مى‏گوييم آدم‏ها فاسدند، فكرها پايين است، فلان، اين نيست واقع مسأله اين است برداشت‏ها، اختلاف مبانى فكرى، اطلاعات و امثال اينها فرق دارد در زمينه فعلى و در مقطع فعلى ما نياز داريم به اين‏كه يك رئيس جمهور چون پايگاهش قوى است و خمير مايه‏اش سنگين است و افرادى كه الان مى‏خواهند رئيس جمهور بشوند مورد اعتمادند، با قدرت و با دست باز ايشان بيايد كار را انجام بدهد ديگران هم حتى من اطمينان دارم آنهايى كه در اينجا به عنوان مخالف صد درصد صحبت مى‏كنند فردا وقتى يك چيزى تصويب و عمل شد نمى‏آيد در آنجا مخالفت كند و چوب لاى چرخ بگذارد و آن هم يك ابزار دست همين قدرت‏ها خواهد بود، يك گوشه‏اش را مى‏گيرد. الان اين است اما بعد كه ان شاء الله‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 532
وضع ما يك مقدار كه تثبيت شد، اين نسل هم كه نسل انقلاب است، دلسوز انقلاب است، نتيجه انقلاب است خوب اين نسل هم كه هميشه نمى‏ماند اين نسل از بين مى‏رود نسل دوم مى‏آيد سوم مى‏آيد چهارم مى‏آيد براى آنها هم يك فكرى بكنيد.
آنجا هم اگر بخواهيم بياييم بگوييم كه همين قدرت باشد من جرأت نمى‏كنم! براى اين‏كه مى‏گوييم ما آدم‏هاى خوب مى‏آورديم شما ببينيد از صدر انقلاب از آدم‏هاى بسيار خوب ما چقدر كنار زده شده‏اند (يا آنهايى كه مرده‏اند يا آنهايى كه زنده‏اند يا آنهايى كه در ايرانند يا آنهايى كه در خارجند) كه اگر قرار بود به دست ما بدهند انتخاب بكنيم و در يك جاهايى خيلى حساس بگذاريم يكى از آنها را مى‏گذاشتيم، خوب آينده را كه نمى‏شود فكر كرد بنابراين براى اين‏كه آينده هم تأمين بشود ما بياييم براى رئيس جمهور بگوييم «آقا رئيس جمهور» حالا هم موافق است با قول آن آقايان كه مى‏گويند خيلى خوب است بسيار خوب خيلى خوب ما گفتيم اگر اين در مقابل مجلس مسؤول باشد مجلس مردمى مسلمان صالح، رئيس جمهور مسلمان صالح، نه او مزاحم اين است نه اين كارى دارد اگر يك روزى فكر مى‏كنيد اين مزاحم او است يا او مزاحم اين است پس بنابراين در آنجا قدرت مطلقه را در اين مملكت ايجاد نكنيد بنابراين من معتقدم رئيس جمهور را بگذاريم يعنى اگر اين باشد من رأى مى‏دهم رئيس جمهور را بگذاريم دو سه‏تا كنترل بگذاريم برايش اين آقاى رئيس جمهور اگر رئيس جمهورى است كه ما دلمان مى‏خواهد هيچ وقت مخالفت نمى‏كند خوب يك چيزى در قانون تصويب شده مانده آنجا مخالفتى نمى‏كند كارهايش بسيار خوب است مسؤوليت هم دارد، جواب‏هاى درستى هم دارد جواب درست فرض ما هم اين است برادرها حكومت ما ان شاء الله حكومت صالح است خوب مانده آنجا، اگر يك وقتى يك نسل ديگر، دو نسل ديگر آمدند، درى به تخته خورد و اوضاع عوض شد يك جور ديگر شد يك جرثومه‏اى را نياوريم در اين وسط بگذاريم كه نسل‏هاى بعدى گرفتار بشوند لذا من معتقدم اگر آقايان رأى بگيرند رئيس جمهور كنترل شده مسؤول است در مقابل مجلس، مسؤول است در مقابل رهبرى ...
منشى (يزدى)- حاج آقا وقتتان تمام شد.
موسوى اردبيلى- شما از اول كه من آمدم اين چراغ اخطار را روشن كرديد! ... مسؤول در مقابل مجلس مسؤول در مقابل رهبرى يا مثلًا آن چيزهايى كه فعلًا در قانون است يكى دوتا هم اضافه كنيم اگر باشد من موافقم اما اگر قرار باشد نه، حالا چه عرض كنم من نظرم موافق نيست.
منشى (يزدى)- آقاى نجفقلى حبيبى بفرماييد.
نجفقلى حبيبى- بسم الله الرحمن الرحيم. با عرض معذرت در مورد موضوع بحث من يكى دو نكته را مى‏خواستم اينجا يادآورى بكنم كه ان شاء الله فرصت چون باقى است تصحيح بشود. يكى در مورد طرح دوم كه بحث هست و من طرفدار طرح دوم هستم فكر مى‏كنم كه «تمركز مديريت در اجراء» موضوع بحث است و در طرح دوم «تمركز مديريت در اجرا» هست و مسأله رئيس جمهور هم آنجا اختياراتى دارد، اختيارات بسيار بالا است و قطعاً براى اداره امور كشور به چنين شخصيتى كه اين اختيارات را به هر حال به او واگذار بشود و اجرا بكند نياز هست يعنى ما نمى‏توانيم چنين موقعيتى را در كشورمان نداشته باشيم مگر اين‏كه آقايان رضا بدهند
                        صورت مشروح مذاكرات شوراى بازنگرى قانون اساسى(جلسه‏14-1)، ص: 533
به اين شكل كه بگويند خوب مقام معظم رهبرى در مجموعه تشكيلات كشور براى بعضى از آن اختياراتى كه آنجا منظور شده براى اين‏كه خالى نماند قطعاً ايشان انجام بدهد براى اين‏كه اگر رئيس جمهور بشود رئيس قو مجريه بسيارى از آن اختيارات كه در قانون اساسى براى رئيس جمهور منظور شده به هر حال اين اختيارات هر كدام بر يك مبناى عقلايى تنظيم شده ديگر آن وقت آنجا هماهنگى وجود نخواهد داشت و تناسب ندارد يعنى رئيس جمهورى كه رئيس قو مجريه است ديگر نمى‏تواند با اين فرض هماهنگ كننده سه قوه باشد با اين فرض نمى‏تواند تنظيم كننده روابط قواى ثلاثه باشد، ديگر نمى‏تواند مجرى قانون اساسى يا نظارت بر اجراى قانون اساسى بكند براى اين‏كه خودش يك عامل اجرا است پس ديگرى بايد بر كار او نظارت و كنترل بكند و چند امر ديگرى كه در آنجا وجود دارد اگر آن اختيارات مى‏خواهد باشد و آن اختيارات هم همه‏اش مهم است.
بنابراين يك كسى كه خودش دست‏اندركار است چه جورى به او بگوييم كه خودت نظارت كن به اين كارها كه خوب است يا نه همچنين بر مصوبات و آيين‏نامه‏ها مقررات دولت بالاخره يك كسى بايد نظارت بكند كه اينها منطبق با آن چيزهايى است كه تصويب شده (با قوانين و قانون اساسى) يا نه؟ خود او نمى‏تواند باشد بنابراين اين يك مسأله است و در اين جريانى كه حالا طراحى شده كه مديريت قو مجريه در دست نخست وزير باشد بحث ما اجرا است فقط و لاغير.
در اجرا شما آمديد يك نفر را انتخاب كرديد مسؤوليت‏ها را هم به او سپرديد گفتيد وزرايت را هم خودت انتخاب كن آنها در مقابل تو و مجلس مسؤولند خودت عمل كن هر جا هم خطا رفت خوب يك كسانى بالاى سرش هستند كه كنترلش بكنند و كاملًا تمركز حاصل است چون بحث تمركز در اجرا است و نه اين‏كه ما چيزهاى ديگر را دخالت بدهيم، اين يك مسأله.
مسأله ديگر اين‏كه در مورد تمركز مديريت بعضى‏ها استناد مى‏كنند كه اگر ما بتوانيم متمركز بكنيم با همان مفهومى كه رئيس جمهور تمام اختيارات را داشته باشد گفته مى‏شود كه اين موجب سرعت بخشيدن به كارها مى‏شود تصور من اين است كه اگر يك نظامى باشد كه قدرت دست رئيس جمهور باشد و رئيس جمهور هم ان شاء الله سالم بماند و به خطرات ديكتاتورى كه احتمال داده مى‏شود كشيده نشود خودكامه نشود در آنجا بسيار بسيار بعيد خواهد بود كه بگوييم در كارها تسريع به عمل مى‏آيد براى اين‏كه با اين وضعيت رئيس جمهورى بايد كارهاى تمام افرادى را كه زير دستش انجام مى‏دهند دقيقاً نظارت كند و مخصوصاً وزراء تصميماتى كه مى‏گيرند دقيق باشد و براى اين‏كه بتواند اينها را ببيند و كنترل كند قطعاً فرصت زيادى را بايد صرف اين امور بكند به خصوص با آن اختيارات ديگرى هم كه هست و اين نمى‏تواند به هيچ وجه آن سرعت لازم را كه مورد نظر هست در نظر بگيرد.
مسأله ديگرى كه در اينجا به آن چند بار اشاره شد و ظاهراً اين آخرين فرصتى است كه من عرايض خودم را تقديم مى‏كنم مسأله تكيه بر ظهور يا احتمال ظهور فساد و ديكتاتورى كه ناشى از همان وسوسه قدرت هست باز هم ما اينجا بايد تكيه بكنيم آثار تخريبى يك چنين نظامى كه در آنها قدرت‏ها واگذار شده به رئيس جمهور در جهان سوم نبايد مورد غفلت قرار
                        صورت مشروح مذاكرات شوراى بازنگرى قانون اساسى(جلسه‏14-1)، ص: 534
بگيرد. كشورهاى سرمايه‏دار و پول‏دار و قدرتمند آنها وضعشان فرق مى‏كند با كشورهاى فقير، كشورهاى جهان سوم مشكلات دارند سرمايه‏داران جهانى، قدرت‏هاى جهانى، شيطان‏هاى بين المللى اينها با يك چنين رئيس جمهورى كه به هر حال آدمى است نيك و علاقه‏مند است كه كشورش را هر چه سريع‏تر به صلاح برساند و به كمال برساند و در راه پيشرفت راه بياندازد از باب خيرخواهى معمولًا پيشنهادهايى به او مى‏دهند و تا بيايى به خودت بجنبى و بفهمى مى‏بينى كه كلى وابستگى‏ها به وجود آمده كه اغلب هم از باب خيرخواهى است چون كسى هم كنترلش نمى‏كند به هر حال خودش تشخيص مى‏دهد كه صلاح اين است كه چنين قراردادهايى را ببندد، صلاح چنين است كه با چنان كشورى چنين رابطه‏اى برقرار كند حالا گفته مى‏شود كه خوب مثلًا مجلس هم بتواند كنترل كند چقدر مى‏تواند كنترل بكند؟ ما در اين قضيه بسيار ترديد داريم آن‏چه كه مهم است در آن قسمت مديريتى كه مربوط مى‏شود به نخست وزير با توجه به فرمايش حضرت امام هم كه مكرر فرمودند مجلس در رأس امور است به اين جهت ما بر او تأكيد مى‏كنيم كه مجلس از هر جهت نظارت دقيق و عاليه و كنترل كننده‏اى را بر كار نخست وزير دارد و مشكلاتى ايجاد نمى‏كند.
مى‏فرمايند كه خوب رئيس جمهور را هم بياوريم مجلس و ببريم اگر چنان‏چه با رأى مستقيم مردم انتخاب شده و مظهر وحدت ملى است خوب اين آوردن و بردن كار شايسته‏اى نيست يعنى با همان معيارهاى عقلايى كه گفتند رئيس جمهور با رأى مردم انتخاب بشود اين نمى‏سازد، مگر اين‏كه آن معيار را به هم بزنيم و اما در مورد نخست وزير چنين اشكالى پيش نمى‏آيد براى اين‏كه قو مقننه خودش او را انتخاب كرده و مداوم هم با او كار مى‏كند.
مطلب ديگرى كه من مى‏خواستم اينجا عرض كنم اين است كه حالا فرض مى‏كنيم اين استدلال‏هايى كه اينجا مطرح مى‏شود آقايان را قانع نمى‏كند، فرض بر اين باشد خوب آيا صحيح است كه ما به خاطر اين‏كه استدلال‏ها فرض كافى نيست يا فرصت نبوده يا همه مثال‏ها و نمونه‏هاى عينى را نمى‏توانيم اينجا بياوريم عرضه بكنيم؟ البته از نظر خود من كافى است اما حالا براى كسانى كه كافى نيست اگر اين باشد آيا صحيح است واقعاً به خاطر ناكافى بودن استدلال يك خطر احتمالى را كه احتمالش هم بالا است همين‏طورى به جان بخريم كه چون استدلال فلانى ضعيف است؟ خوب مسؤوليت شرعى ايجاب مى‏كند كه ما بگرديم و راه حل‏هاى متنوع ديگرى را هم پيدا كنيم ما كه در اين نظاممان مقام والاى رهبرى را داريم يك بار ديگر بياييم رويش بررسى كنيم اين رهبرى در اين مجموعه تشكيلات كشور جايگاهى دارد يا ندارد؟ يعنى مقام رهبرى يك مقام معنوى محض مقدسى است كه يك قرآنى پيچيديم گذاشتيم بالاى طاقچه و فقط مى‏بوسيم و هيچ كارى با آن نداريم يا او در دل اين تشكيلات جا دارد؟
خوب شايد شما برسيد به اين‏كه بگوييد خير او بايد اين كارها را انجام بدهد كه عملًا هم انجام داده تا حالا در اين ده سال هماهنگى را اغلب مقام معظم رهبرى انجام دادند بين سه قوه، تنظيم را اغلب ايشان انجام دادند و بسيارى مسائل ديگرى كه حالا يكى يكى نمى‏خواهد اينجا مثال زده بشود خوب بياييم يك چنين فرضى را بكنيم و نخست وزير را فقط بگوييم از جانب مجلس يا حالا به هر صورت ديگرى كه مى‏شود پيشنهاد بشود خود مجلس‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 535
انتخاب مى‏كند و او كارها را انجام مى‏دهد و اگر قرار باشد حذف بشود خوب پست رياست جمهورى حذف بشود خود من كه ترجيح مى‏دهم همان وضعيت تلفيقى را كه با اصلاح مختصرى اشكالاتى كه در آن اصل 133 هست كه جناب آقاى هاشميان اشاره كردند و او مى‏تواند مشكل ما را حل بكند اما اگر اين نيست خوب فرض‏هاى متنوع ديگرى را هم بررسى بكنيم، چه دليلى دارد كه بگوييم چون استدلال كافى نيست پس حتماً همين راه‏هاى ديگر را هم مورد نظر قرار بدهيم؟
در بحث‏هايى كه آقايان مى‏فرمودند كه اگر رئيس جمهور باشد هماهنگى و اينها هم به رهبرى بايد سپرده بشود كه من اين را عرض كردم مسؤول در قبال مجلس هم باشد همان اشكالى است كه عرض كردم يعنى عرف عقلا چندان نمى‏پسندند رئيس جمهورى كه مستقيماً با رأى مردم پذيرفته شده و مظهر وحدت ملى تلقى مى‏شود بتواند بيايد در مقابل مجلس پاسخگو باشد از آن طرف سروران استناد مى‏كنند كه چون امام فرمودند تمركز در حالى كه امام كيفيت اين بحث را واگذار كردند به همين جلسه مبارك آنجا زياد تأكيد مى‏شود كه چون امام فرمودند خوب چرا به آن يكى تأكيد نكنيم كه امام فرمودند مجلس در رأس امور است و وظيفه مجلس يكى هم همين است؟ و مهم‏ترين آن هم همين است كه بتواند قوه مجريه را تحت كنترل و اشراف داشته باشد و السلام عليكم.
رئيس- جلسه به عنوان تنفس يك ربع تعطيل مى‏شود.
 (جلسه ساعت 10/ 18 دقيقه به عنوان تنفس تعطيل و مجدداً ساعت 33/ 18 به رياست آقاى مشكينى تشكيل گرديد.)
رئيس- بسم الله الرحمن الرحيم. جلسه با وجود 15 نفر رسميت دارد، سخنران بعدى را دعوت بفرماييد.
منشى (يزدى)- جناب آقاى نورى بفرماييد.
عبدالله نورى- بسم الله الرحمن الرحيم. بحثى كه در رابطه با قو مجريه و مسؤول قو مجريه مطرح است اولًا من فكر مى‏كنم استدلال ما تنها رد ادعاى مخالفين نيست كه جناب آقاى دكتر حبيبى اشاره فرمودند بلكه بر اثبات ادعاى خودمان ادله‏اى داريم و به نظرم مى‏رسد كه مسأله خيلى روشن است حالا اگر افرادى ابهام دارند طبيعى است در رأى دادنشان مؤثر است.
من بحث را به اين شكل شروع مى‏كنم كه اصولًا نظام ما مبتنى بر رهبرى و ولايت و جمهورى و مردم است و به تعبير ديگر همان چيزى كه تحت عنوان نظام جمهورى اسلامى مى‏ناميم هم مردمى بودنش را مى‏خواهيم حفظ كنيم و هم منشأ اسلامى بودنش را.
وقتى كه به قو مقننه نگاه مى‏كنيم قو مقننه ما عبارت است از مجلسى كه نمايندگان آن منتخب مردم‏اند و تنفيذ احكام و قوانين آنها از كانالى بايد عبور بكند كه مورد تأييد رهبر است بنابراين هم مردمى بودن آن حفظ شده و هم مشروعيت و تنفيذ قوانين آن براى اجرا از ناحيه مقام رهبر توسط منتخبين او اعمال شده است چيزى كه در رابطه با قو مجريه هم داريم باز به همين شكل بايد باشد.
رئيس قو مجريه (حالا اسمش رئيس جمهور باشد يا اسمش نخست وزير يا هر كسى) رئيس قو مجريه بايد منتخب مردم باشد، مقبوليت عامه داشته باشد و در جهت اجرا تنفيذ رهبرى را به دنبال داشته باشد و لذا است كه ما مى‏بينيم در باب رئيس جمهور مى‏گوييم اولًا
                        صورت مشروح مذاكرات شوراى بازنگرى قانون اساسى(جلسه‏14-1)، ص: 536
شوراى نگهبان بايد صلاحيت او را براى تنفيذ تأييد كنند و ثانياً رأى مردمى بگيرد و ثالثاً اعمال تنفيذ بشود يك چنين فردى از نظر شرعى مى‏تواند مسؤوليت اجرايى حكومت را به عهده بگيرد.
در باب قضا، نقش فقاهت و رهبرى و ولايت است لذا آن طرفش مطرح نيست، درست هم همين است كه نوشته شده.
اين‏كه مطرح مى‏شود «رياست قو مجريه با نخست وزير باشد» من احساسم اين است كه هم مردمى بودنش حفظ نشده هم مشروعيتش حفظ نشده. مردمى بودنش به اين معنا كه هر كسى بايد خودش اعمال كند قو مجريه را در امور كشور چون نمى‏شود وكيل مى‏گذارد و چون وكلاى متعدد نمى‏توانند به وكلاى محدود و محدود و محدودتر تا واحد مى‏رسيم خوب حالا اگر امكان انتخاب مردمى وجود دارد به چه دليل واسطه بخورد؟ واسطه خوردنش دليل مى‏خواهد اين طرفش كه به طور طبيعى بايد به همين شكل باشد.
خود مردم‏اند كه نمايندگان خودشان را براى تقنين انتخاب مى‏كنند كه آن هم تنفيذش با رهبر است و خود مردم‏اند كه نماينده خودشان را براى مسؤوليت اجرايى انتخاب مى‏كنند كه آن هم باز با تنفيذ رهبر جهت شرعيش را پيدا مى‏كند.
خوب در ارتباط با نخست وزير چه شكلى مى‏شود؟ آيا ما همين شكل را جلو مى‏رويم يعنى مى‏گوييم اول صلاحيت افراد را شوراى نگهبان تأييد بكند، بعد از اين‏كه تأييد كرد يك فردى بيايد در مجلس رأى اعتماد بگيرد، بعداً از طرف مقام رهبرى تنفيذ بشود اگر چنين حرفى را هم بزنيم مجلس ديگر حق عزل ندارد كسى كه با تنفيذ مقام رهبرى و ولى امر، مشغول مسؤوليت اجرايى شده، با عزل او مى‏تواند كنار برود لذا از نظر قانون اساسى ما، در اصل 110، خبرگان دور اول، خبرگان قانون اساسى به خوبى همين را رعايت كردند يعنى نيامدند بگويند به مجرد عدم كفايت سياسى، يك رئيس جمهور منعزل مى‏شود. به مجرد برخورد با تخلف از سوى ديوان‏عالى كشور، رئيس جمهور منعزل مى‏شود. اين ديوان‏عالى كشور است كه تخلف را به رهبر گزارش مى‏كند و اين مجلس است كه عدم كفايت سياسى را به رهبر گزارش مى‏كند و اين رهبر است كه دستور عزل مى‏دهد و يا عزل مى‏كند.
بنابراين آن‏چه كه در رابطه با رئيس قو مجريه بايد رعايت بشود، هم مقبوليت عامه است و هم مشروعيت در نظام ما و من فكر مى‏كنم اگر بخواهيم اين دو جهت به وجود بيايد، بايد رئيس جمهور همين روال را طى بكند كه در قانون اساسى آمده و عنوانش هم فرد تام الاختيارى باشد كه در رأس قو مجريه است و با تنفيذى كه از طرف مقام رهبرى به او شده، نهايتاً عزلش هم دست او هست، اين هم هيچ منافات ندارد با اين‏كه در مجلس سؤال بشود، نشود و امثال اينها ولى من اصلًا براى خودم يك شبه شرعى دارم كه حتى در آن مرحله هم اگر استيضاحى خواست، ما بگوييم دو سوم مجلس، سه چهارم مجلس، استيضاح مى‏كنند آيا با استيضاح، رئيس جمهور منعزل است يا نتيج استيضاح بايد خدمت رهبر گزارش بشود و او تصميم به عزل مى‏گيرد؟ يعنى دو طرف قضيه كه مردم و رهبرند، آن دو طرف بايد تصميم بگيرند.
مسال دوم بحث ما در مورد تمركز و عدم تمركز است. ما به دليل اين‏كه مى‏خواهيم تمركز در فرد به وجود نيايد، تمركز دو قوه را در يك نهاد به وجود مى‏آوريم چرا؟ خوب اگر تمركز بد است و ما بايد در جهت عدم تمركز حركت بكنيم چرا بگوييم مجلس مسؤوليت تقنين و اجرا را داشته باشد؟ مگر خود ما نمى‏گوييم عدم تمركز، عدم تمركزى كه ناشى از
                        صورت مشروح مذاكرات شوراى بازنگرى قانون اساسى(جلسه‏14-1)، ص: 537
مردم و رهبر است مى‏تواند در قانون باشد، در اجرا هم باشد، عدم تمركز هم باشد پيشنهادى كه داده مى‏شود دقيقاً تمركز است، در دو قوه در يك جا است مى‏گوييم مجلس هم قانون‏گذار است و هم تعيين كننده تشكيلات اجرايى كشور چرا؟ اگر واقعاً ما در جهت عدم تمركز داريم فكر مى‏كنيم خوب اين خودش نوعى تمركز است وقتى كه بحث تمركز در يك فرد از ميان دو فرد مى‏شود، ما بحث فصلى مى‏كنيم كه آقا چرا اين‏جور، چرا آن‏جور؟ ولى ما كه خودمان داريم تمركز را در مجموعه‏اى مثل مجلس در ارتباط با قانون و اجرا به وجود مى‏آوريم چرا آن اشكال ندارد؟ به نظر من اشكال دارد و براى اين‏كه قوا از هم مستقل باشد و اين عدم تمركز هم رعايت بشود، اين حالت انتخاب مسؤول قو مجريه توسط مردم و رهبر بايد حفظ بشود.
حالا يك بحثى راجع به وزراء داريم و اين‏كه آيا انتخاب وزراء مستقيم توسط رئيس جمهور و مثلًا تأييد رهبر باشد يا نه مستقيم توسط رئيس جمهور باشد با تأييد مجلسى كه منتخب مردم است؟ اشكال چندانى ندارد يعنى هر دو شكل قابل بحث است و مى‏تواند هر دو شكل عمل بشود ما در ارتباط با انتخاب وزراء بگوييم تكيه‏گاه مردمى‏اش تقويت بشود دوتا كانال مردمى، وزير را انتخاب بكند: هم رئيس جمهور و هم مسؤول قو مقننه يا نمايندگان محترم مجلس. هر دو براى اقتدار بيشتر وزير، مشاركت داشته باشند و هر كجا يك پايه‏اش لنگ شد، آنجا بگوييم وزير برود، اشكال ندارد اما در اقتدارات خود مسؤول قو مجريه به نظر من اشكال وجود دارد كه اصلًا بخواهيم آن را به مجلس ببريم و اگر فكر بكنيم كه وقتى بوديم در مجلس، نخست وزير را مى‏توانيم عزل بكنيم، باز من تكرار مى‏كنم يا نخست وزير حكمش از طرف رهبرى، تنفيذ شده، مجلس نمى‏تواند عزل بكند، يا نشده قدرت تنفيذ و اقتدار قو مجريه را ندارد يعنى اين را براى خودمان روشن بكنيم كه چگونه است؟
مسأله‏اى مطرح مى‏شود در ارتباط با اقتدار مجلس، من واقعاً خودم نمى‏دانم اين اقتدارى كه براى مجلس ما ترسيم مى‏كنيم يعنى چه؟ ...
منشى (يزدى)- وقتتان تمام است.
عبدالله نورى- ى عنى هيچ وقت نيست يا مى‏شود يكى دو دقيقه صحبت كرد؟
منشى (يزدى)- حالا يكى دو دقيقه را معمولًا آقايان ديگر هم صحبت كرده‏اند ولى وقت تمام شده يعنى 10 دقيقه راصحبت فرموديد.
عبدالله نورى- ى كى مبحث كنترل است بلى اقتدار مجلس، اين اقتدار مجلس، ابزارش چيست؟ آيا فقط همين مبحثى كه به عنوان نصب و عزل است، اين اقتدار است؟ خوب شما بفرماييد كه رئيس جمهور ممكن است حرف مجلس را نخواند خوب در آن زمانى كه بنا است از اقتدار مجلس براى نخست وزير استفاده بشود، ممكن است نخست وزير نخواند، آن وقت چه مى‏شود؟ ابزار اقتدار چيست؟ نيروى نظامى و انتظامى دارد، امكانات مالى كشور دستش هست بانك مركزى دارد، برنامه و بودجه دارد، چه دارد؟ ما براى خودمان يك تصورى را از اقتدار مجلس نكنيم و اقتدار مجلس را در اين حد پيش ببريم كه با تضعيف رهبرى، با تضعيف كليت نظام با اين‏كه كانه در يك نظامى واقع هستيم كه يك مجموعه‏اى فقط در رابطه با مسائل نظام از اقتدار كافى از ويژگى‏هاى خاص و والايى برخوردار است آن هم مجلس، والا رهبر كه وقتى رئيس جمهور خلاف بكند كارى نمى‏تواند بكند، اقتدارى ندارد! چرا؟ اگر واقعاً اعتقاد ما
                        صورت مشروح مذاكرات شوراى بازنگرى قانون اساسى(جلسه‏14-1)، ص: 538
اين است كه نظام ما ولايى است و از رهبرى همه اينها را مى‏گيرد بلى اين آقاى رئيس جمهورى كه اقتدارش را از مردم و از رهبر گرفته در قبال رهبر هم مسؤول است بايد هم فقط در قبال همان رهبر مسؤول باشد ولى اين‏كه بگوييم مجلس سؤال بكند، بگوييم در مجلس اين مباحث مطرح بشود بگوييم اين از طريق قو قضائى براى گزارش دادن به رهبرى نوعى نظارت باشد، همه اينها مى‏تواند باشد در ارتباط با دو طرحى كه اينجا ذكر شده، به نظر من مى‏رسد مطلبى كه جناب آقاى خامنه‏اى اشاره فرمودند، ايراد واردى است.
طرح دوم نوعى تلفيق است در خود اينجا هم تلفيق آمده و با آن مسأله اول اصلًا تنافى دارد و بحث تلفيق ما گذشته است مطلبى هم كه جناب آقاى هاشميان اشاره فرمودند و نتيجه نهايى بحثشان بود در رابطه با اين‏كه نوعى تقسيم بشود، آن هم باز خلاف مصوب قبل ما است كه اگر بخواهد تقسيم بشود، چطور مى‏شود.
جناب آقاى بيات اشاره فرمودند كه رئيس جمهور در هر جا رأى مردمى را مى‏گيرد در جاى دوم رئيس قو مجريه نيست، ما بحثمان راجع به رئيس قو مجريه است كه رئيس قو مجريه در اولى انتخاب مردمى دارد و در دومى رئيس قو مجريه، نخست وزير است و در خود طرح هم آمده و انتخاب مردمى ندارد، از مجلس رأى مى‏گيرد و مطالب فراوان ديگرى هست كه ان شاء الله براى جلسه بعد باشد.
منشى (يزدى)- در شور دوم بفرماييد چون در مخالفت ديگر كسى نام ننوشته است نوبت جناب آقاى مؤمن است بفرماييد.
محمد مؤمن- بسم الله الرحمن الرحيم. من ان شاء الله سعى مى‏كنم كه مطالب را حداقل زياد تكرار نكنم.
مسأله دليل و وجهى كه موجب ترجيح طرح اول كه طرح جمهورى است، اين در بيانات آقايان بود.
طرح دوم هم از نظر قانونى و شرعى اين اشكالاتى كه در بيانات جناب آقاى نورى بود، ظاهراً اشكال ندارد چون وقتى كه قانون اساسى، جورى را تنظيم كرد و به تأييد مقام رهبرى رسيد اين مورد تنفيذ قرار مى‏گيرد در واقع اختيارات مجلس والا قوانينى را هم كه مجلس مى‏گذراند قانونيتش كه بايد ملاك عمل واقع بشود، در واقع در نظام ولايت فقيه ما، از همان تنفيذ مقام ولايت فقيه سرچشمه مى‏گيرد، اين اشكالى ندارد.
من مى‏خواهم عرض كنم بيشتر تكيه برادران مخالف طرح اول روى اين مسأله بود كه ممكن است براى رئيس جمهور خودكامگى و ديكتاتورى پيش بيايد، عرض مى‏كنم فرض ما اين است كه تمركز در يك شخص پذيرفته شده، صحبت اين است كه اين شخص نخست وزير باشد يا رئيس جمهور؟ اختياراتى كه در فرض اول و در طرح اول به رئيس جمهور داده مى‏شود در طرح دوم به نخست وزير داده شده البته نحوه انتخابشان يك مقدار تفاوت دارد بنابراين از نظر اقتدار و اختيار تقريباً هر دو على السوى هستند اگر فرض بكنيم كه هر دوى اينها فرض عمل به قانون است، هر دوى آنها را قانون محدود كرده و نه خودكامگى و ديكتاتورى در رياست جمهور به وجود مى‏آيد و نه نخست وزير. اين‏كه در كلام بعضى از آقايان بود كه به طور مطلق اختيارات قو مجريه در دست رئيس جمهور است كه در اين طرح آمده:
                        صورت مشروح مذاكرات شوراى بازنگرى قانون اساسى(جلسه‏14-1)، ص: 539
 «رئيس جمهور كليه اختيارات قو مجريه را دارد» به اين عبارات ذكر كردند كه اصلًا قانونى در كار نيست، هر كارى دلش بخواهد، بكند اين پيدا است در مخيله آن برادرانى كه اين را نوشته‏اند، خطور نمى‏كند كه همين‏طور مطلق العنان باشد و هر طور دلش خواست بكند اين‏كه اصلًا بين نيست اگر فرض اين باشد كه فرض به عمل قانون است هر دوشان اصلًا هيچ ديكتاتورى در كار نيست فرض صلاح و صالح بودن شخص باشد، صالح بودن امت باشد تقريباً هيچ محظورى در كار نيست محظور وقتى است كه قانون آمده حدود اختيارات را مشخص كرده، بخواهد از اين حدود اختيارات تجاوز بكند اگر مسأله زياد بودن اختيارات را مشخص كرده، بخواهد از اين حدود اختيارات تجاوز بكند اگر مسأله زياد بودن اختيارات و تمركز اختيارات، اين انگيزه را در انسان تقويت مى‏كند كه خودكامه و ديكتاتور بشود و متجاوز به قانون و از قانون ... هم در نخست وزير و هم در رئيس جمهور، هر دو هست مسأله اين را مطرح مى‏كنند كه خوب اهرم كنترل كننده است، خوب اين اهرم كنترل كننده الان در قانون اساسى ما هم براى رئيس جمهور گذاشته شده و هم براى نخست وزير، نخست وزير در حد استيضاح فعلًا در بحث قانون اساسى فعلى است، چون او رأيش را از مجلس گرفته، مى‏تواند استيضاحش بكند، اين برايش كنترل كننده است خوب مسأله رأى مجلس به عدم كفايت سياسى، اين هم كنترل كننده براى رئيس جمهور است مى‏خواهم ببينيم آيا رئيس جمهورى كه تجاوز از قانون كرده و به قول بعضى از برادرها وابستگى به خارج به وجود آورده، اين از نظر سياسى كه بايد در كشور اعمال بكند، درست اعمال كرده و اين صلاحيت و كفايت سياسى دارد؟ يا قطعاً اگر اين‏طور شده كه كشور را از جهتى مى‏خواهد وابسته بكند يا خودكامگى را مى‏خواهد اعمال بكند، اصلًا آزادى قانونى و مشروعى را كه براى اشخاص هست، مى‏خواهد رعايت نكند كه خوب اين قهراً آن سياست لازم را اعمال نكرده، قهراً مجلس رأى به عدم كفايت سياسى او خواهد داد اگر مصلحت است كه مجلس، نخست وزيرى را كه رئيس قوه مجريه هست و به قول آقايان اگر به مجلس دعوت بشود دست وزراء مى‏لرزد، مصلحت است كه به مجلس بياوريد خوب عيناً رئيس جمهور را هم به مجلس بياوريد مگر بنا بر اين است كه در مجلس بازنگرى بشود؟ خوب بنا بر اين است كه مجلس طبق ضوابط و مصالح كار بكند تا مصلحت نباشد نخست وزيرى كه رئيس قوه مجريه و داراى اين همه قدرت است، به مجلس دعوت نمى‏كند و همچنين رئيس جمهور را به مجلس دعوت نمى‏كند؟ مضافاً در مورد رئيس جمهور اهرم كنترل كنند نظر ديوان‏عالى كشور هست و هيچ مانعى هم ندارد كه اهرم كنترل كننده ديگرى را هم كه در كميسيون رهبرى خودمان تصويب كرديم و ان شاء الله پيشنهاد مى‏كنيم كه رهبرى هم ولو با مشورت با مجمع تشخيص مصلحت مثلًا بتواند خودش رئيس جمهور را عزل بكند و البته همه اينها در مواردى است كه ضرورت باشد والا هرگز اقدام نمى‏شود.
فرض تخلف از قانون. من مى‏خواهم بگويم «فرض تخلف از قانون» اگر مطرح باشد، ديكتاتورى كه عبارت از اين است در نخست وزير بيشتر محتمل است تا رئيس جمهور، چرا؟ چون رئيس جمهور متكى به مردم است، رئيس جمهورى كه مى‏خواهد تا سوار كار بشود مى‏خواهد به مردم ديكتاتورى بكند؟ خوب اين يك سال و نيم و دو سال مى‏خواهد تا سوار كار بشود تا زمينه‏اش به وجود بيايد و به كارها آشنا بشود خوب چهار صباح بعد باز مى‏خواهد از مردم رأى بگيرد، اگر كارى بكند كه راستى موافق طبع مردم است و مردم مى‏پسندند، اين‏كه ديكتاتورى نيست‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 540
اگر بخواهد تجاوز از قانون بكند، مجلس مى‏آيد كنترل مى‏كند خوب براى رئيس جمهور هم مى‏تواند كنترل بكند ولى در مورد نخست وزير اين مسأله هست كه هيچ مانعى ندارد تقدسى كه مولاى درزش نرود براى نمايندگان يا حداقل اكثريت نمايندگان مجلس كه نيست نخست وزيرى كه نمى‏خواهد رأيى را از مردم بگيرد و متكى به رأى 2 سال يا سه سال بعد مردم باشد بلكه مى‏خواهد از نماينده‏ها رأى بگيرد، چه مانعى دارد كه نخست وزيرى كه درصدد ديكتاتورى است بيايد با اكثر نمايندگان، اكثريت نصف به علاوه يك بسازد، ساخت و پاخت هم مخفى است اين ساخت و پاخت مخفى باعث بشود كه اين سه سال كه تمام شده هيچ، چهار سال ديگر هم بماند 10 سال ديگر هم بماند و تا آخر هم بماند و اگر رئيس جمهورى بخواهد ديكتاتورى بكند، بايد با مردم بسازد چون مردم هستند كه او را رياست جمهورى انتخاب مى‏كنند نه 270 يا 136 نماينده مردم.
ساختن با 136 نفر نماينده در خفا و دور از چشم مردم امكان دارد جوسازى و سروصدا راه انداختن هم مسأله‏اى است كه حداقل سابقه‏اش را داريم در لسان طرفدارى از مردم بكند و در خفا با ساخت و پاختى كه كردند طرفدارى از رئيس قو مجريه و نخست وزيرى كه كارش كار ديكتاتورى است چه مانعى دارد؟ و اين احتمال در مورد رئيس جمهور نيست چون او از طريق مردم انتخاب مى‏شود، ساختن با مردم يعنى ديكتاتورى نكردن ولى ساختن با نصف به علاوه يك نمايندگان هيچ منافاتى با ديكتاتورى ندارد.
بنابراين اين مسأله احتمال ديكتاتورى در مورد نخست وزيرى كه مجلس كنترل كننده‏اش باشد، با توجه به اين‏كه ما براى مجلس عصمت قائل نيستيم، يك مسأله‏اى است كاملًا محتمل در آنجا كه اين احتمال در مورد ديكتاتورى كه براى رئيس جمهور هست، تصور نمى‏شود.
اما مسائل ديگرى كه در فرمايشات آقايان عنوان شده كه ممكن است رئيس جمهور مادام العمر بشود خوب اين حرف يعنى چه؟ يعنى قانون اساسى ما نقض بشود و بشود يك قانون اساسى ديگر؟ فرض بر اين است كه قانون اساسى داريم يا مثلًا احساس نماى ديكتاتورى قبلًا شده، خوب اين احساس نماى ديكتاتورى كه قبلًا كرديم، مگر اين قانون اساسى نبود؟ اين‏كه عدم تمركز است شما الان مى‏خواهيد اشكال ديكتاتورى سابق را به پاى تمركز بگذاريد؟ او در زمينه عدم تمركز، آن نامربوطها رابه زبان آورد و تودهنى هم خورد (به خاطر اهرم كنترل كننده) و «اقتدارى كه به او داده مى‏شود ديگر اختيارش از دست ما خارج مى‏شود» چرا از دست ما خارج مى‏شود؟ مجلس كنترل كنند هر دو هست، اينجا رهبر هم هست و رئيس ديوان عدالت ادارى هم هست يا مثلًا «خطر احتمالى» را كه آقايان فرمودند خطر احتمالى در موقعى كه ما اين دو نفر را با هم مقايسه مى‏كنيم، به همين بيانى كه عرض كردم انصاف قضيه اين است كه من هر چه فكر مى‏كنم اين علاوه بر اين‏كه در اصل موافقت با طرح اول، اتكاء رياست جمهورى به مردم و به دنبالش انتظار مردم از رياست جمهورى مطرح است و جهات ديگر كه نقط قوت آنجا هست، اين نقطه ضعفى كه خيلى سر زبان برادرها در اينجا است احياناً بيرون هم ممكن است باشد وقتى انسان دقت و بررسى مى‏كند مى‏بيند كه يك سرابى است و حقيقت غير از اين است و السلام عليكم و رحمة الله.
منشى (يزدى)- جناب آقاى خامنه‏اى بفرماييد.
                        صورت مشروح مذاكرات شوراى بازنگرى قانون اساسى(جلسه‏14-1)، ص: 541
سيد على خامنه‏اى- بسم الله الرحمن الرحيم. تفاوتى كه بين اين دو طرح هست در اهميت دادن يا ندادن به انتخاب مردم است چون در هر دو طرح رئيس جمهور با آراء مستقيم مردم انتخاب مى‏شود در طرح اول به رأى مردم و انتخاب مردم اعتنا مى‏شود و بر طبق آن انتخاب اختيارات و اقتدارات لازم به رئيس جمهور داده مى‏شود.
در طرح دوم رئيس جمهور انتخاب مى‏شود بعد همان‏طورى كه جناب آقاى مشكينى و بعضى از آقايان ديگر فرمودند همه آن‏چه را كه با انتخاب مردم براى او ممكن بود پيش بيايد، از او مى‏گيرند و به فرد ديگرى مى‏دهند و به او هم مى‏گويند تو آنجا بنشين و تماشا كن اين‏كه در بيانات بعضى از برادران عزيز مخالف طرح اول، گفته شد كه رئيس جمهور سمبل اقتدار است، نه، در طرح اول رئيس جمهور سمبل اقتدار است و در طرح دوم رئيس جمهور هيچ اقتدارى ندارد و نخست وزير سمبل اقتدار است.
من احساس مى‏كنم كه برادران عزيز طرفدار طرح دوم دارند با تمسك به يك شبهات واهى و سست يك حق مسلم مردم را از آنها سلب مى‏كنند البته بدون اين‏كه سوء نيتى باشد فقط براساس اين‏كه در ارزيابى و برآورد آن‏چه كه ممكن است پيش بيايد دقت عمل به خرج نمى‏دهند.
براى مديريت يك نظام دو عامل اصلى وجود دارد يكى عبارت است از مدير مقتدر داراى اختيار يكى هم تضمين‏هاى لازم براى اين‏كه با اقتداراين مدير، حقوق اساسى مردم تضييع نشود و اين فقط در طرح اول امكان‏پذير است كه حالا عرض خواهم كرد.
برادران در ضمن صحبت‏هايشان اشاره كردند كه وقتى نمايندگان مردم رئيس قوه مجريه را معين كردند مثل اين است كه مردم معين كرده‏اند نه، انصافاً اين‏جور نيست زيرا كه رأى نمايندگان مجلس در همه مسائل رأى مردم نيست و اين چند سال هم در موارد متعددى اين را ما توانسته‏ايم بفهميم.
رأى مستقيم مردم يك امتياز بزرگ دارد و آن اين است كه وقتى مردم احساس كردند كه يك فردى را براى رياست كشور و ادار كشور دارند معين مى‏كنند و خود آنها هستند كه به او مسؤوليت مى‏دهند، طبيعتاً هم محبت آن مسؤول را در دل مى‏گيرند و هم احساس مسؤوليت بيشترى نسبت به حمايت از او مى‏كنند ما بدون كمك و حمايت مردم نمى‏توانيم هيچ كار بكنيم و هيچ دولتى بدون اين پشتوانه قادر به كار نخواهد بود.
رئيس جمهور وقتى كه متكى به آراء مردم است با مردم مثل يك موكلينى كه وكيلى را معين كردند، حرف مى‏زند و از آنها كمك مى‏خواهد مردم هم عيناً همين احساس را نسبت به او دارند و من تصور مى‏كنم مسأله مردمى بودن نظام را كه يكى از مهم‏ترين مظاهرش همين است كه رئيس كشور را خود مردم انتخاب خواهند كرد اين را ما به آسانى از نظام جمهورى اسلامى سلب نكنيم، مصلحت نيست.
به نظر مى‏رسد كه بى‏اختيار كردن مردم در زمينه‏هاى گوناگون سياسى يك نظام، از همين جاها شروع مى‏شود و اين يك زاويه بسيار خطرناكى است كه ما بياييم مردم را كه در صحنه بايد حضور داشته باشند بايد اختيار داشته باشند و مهم‏ترين كارها را آنها بايد به عهده بگيرند به اين ترتيب از صحنه خارج بكنند.
گفته شده كه «خطر ديكتاتورى در چنين رئيس جمهورى هست» من در اين زمينه مقدارى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 542
مى‏خواهم صحبت بكنم. البته جناب آقاى مؤمن مطالب خوبى را در اين مورد فرمودند كه من آنها را تأييد مى‏كنم و يك چيزى هم بر بيانات اخير ايشان اضافه مى‏كنم و آن اين است كه خطر ديكتاتورى آن نخست وزيرى كه متكى است به اكثريت مجلس و اهرم‏هاى جلب قلوب اكثريت مجلس را مثل پول و امكانات در دست دارد، خطر ديكتاتورى اين نخست وزير كمتر نخواهد بود از خطر ديكتاتورى آنچنان رئيس جمهور.
عيب كار اين است كه ما هميشه با وضع موجود مقايسه مى‏كنيم، نخست وزيرها كه هميشه مثل آقاى مهندس موسوى نخواهند بود كه خوب ديانت ايشان و نجابت ايشان ... يك روز يك نخست وزيرى بيايد از امكانات مالى خودش، از امكانات اقتدارى سياسى خودش بخواهد استفاده بكند و عده قابل توجهى از نمايندگان مجلس را به نحوى از انحاء به خودش جلب بكند و يا آنها را با سياسى كارى قانعشان بكند نه اين‏كه اكثريت نمايندگان ممكن است از آب به در بيايند نه، اصلًا مى‏شود اذهان اينها را قانع بكند و اكثريت را پشت سرش داشته باشد ديگر با اين نخست وزير هيچ كارى نمى‏شود كرد، يعنى هيچ اهرمى عليه او ديگر وجود ندارد.
خوب، در مورد ديكتاتورى، من يك مقدار بيشتر صحبت بكنم رئيس جمهورى كه با آراء مردم انتخاب شده (تا كنون آن‏چه كه از مباحث مطرح شد در اين جلسه و بحث‏هاى كميسيون به دست آمده) ما چهار عامل كنترل براى اين رئيس جمهور داريم:
اول زمان است، «چهار سال» كه اگر اين چهار سال را خوب عمل كرد خواهد شد 8 سال. جلسه قبل برادرها به سلطنت‏ها نمى‏دانم به پادشاهان و اينها تشبيه كردند من مى‏گويم سلاطينى هم كه بعداً به ديكتاتورى كشيدند، در آن چند سال اول با مردم خوب تا كردند، آن چند سال اول (چهار سال) زمانى نيست كه يك رئيس جمهورى فرصت پيدا بكند كه ديكتاتورى بكند بنابراين خود نفس تعيين زمان كه بالاخره بيش از 8 سال (يعنى بيش از دو دوره) قابل تكرار نيست اين بهترين اهرم براى حفاظت از ديكتاتورى است.
عامل دوم رهبر است همين حالا در كميسيون رهبرى (كميسيون يك) برادرها ظاهراً تصويب كردند كه رهبر حق عزل و نصب رئيس جمهور را دارد ديگر از اين بالاتر ما چه مى‏خواهيم؟ يك دستگاهى بالا سر رئيس جمهور وجود دارد.
عامل سوم قو قضائيه است همين حالا هم در قانون اساسى ما هست.
عامل چهارم مجلس است كه بعضى از برادرها اشاره كردند هيچ مانعى ندارد كه ما بگوييم مجلس در شرايط خاصى رئيس جمهور را مورد سؤال بلكه استيضاح قرار مى‏دهد مثلًا دو سوم مجلس، اگر رئيس جمهور را مورد استيضاح قرار دادند و او نتوانست از خودش دفاع بكند او را به استعفا موظف خواهند كرد آن رئيس جمهورى كه دو سوم مجلس با او مخالف باشد، آن رئيس جمهور بر هيچ كارى در كشور نخواهد بود اين به اعتقاد ما هيچ اشكالى ندارد كه در مصوبه بيايد و اينها ...
برادرها گفتند كه شما با اين كار (استيضاح) رئيس جمهور را سبك مى‏كنيد! خوب دو جور استيضاح داريم:
يك جور آن استيضاحى است كه در طرح دوم نسبت به نخست وزير هست، بلى آن سبك كننده است هر روز با امضاء 15- 20 نفر نماينده مى‏شود نخست وزير را به مجلس خواست و
                        صورت مشروح مذاكرات شوراى بازنگرى قانون اساسى(جلسه‏14-1)، ص: 543
نخست وزير به مجلس مى‏آيد، آن‏جور را ما دربار رئيس جمهور نمى‏گوييم در شرايط خاصى مثلًا اكثريت مطلق، دو سوم، سه چهارم نمايندگان امضاء بكنند و رئيس جمهور را بخواهند اگر واقعاً رئيس جمهور كارش به آنجا كشيد، مجلسى كه از لحاظ تعيين كنندگى هيچ رابطه‏اى هم با رئيس جمهور ندارد، به اين ترتيب مى‏تواند رئيس جمهور را به مجلس بكشاند و از او استيضاح بكند.
البته اين نكته را هم من اضافه بكنم طرح اول با طرح رياستى فرق دارد، آن طرح رياستى پرزيدنت شال يا پرزيدنت سيال كه در كتاب‏هاى حقوق رايج دنيا وجود دارد و آن روز برادرها مى‏گفتند، با اين به كلى متفاوت است.
در طرح رياستى يا پرزيدنت شال كه در دنيا معمول است، رئيس جمهور، رئيس نيروهاى مسلح هم هست شما در هيچ جاى دنيا پيدا نمى‏كنيد كه رئيس جمهور رئيس قو مجريه باشد و نيروهاى مسلح از تحت اختيار او خارج باشد رئيس جمهور حتى تعيين كنند رئيس قو قضائيه است ما اينها را در طرح اول به رئيس جمهور به هيچ وجه نمى‏گوييم و ادعا نمى‏كنيم اينها دست رهبر است هم نيروهاى مسلح و هم تعيين رئيس قو قضائيه، بنابراين به كلى متفاوت است.
برادرها ذكر كردند كه در جهان سوم هر جا كه رئيس جمهور در رأس كار هست، آنجا به ديكتاتورى منتهى شده. آن روز در كميسيون آقاى نورى يك پاسخ خيلى خوبى به همين اشكال دادند نمى‏دانم امروز چرا آن را تكرار كردند؟ ايشان مى‏گويند كه در جهان سوم شما كدام كشور را سراغ داريد كه رئيس جمهور با يك انتخابات حقيقتاً مردمى مثل كشور ما، بر سر كار آمده باشد و به ديكتاتورى منتهى شده باشد؟ چنين موردى را اگر سراغ داريد بفرماييد اين جاهايى كه شما مشاهده مى‏كنيد كه رئيس جمهورى آمده و به ديكتاتورى و مادام العمرى منتهى شده، غالباً كسانى هستند كه يا با كودتاى نظامى سر كار آمده‏اند يا خودشان هستند يا اعقابشان هستند يا با حاكميت يك حزب بر سر كار آمده‏اند، يك حزبى آمده مملكت را قبضه كرده. خود حزب در درون خودش يك رئيسى هم معين كرده و مردم هم اصلًا كارى نداشته‏اند مثل غالب كشورهاى سوسياليستى كه از اين قبيل است بعد هم رئيس جمهور مادام العمر شده‏اند.
آنجايى كه مردم در صحنه باشند چنين چيزى وجود ندارد بعد هم شما چرا فاشيست‏ترين كشورهاى دنيا مثل اسرائيل و آفريقاى جنوبى را كه با سيستم نخست وزيرى اداره مى‏شود ملاحظه نمى‏كنيد؟ الان كشور اسرائيل و رژيم اسرائيل كه به اصطلاح همين رژيم كابينه‏اى است (يا در آفريقاى جنوبى) خوب آنها دارند سخت‏ترين، سياه‏ترين روش‏هاى فاشيستى دنيا را اعمال مى‏كنند خوب مسأله ديكتاتورى و اعمال روش‏هاى فاشيستى ارتباطى به اين ندارد كه آن طرف اسمش رئيس جمهورى يا نخست وزير باشد، به كابينه يا آراء مردم ارتباط داشته باشد، اين بسته به كيفيت افكار مردم، روش‏هاى مردم، خود آن اشخاص است.
اسم بنى‏صدر آورده شد كه به رهبرى تنه مى‏زد، جناب آقاى مؤمن اشاره كردند بنى‏صدر در زمانى اين كارها را مى‏كرد كه اين تمركز كه شما مى‏گوييد وجود نداشت او به خاطر خصلت‏هاى خودش بود كه دنبال ديكتاتورى بود و ما بعد از انقلاب نخست وزيرى را هم داشتيم ديگر كه دنبال ديكتاتورى باشد، نخست وزيرى كه از اول كار شروع كرد به تنه زدن رهبرى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 544
و راجع به رهبرى حرف زدن، خوب البته معلوم بود كه در كشور ما، جامعه ما نه آن نخست وزير توانست بماند نه آن رئيس جمهورى توانست بماند. بنابراين تنه زدن به رهبرى و مزاحمت كردن و داعيه ديكتاتورى داشتن دنبال او بودن ارتباطى به نخست وزيرى و اينها ندارد.
حالا برادران گفته‏اند كه ما تا 30 سال آينده نگرانى نداريم خوب مگر 30 سال مدت كمى است؟ كدام قانون اساسى است كه بيش از 30 سال عمركند؟ نمى‏دانم كدام يك از برادرها بودند، برادرهاى مخالف طرح اول بسيار خوب حالا اين قانون اساسى را براى 30 سال اين‏جوريش بكنيم بعد از 30 سال اگر واقعاً كارآيى نداشت خوب كسانى مى‏آيند عوض مى‏كنند بنابراين بنده هيچ ترديد ندارم يعنى واقعاً تعجب هم مى‏كنم اگر چه آقاى مهندس موسوى از اين‏كه تعجب كند كسى ناراحت مى‏شوند اما واقعاً تعجب مى‏كنيم، دست خودمان نيست! آدم تعجب مى‏كند كه چطور با اين استدلال‏هاى ضعيفى كه برادرها اينجا ابراز كردند و با يك مقدار احساسات فقط، حتى كسانى مثل برادر عزيزمان آقاى بيات كه كمتر احساساتى شدن ايشان را ديده بودم، ايشان مرد متينى هستند اما اين‏كه اين‏جور احساساتى صحبت كردند هر چه من دقت كردم ببينم آيا يك استدلال درستى، حسابى مى‏كنند ديدم نه، متأسفانه همه‏اش احساسات بود و با اين احساسات كسانى بيايند يك مسأله‏اى به اين اهميت را كه امروز كشور ما ...
برادران عزيز من به شما عرض مى‏كنم (8 سال در اين قضيه تجربه دارم) امروز كشور ما به يك مدير لايق مقتدر احتياج دارد. اقتدارى به اين مدير بدهيم كه اگر لياقت داشت بتواند مملكت را اداره كند، بتواند مشكلات مملكت را برطرف كند واقعاً امروز گره‏هايى در اين مملكت وجود دارد كه جز با يك مدير مقتدر و لايق اين گره‏ها باز نخواهد شد به اين ترتيبى كه در طرح دوم و امثال آن آمده بنده پيش‏بينى مى‏كنم كه مشكلات هرگز حل نخواهد شد.
منشى (يزدى)- نوبت جناب آقاى خزعلى است.
رئيس- آقايان اجازه بدهند كه رأى‏گيرى كنيم من پيشنهاد كفايت مذاكرات دارم.
نايب رئيس (خامنه‏اى)- به پيشنهاد كفايت مذاكرات مى‏شود رأى بگيريم آقايانى كه با كفايت مذاكرات موافق‏اند دستشان را بلند كنند (15 نفربه عنوان موافقت دستشان را بلند كردند) تصويب شد.
خوب ملاحظه كنيد آقايان ما طرح اول را كه به رأى مى‏گذاريم اين به معناى اين نيست كه همه خصوصيات رئيس جمهور همانى است كه آنجا آمده، نه ما همان‏طور كه گفتيم مسأله سؤال مجلس و قدرت مجلس را به طور حتم لازم مى‏دانيم و من گمان مى‏كنم اكثريت لازم مى‏دانند.
موسوى اردبيلى- آن را هم در سؤال بگذاريد.
خامنه‏اى- من مى‏خواهم عرض بكنم اينها در شور دوم مطرح خواهد شد مى‏خواهيد در طرح هم بگذاريد ... (چند نفر از اعضاء شورا- معين كنيد) ملاحظه كنيد من اين‏جور رأى مى‏گيرم.
 «رئيس جمهور رئيس قو مجريه باشد با توجه به اين‏كه در شرايط خاصى كه در شور دوم معين خواهد شد مجلس حق سؤال واستيضاح از رئيس جمهور را خواهد داشت»
                        صورت مشروح مذاكرات شوراى بازنگرى قانون اساسى(جلسه‏14-1)، ص: 545
نايب رئيس (هاشمى رفسنجانى)- كلمه سؤال را نگوييد يعنى نوعى نظارت مجلس را مسؤوليتى در مقابل ...
آذرى قمى- اين را نمى‏توانيد رأى بگيريد چون مصوب نيست.
نايب رئيس (خامنه‏اى)- آقاى جنتى راست مى‏گويند ما كليات را مى‏خواهيم رأى بگيريم شما بدانيد قطعاً در شور دوم آن چيزى كه مورد نظر شما است و من در صحبتم گفتم و رويش اصرار داريم قطعاً رأى خواهد آورد، امكان ندارد رأى نياورد.
منشى (يزدى)- به هر صورت در كليات الان نمى‏شود يك قيد را اينجا اضافه كرد.
نايب رئيس (هاشمى رفسنجانى)- شما دو جور رأى بگيريد اول بدون قيد بعد با قيد.
نايب رئيس (خامنه‏اى)- ببينيد پس، همين دو جور ... آقاى امامى مى‏خواهيد مطلبى بفرماييد.
امامى كاشانى- اگر كليات رأى بياورد، پيشنهادها در شور دوم تصويب مى‏شود و تغيير پيدا مى‏كند، نگرانى ندارد.
نايب رئيس (خامنه‏اى)- من هر دو جور را رأى مى‏گيرم، طرح اول را با توجه به اين‏كه ما مسلماً نظارت مجلس را قائليم ...
آذرى قمى- چيزى را كه موافق و مخالف روى آن صحبت كرده‏اند نمى‏توانيد تغيير بدهيد الان براى رفع نگرانى بعضى از آقايان پيشنهاد مى‏كنم كه يك رأى آزمايشى بگيريد.
خامنه‏اى- رأى آزمايشى مانعى ندارد.
ى زدى- آقا من مخالف هستم، اگر اجازه بفرماييد توضيح مى‏دهم.
جنتى- چرا آزمايشى؟
نايب رئيس (خامنه‏اى)- اين براى اطمينان خاطر كسانى است كه احتمال مى‏دهند در شور دوم رأى نمى‏آورد، مى‏خواهيم خاطرشان جمع باشد كه اين قدر طرفدار دارد.
جنتى- قضيه رهبرى را هم اضافه كنيد.
نايب رئيس (خامنه‏اى)- قضيه رهبرى كليات است، ببينيد اگر ما بخواهيم همه قيود را اينجا بياوريم كه شور اول نمى‏شود.
هاشميان- در آيين‏نام شوراى بازنگرى قانون اساسى رأى‏گيرى آزمايشى نداريم!
نايب رئيس (خامنه‏اى)- نداشته باشيم، اين جزو آيين‏نامه نيست براى اين است كه من اگر خواستم رأى بدهم براى اطمينان خاطر خودم ...
حالا آقايانى كه موافق‏اند رئيس جمهور به وسيله مجلس فى الجمله مورد نوعى استيضاح يا نظارت قرار بگيرد (البته دو سوم و سه چهارم را بعداً) دستشان را بلند كنند (اكثر دستشان را بلند كردند) مگر دو سه نفر همه تقريباً رأى دادند پس اطمينان هست كه مسأله نظارت رأى خواهد آورد.
من كليات طرح اول را هم به رأى مى‏گذارم، آقايانى كه موافق با طرح اول هستند دستشان را بلند كنند (اكثر دست بلند كردند) با پانزده رأى تصويب شد، اين شور اول تلقى‏
                        صورت مشروح مذاكرات شوراى بازنگرى قانون اساسى(جلسه‏14-1)، ص: 546
مى‏شود آن را به كميسيون مى‏بريم و به جزئياتش رأى‏گيرى خواهيم كرد.
                        3- پايان جلسه و تاريخ تشكيل جلسه آينده‏

رئيس- ختم جلسه اعلام مى‏شود ان شاء الله فردا ساعت چهار بعد از ظهر آقايان حضور پيدا كنند.
 (جلسه ساعت 20/ 19 پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏