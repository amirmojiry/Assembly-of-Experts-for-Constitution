ه همه قشرهاى مردم‏تبلور مى‏یافت این خواست اساسى را مشخص كرده و اكنون درطلیعه این پیروزى بزرگ، ملت ما با تمام وجود نیل به آن رامى‏طلبد. ویژگى بنیادى این انقلاب نسبت به دیگر نهضتهاى ایران در سده‏اخیر، مكتبى و اسلامى‏بودن آن است. ملت مسلمان ایران پس از گذراز نهضت ضد استبدادى مشروطه و نهضت ضداستعمارى ملى‏شدن‏نفت به این تجربه گرانبار دست یافت كه علت اساسى و مشخص‏عدم موفقیت این نهضتها، مكتبى نبودن مبارزات بوده است. گرچه‏در نهضتهاى اخیر خط فكرى اسلامى و رهبرى روحانیت مبارز سهم‏اصلى و اساسى را برعهده داشت ولى به دلیل دورشدن این مبارزات از مواضع اصیل اسلامى، جنبشها به سرعت به ركود كشانده شد. از این‏جا وجدان بیدار ملت به رهبرى مرجع عالى‏قدر تقلید حضرت‏آیت‏الله العظمى امام‏خمینى ضرورت پیگیرى خط نهضت اصیل‏مكتبى و اسلامى را دریافت و این بار روحانیت مبارز كشور كه‏همواره در صف مقدم نهضتهاى مردمى بوده و نویسندگان و روشنفكران متعهد با رهبرى ایشان تحرك نوینى یافت. (آغاز نهضت‏اخیر ملت ایران در سال هزار و سیصد و هشتاد و دو هجرى قمرى‏برابر با هزار و سیصد و چهل و یك هجرى شمسى مى‏باشد.)
طلیعه نهضت‏
اعتراض درهم كوبنده امام‏خمینى به توطئه آمریكایى «انقلاب‏سفید» كه گامى در جهت تثبیت پایه‏هاى حكومت استبداد و تحكیم‏وابستگیهاى سیاسى، فرهنگى و اقتصادى ایران به امپریالیزم جهانى‏بود، عامل حركت یكپارچه ملت گشت و متعاقب آن انقلاب عظیم وخونبار امت اسلامى در خرداد ماه 42 كه در حقیقت نقطه آغازشكوفایى این قیام شكوهمند و گسترده بود، مركزیت امام را به‏عنوان رهبرى اسلامى تثبیت و مستحكم نمود و على‏رغم تبعیدایشان از ایران در پى اعتراض به قانون ننگین كاپیتولاسیون (مصونیت مستشاران آمریكایى) پیوند مستحكم امت با امام همچنان استمرار یافت و ملت مسلمان و بویژه روشنفكران متعهد وروحانیت مبارز راه خود را در میان تبعید و زندان، شكنجه و اعدام ادامه دادند. در این میان قشر آگاه و مسوول جامعه در سنگر مسجد، حوزه‏هاى‏علمیه و دانشگاه به روشنگرى پرداخت و با الهام از مكتب انقلابى وپربار اسلام تلاش پیگیر و ثمربخشى را دربالابردن سطح آگاهى وهوشیارى مبارزاتى و مكتبى ملت مسلمان آغاز كرد. رژیم استبدادكه سركوبى نهضت اسلامى را با حمله دژخیمانه به فیضیه و دانشگاه‏و همه كانونهاى پرخروش انقلاب آغاز نموده بود، به مذبو حانه ترین اقدامات ددمنشانه جهت رهایى از خشم انقلابى مردم، دست زد و دراین میان، جوخه‏هاى اعدام، شكنجه‏هاى قرون وسطایى و زندانهاى‏درازمدت، بهایى بود كه ملت مسلمان ما به نشانه عزم راسخ خود به‏ادامه مبارزه مى‏پرداخت. خون صدها زن و مرد جوان و باایمان كه‏سحرگاهان در میدانهاى تیر، فریاد «الله اكبر» سر مى‏دادند یا در میان‏كوچه و بازار هدف گلوله‏هاى دشمن قرار مى‏گرفتند، انقلاب اسلامى‏ایران را تداوم بخشید، بیانیه‏ها و پیامهاى پى در پى امام به‏مناسبتهاى مختلف، آگاهى و عزم امت اسلامى را عمق و گسترش‏هر چه فزونتر داد.
                        متن كامل قانون اساسى، ص: 2
حكومت اسلامى‏
طرح حكومت اسلامى بر پایه ولایت فقیه كه در اوج خفقان و اختناق رژیم استبدادى از سوى امام‏خمینى ارائه شد، انگیزه‏مشخص و منسجم نوینى را در مردم مسلمان ایجاد نمود و راه اصیل‏مبارزه مكتبى اسلام را گشود كه تلاش مبارزان مسلمان و متعهد رادر داخل و خارج كشور فشرده‏تر ساخت. در چنین خطى نهضت ادامه یافت تا سرانجام نارضایى‏ها و شدت‏خشم مردم بر اثر فشار و اختناق روزافزون در داخل و افشاگرى وانعكاس مبارزه به وسیله روحانیت و دانشجویان مبارز در سطح‏جهانى، بنیانهاى حاكمیت رژیم را بشدت متزلزل كرد و به ناچاررژیم و اربابانش مجبور به كاستن از فشار و اختناق و به اصطلاح‏بازكردن فضاى سیاسى كشور شدند تا به گمان خویش دریچه‏اطمینانى به منظور پیشگیرى از سقوط حتمى خود بگشایند اماملت برآشفته و آگاه و مصمم به رهبرى قاطع و خلل‏ناپذیر امام، قیام‏پیروزمند و یكپارچه خود را به طور گسترده و سراسرى آغاز نمود.
خشم ملت‏
انتشار نامه توهین‏آمیزى به ساحت مقدس روحانیت و بویژه‏امام‏خمینى در 17 دى 1356 از طرف رژیم حاكم این حركت راسریعتر نمود و باعث انفجار خشم مردم در سراسر كشور شد و رژیم‏براى مهاركردن آتشفشان خشم مردم كوشید این قیام معترضانه را بابه خاك و خون كشیدن، خاموش كند اما این خود خون بیشترى دررگهاى انقلاب جارى ساخت و تپشهاى پى در پى انقلاب در هفتمهاو چهلمهاى یادبود شهداى انقلاب، حیات و گرمى و جوشش‏یكپارچه و هر چه فزونترى به این نهضت در سراسر كشور بخشید ودر ادامه و استمرار حركت مردم تمامى سازمانهاى كشور با اعتصاب‏یكپارچه خود و شركت در تظاهرات خیابانى در سقوط رژیم‏استبدادى مشاركت فعالانه جستند، همبستگى گسترده مردان و زنان‏از همه اقشار و جناحهاى مذهبى و سیاسى در این مبارزه به طرزچشمگیرى تعیین‏كننده بود و مخصوصا زنان به شكل بارزى درتمامى صحنه‏هاى این جهاد بزرگ حضور فعال و گسترده‏اى داشتند، صحنه‏هایى از آن نوع كه مادرى را با كودكى در آغوش، شتابان به‏سوى میدان نبرد و لوله‏هاى مسلسل نشان مى‏داد، بیانگر سهم عمده‏و تعیین‏كننده این قشر بزرگ جامعه در مبارزه بود.
بهایى كه ملت پرداخت‏
نهال انقلاب پس از یك سال و اندى مبارزه مستمر و پیگیر بابارورى از خون بیش از شصت هزار شهید و صدهزار زخمى ومعلول و با برجاى نهادن میلیاردها تومان خسارت مالى در میان‏فریادهاى: «استقلال، آزادى، حكومت اسلامى» به ثمر نشست و این‏نهضت عظیم كه با تكیه بر ایمان و وحدت و قاطعیت رهبرى درمراحل حساس و هیجان‏آمیز نهضت و نیز فداكارى ملت به پیروزى‏رسید موفق به درهم كوبیدن تمام محاسبات و مناسبات و نهادهاى امپریالیستى گردید كه در نوع خود سرفصل جدیدى بر انقلابات‏گسترده مردمى در جهان شد. 21 و 22 بهمن سال یكهزار و سیصد و پنجاه و هفت روزهاى‏فروریختن بنیاد شاهنشاهى شد و استبداد داخلى و سلطه‏
                        متن كامل قانون اساسى، ص: 3
خارجى‏متكى بر آن را درهم شكست و با این پیروزى بزرگ طلیعه حكومت‏اسلامى كه خواست دیرینه مردم مسلمان است نوید پیروزى نهایى‏را داد. ملت ایران به طور یكپارچه و با شركت مراجع تقلید و علماى اسلام‏و مقام رهبرى در همه‏پرسى جمهورى اسلامى تصمیم نهایى وقاطع خود را بر ایجاد نظام نوین جمهورى اسلامى اعلام كرد و بااكثریت 2/ 98% به نظام جمهورى اسلامى رأى مثبت داد. اكنون قانون اساسى جمهورى اسلامى ایران به عنوان بیانگر نهادها و مناسبات سیاسى، اجتماعى، فرهنگى و اقتصادى جامعه بایدراهگشاى تحكیم پایه‏هاى حكومت اسلامى و ارائه‏دهنده طرح نوین‏نظام حكومتى بر ویرانه‏هاى نظام طاغوتى قبلى گردد.
شیوه حكومت در اسلام‏
حكومت از دیدگاه اسلام، برخاسته از موضع طبقاتى و سلطه‏گرى‏فردى یا گروهى نیست بلكه تبلور آرمان سیاسى ملتى همكیش وهمفكر است كه به خود سازمان مى‏دهد تا در روند تحول فكرى وعقیدتى راه خود را به سوى هدف نهایى (حركت به سوى الله) بگشاید. ملت ما در جریان تكامل انقلابى خود از غبارها وزنگارهاى طاغوتى زدوده شد و از آمیزه‏هاى فكرى بیگانه خود راپاك نمود و به مواضع فكرى و جهان‏بینى اصیل اسلامى بازگشت واكنون بر آن است كه با موازین اسلامى جامعه نمونه (اسوه) خود را بنا كند. بر چنین پایه‏اى، رسالت قانون اساسى این است كه‏زمینه‏هاى اعتقادى نهضت را عینیت بخشد و شرایطى را به وجودآورد كه در آن انسان با ارزشهاى والا و جهان شمول اسلامى پرورش‏یابد. قانون اساسى باتوجه به محتواى اسلامى انقلاب ایران كه حركتى‏براى پیروزى تمامى مستضعفین بر مستكبرین بود، زمینه تداوم این‏انقلاب را در داخل و خارج كشور فراهم مى‏كند بویژه در گسترش‏روابط بین‏المللى، با دیگر جنبشهاى اسلامى و مردمى مى‏كوشد تاراه تشكیل امت واحد جهانى را هموار كند (ان هذه امتكم امه واحده و انا ربكم فاعبدون) و استمرار به مبارزه در نجات ملل محروم وتحت ستم در تمامى جهان قوام یابد. باتوجه به ماهیت این نهضت بزرگ، قانون اساسى تضمینگر نفى‏هرگونه استبداد فكرى و اجتماعى و انحصار اقتصادى مى‏باشد و درخط گسستن از سیستم استبدادى، و سپردن سرنوشت مردم به دست‏خودشان تلاش مى‏كند. (و یضع عنهم اصرهم و الاغلال التى كانت علیهم). در ایجاد نهادها و بنیادهاى سیاسى كه خود پایه تشكیل جامعه است‏براساس تلقى مكتبى، صالحان عهده‏دار حكومت و اداره مملكت‏مى‏گردند (ان الارض یرثها عبادى الصالحون) و قانونگذارى كه مبین‏ضابطه‏هاى مدیریت اجتماعى است بر مدار قرآن و سنت، جریان‏مى‏یابد. بنابراین نظارت دقیق و جدى از ناحیه اسلام‏شناسان عادل‏و پرهیزكار و متعهد (فقهاى عادل) امرى محتوم و ضرورى است وچون هدف از حكومت، رشددادن انسان در حركت به سوى نظام‏الهى است (و الى الله مصیر) تا زمینه بروز و شكوفایى استعدادها به منظور تجلى ابعاد خداگونگى انسان فراهم آید (تخلقوا باخلاق الله) و این جز در گرو مشاركت فعال و گسترده تمامى عناصر اجتماع در روند تحول جامعه نمى‏تواند باشد. باتوجه به این جهت، قانون اساسى زمینه چنین مشاركتى را در تمام‏مراحل تصمیم‏گیریهاى سیاسى و سرنوشت‏ساز براى همه افراداجتماع فراهم مى‏سازد تا در مسیر تكامل انسان هر فردى خوددست‏اندركار و مسوول رشد و ارتقاء و رهبرى گردد كه این همان‏تحقق حكومت مستضعفین در زمین خواهد بود. (و نرید ان نمن على الذین استضعفوا فى الارض و نجعلهم ائمه و نجعلهم الوارثین)
                        متن كامل قانون اساسى، ص: 4
ولایت فقیه‏
عادل‏براساس ولایت امر و امامت مستمر، قانون اساسى زمینه تحقق‏رهبرى فقیه جامع‏الشرایطى را كه از طرف مردم به عنوان رهبرشناخته مى‏شود (مجارى الامور بید العلماء بالله الامناء على حلاله و حرامه) آماده مى‏كند تا ضامن عدم انحراف سازمانهاى مختلف ازوظایف اصیل‏اسلامى خود باشد.
اقتصاد وسیله است نه هدف‏
در تحكیم بنیادهاى اقتصادى، اصل، رفع نیازهاى انسان در جریان‏رشد و تكامل اوست نه همچون دیگر نظامهاى اقتصادى تمركز وتكاثر ثروت و سودجویى، زیرا كه در مكاتب مادى، اقتصاد خودهدف است و بدین جهت در مراحل رشد، اقتصاد عامل تخریب وفساد و تباهى مى‏شود ولى در اسلام اقتصاد وسیله است و ازوسیله‏انتظارى جز كارآیى‏بهتر در راه وصول به‏هدف نمى‏توان‏داشت. با این دیدگاه برنامه اقتصاد اسلامى فراهم‏كردن زمینه مناسب براى‏بروز خلاقیتهاى متفاوت انسانى است و بدین جهت تامین امكانات‏مساوى و متناسب و ایجاد كار براى همه افراد و رفع نیازهاى‏ضرورى جهت استمرار حركت تكاملى او برعهده حكومت اسلامى‏است.
زن در قانون اساسى‏
در ایجاد بنیادهاى اجتماعى اسلامى، نیروهاى انسانى كه تاكنون درخدمت استثمار همه‏جانبه خارجى بودند هویت اصلى و حقوق انسانى خود را باز مى‏یابند و در این بازیابى طبیعى است كه زنان به‏دلیل ستم بیشترى كه تاكنون از نظام طاغوتى متحمل شده‏انداستیفاى حقوق آنان بیشتر خواهد بود. خانواده واحد بنیادین جامعه و كانون اصلى رشد و تعالى انسان‏است و توافق عقیدتى و آرمانى در تشكیل خانواده كه زمینه‏سازاصلى حركت تكاملى و رشد یابنده انسان است اصل اساسى بوده وفراهم‏كردن امكانات جهت نیل به این مقصود از وظایف حكومت‏اسلامى است. زن در چنین برداشتى از واحد خانواده، از حالت (شى‏ء بودن) و یا (ابزار كاربودن) در خدمت اشاعه مصرف‏زدگى واستثمار، خارج شده و ضمن بازیافتن وظیفه خطیر و پرارج مادرى‏در پرورش انسانهاى مكتبى پیشاهنگ و خود همرزم مردان درمیدانهاى فعال حیات مى‏باشد و در نتیجه پذیراى مسوولیتى‏خطیرتر و در دیدگاه اسلامى برخوردار از ارزش و كرامتى والاترخواهد بود.
ارتش مكتبى‏در تشكیل و تجهیز نیروهاى دفاعى كشور توجه بر آن است كه ایمان‏و مكتب، اساس و ضابطه باشد بدین جهت ارتش جمهورى‏اسلامى و سپاه پاسداران انقلاب در انطباق با هدف فوق شكل داده‏مى‏شوند و نه تنها حفظ و حراست از مرزها بلكه بار رسالت مكتبى‏یعنى جهاد در راه خدا و مبارزه در راه گسترش حاكمیت قانون خدا درجهان را نیز عهده‏دار خواهند بود. (و اعدوا لهم ما استطعتم من قوه و من رباط الخیل ترهبون به عدوالله و عدوكم و آخرین من دونهم).
قضا در قانون اساسى‏
مساله قضا در رابطه با پاسدارى از حقوق مردم در خط حركت‏اسلامى، به منظور پیشگیرى از انحرافات موضعى در درون امت‏اسلامى امرى است حیاتى، از این رو ایجاد سیستم قضائى بر پایه‏عدل اسلامى و متشكل از قضات عادل و آشنا به ضوابط دقیق‏دینى، پیش‏بینى شده است، این نظام به دلیل حساسیت بنیادى ودقت در مكتبى‏بودن آن لازم است به دور از هر نوع رابطه و مناسبات‏ناسالم باشد. (و اذا حكمتم بین الناس ان تحكموا بالعدل)
قوه مجریه‏
قوه مجریه به دلیل اهمیت ویژه‏اى كه در رابطه با اجراى احكام ومقررات اسلامى به منظور رسیدن به روابط و مناسبات عادلانه‏حاكم بر جامعه دارد و همچنین ضرورتى كه این مساله حیاتى درزمینه‏سازى وصول به‏هدف نهایى حیات خواهدداشت، بایستى راهگشاى ایجاد جامعه اسلامى باشد. نتیجتا محصورشدن در هر نوع‏نظام دست و پاگیر پیچیده كه وصول به این هدف را كند و یاخدشه‏دار كند از دیدگاه‏
                        متن كامل قانون اساسى، ص: 5
اسلامى نفى خواهد شد، بدین جهت نظام بوروكراسى كه زاییده و حاصل حاكمیتهاى طاغوتى است، بشدت‏طرد خواهد شد تا نظام اجرایى با كارآیى بیشتر و سرعت افزونتر دراجراى تعهدات ادارى به وجود آید.
وسایل ارتباط جمعى‏
وسایل ارتباط جمعى (رادیو- تلویزیون) بایستى در جهت روندتكاملى انقلاب اسلامى در خدمت اشاعه فرهنگ اسلامى قرار گیردو در این زمینه از برخورد سالم اندیشه‏هاى متفاوت بهره‏جوید و ازاشاعه و ترویج خصلتهاى تخریبى و ضداسلامى جدا پرهیز كند. پیروى از اصول چنین قانونى كه آزادى و كرامت ابناى بشر راسرلوحه اهداف خود دانسته و راه رشد و تكامل انسان را مى‏گشایدبرعهده همگان است و لازم است كه امت مسلمان با انتخاب‏مسوولین كاردان و مومن و نظارت مستمر بر كار آنان به طور فعالانه‏در ساختن جامعه اسلامى مشاركت جویند، به امید این كه در بناى‏جامعه نمونه اسلامى (اسوه) كه بتواند الگو و شهیدى بر همگى‏مردم جهان باشد موفق گردد. (و كذلك جعلناكم امه وسطا لتكونوا شهداء على الناس)
نمایندگان‏
مجلس خبرگان متشكل از نمایندگان مردم، كار تدوین قانون اساسى‏را براساس بررسى پیش‏نویس پیشنهادى دولت و كلیه پیشنهادهایى‏كه از گروههاى مختلف مردم رسیده بود در دوازده فصل كه مشتمل‏بر یكصد و هفتاد و پنج اصل مى‏باشد در طلیعه پانزدهمین قرن‏هجرت پیغمبر اكرم صلى‏الله علیه واله و سلم بنیانگذار مكتب رهایى بخش اسلام با اهداف و انگیزه‏هاى مشروح فوق به پایان رساند، به‏این امید كه این قرن، قرن حكومت‏جهانى مستضعفین و شكست تمامى مستكبرین گردد.
                        متن كامل قانون اساسى، ص: 6
فصل اول: اصول كلى‏
اصل اول-
حكومت ایران جمهورى اسلامى است كه ملت ایران، براساس اعتقاد دیرینه‏اش به حكومت حق و عدل قرآن، در پى انقلاب اسلامى پیروزمند خود به رهبرى مرجع عالیقدر تقلید آیت‏الله العظمى امام‏خمینى، در همه‏پرسى دهم و یازدهم فروردین‏ماه یكهزار و سیصد و پنجاه و هشت هجرى شمسى برابر با اول ودوم جمادى‏الاولى سال یكهزار و سیصد و نود و نه هجرى قمرى با اكثریت 2/ 98% كلیه كسانى كه حق راى داشتند به آن راى مثبت داد.
اصل 2-
جمهورى اسلامى، نظامى است برپایه ایمان به:
1- خداى یكتا (لااله‏الاالله) و اختصاص حاكمیت و تشریع به او و لزوم تسلیم در برابر امر او.
2- وحى الهى و نقش بنیادى آن در بیان قوانین.
3- معاد و نقش سازنده آن در سیر تكاملى انسان به سوى خدا.
4- عدل خدا در خلقت و تشریع.
5- امامت و رهبرى مستمر و نقش اساسى آن در تداوم انقلاب اسلام.
6- كرامت و ارزش والاى انسان و آزادى توام با مسوولیت او دربرابر خدا كه از راه:
الف- اجتهاد مستمر فقهاى جامع‏الشرایط براساس كتاب و سنت‏معصومین سلام‏الله علیهم اجمعین.
ب- استفاده از علوم و فنون و تجارب پیشرفته بشرى و تلاش در پیشبرد آنها.
ج- نفى هرگونه ستمگرى و ستمكشى و سلطه‏گرى و سلطه‏پذیرى، قسط و عدل و استقلال سیاسى و اقتصادى و اجتماعى و فرهنگى و همبستگى ملى را تامین مى‏كند.
اصل 3-
دولت جمهورى اسلامى ایران موظف است براى نیل به‏اهداف مذكور در اصل دوم، همه امكانات خود را براى امور زیر به‏كار برد:
1- ایجاد محیط مساعد براى رشد فضایل اخلاقى براساس ایمان وتقوا و مبارزه با كلیه مظاهر فساد و تباهى.
2- بالابردن سطح آگاهیهاى عمومى در همه زمینه‏ها با استفاده‏صحیح از مطبوعات و رسانه‏هاى گروهى و وسایل دیگر.
3- آموزش و پرورش و تربیت بدنى رایگان براى همه، در تمام‏سطوح و تسهیل و تعمیم آموزش عالى.
4- تقویت روح بررسى و تتبع و ابتكار در تمام زمینه‏هاى علمى، فنى، فرهنگى و اسلامى از طریق تاسیس مراكز تحقیق و تشویق محققان.
5- طرد كامل استعمار و جلوگیرى از نفوذ اجانب.
6- محو هرگونه استبداد و خودكامگى و انحصارطلبى.
7- تامین آزادیهاى سیاسى و اجتماعى در حدود قانون.
8- مشاركت عامه مردم در تعیین سرنوشت سیاسى، اقتصادى، اجتماعى و فرهنگى خویش.
9- رفع تبعیضات ناروا و ایجاد امكانات عادلانه براى همه، در تمام‏زمینه‏هاى مادى و معنوى.
10- ایجاد نظام ادارى صحیح و حذف تشكیلات غیرضرور.
11- تقویت كامل بنیه دفاع ملى از طریق آموزش نظامى عمومى‏براى حفظ استقلال و تمامیت ارضى و نظام اسلامى كشور.
12- پى‏ریزى اقتصاد صحیح و عادلانه برطبق ضوابط اسلامى‏جهت ایجاد رفاه و رفع فقر و برطرف ساختن هر نوع محرومیت در زمینه‏هاى تغذیه و مسكن و كار و بهداشت و تعمیم بیمه.
13- تامین خودكفایى در علوم و فنون صنعت و كشاورزى و امورنظامى و مانند اینها.
14- تامین حقوق همه جانبه افراد از زن و مرد و ایجاد امنیت‏قضائى عادلانه براى همه و تساوى عموم در برابر قانون.
15- توسعه و تحكیم برادرى اسلامى و تعاون عمومى بین همه‏مردم.
16- تنظیم سیاست خارجى كشور براساس معیارهاى اسلام، تعهدبرادرانه نسبت به همه مسلمانان و حمایت بى‏دریغ از مستضعفان‏جهان.
اصل 4-
كلیه قوانین و مقررات مدنى، جزائى، مالى، اقتصادى، ادارى، فرهنگى، نظامى، سیاسى و غیر اینها باید براساس موازین‏اسلامى باشد. این اصل بر اطلاق یا عموم همه اصول قانون اساسى‏و قوانین و مقررات دیگر حاكم است و تشخیص این امر برعهده‏فقهاى شوراى نگهبان است.
اصل 5-
در زمان غیبت حضرت ولى‏عصر «عجل‏الله تعالى فرجه» در جمهورى اسلامى ایران ولایت امر و امامت امت برعهده فقیه‏عادل و باتقوا، آگاه به زمان، شجاع، مدیر و مدبر است كه طبق اصل‏یكصد و هفتم عهده‏دار آن مى‏گردد.
                        متن كامل قانون اساسى، ص: 7
اصل 6-
در جمهورى اسلامى ایران امور كشور باید به اتكاء آراى‏عمومى اداره شود، از راه انتخابات: انتخاب رئیس جمهور، نمایندگان مجلس شوراى اسلامى، اعضاى شوراها و نظایر اینها، یااز راه همه‏پرسى در مواردى كه در اصول دیگر این قانون معین‏مى‏گردد.
اصل 7-
طبق دستور قرآن كریم: «و امرهم شورى بینهم» و «شاورهم فى الامر» شوراها: مجلس شوراى اسلامى، شوراى استان، شهرستان، شهر، محل، بخش، روستا و نظایر اینها از اركان تصمیم‏گیرى و اداره‏امور كشورند.
موارد، طرز تشكیل و حدود اختیارات و وظایف شوراها را این‏قانون و قوانین ناشى از آن معین مى‏كند.
اصل 8-
در جمهورى اسلامى ایران دعوت به خیر، امر به معروف‏و نهى از منكر وظیفه‏اى است همگانى و متقابل برعهده مردم نسبت‏به یكدیگر، دولت نسبت به مردم و مردم نسبت به دولت. شرایط وحدود و كیفیت آن را قانون معین مى‏كند. «و المومنون و المومنات بعضهم اولیاء بعض یامرون بالمعروف و ینهون عن المنكر»
اصل 9-
در جمهورى اسلامى ایران آزادى و استقلال و وحدت وتمامیت ارضى كشور از یكدیگر تفكیکناپذیرند و حفظ آنها وظیفه‏دولت و آحاد ملت است. هیچ فرد یا گروه یا مقامى حق ندارد به نام‏استفاده از آزادى به استقلال سیاسى، فرهنگى، اقتصادى، نظامى وتمامیت ارضى ایران كمترین خدشه‏اى وارد كند و هیچ مقامى حق‏ندارد به نام حفظ استقلال و تمامیت ارضى كشور آزادیهاى مشروع‏را، هر چند با وضع قوانین و مقررات، سلب كند.
اصل 10-
از آن جا كه خانواده واحد بنیادى جامعه اسلامى است، همه‏قوانین و مقررات و برنامه‏ریزیهاى مربوط باید در جهت آسان‏كردن‏تشكیل خانواده، پاسدارى از قداست آن و استوارى روابط خانوادگى برپایه حقوق و اخلاق اسلامى باشد.
اصل 11-
به حكم آیه كریمه «ان هذه امتكم امه واحده و انا ربكم فاعبدون» همه مسلمانان یك امتند و دولت جمهورى اسلامى ایران‏موظف است سیاست كلى خود را بر پایه ائتلاف و اتحاد ملل‏اسلامى قرار دهد و كوشش پیگیر به عمل آورد تا وحدت سیاسى، اقتصادى و فرهنگى جهان اسلام را تحقق بخشد.
اصل 12-
دین‏رسمى ایران، اسلام و مذهب جعفرى اثنى‏عشرى‏است و این اصل الى‏الابد غیرقابل تغییراست ومذاهب دیگر اسلامى‏اعم از حنفى، شافعى، مالكى، حنبلى و زیدى داراى احترام كامل‏مى‏باشند و پیروان این مذاهب در انجام مراسم مذهبى، طبق فقه‏خودشان آزادند و در تعلیم و تربیت دینى و احوال شخصیه (ازدواج، طلاق، ارث و وصیت) و دعاوى مربوط به آن در دادگاهها رسمیت‏دارند و در هر منطقه‏اى كه پیروان هر یك از این مذاهب اكثریت‏داشته باشند، مقررات محلى در حدود اختیارات شوراها برطبق آن‏مذهب خواهد بود، با حفظ حقوق پیروان سایر مذاهب.
اصل 13-
ایرانیان زرتشتى، كلیمى و مسیحى تنها اقلیتهاى دینى‏شناخته مى‏شوند كه در حدود قانون در انجام مراسم دینى خودآزادند و در احوال شخصیه و تعلیمات دینى برطبق آیین خود عمل‏مى‏كنند.
اصل 14-
به حكم آیه شریه «لا ینهاكم الله عن الذین لم یقاتلوكم فى الدین و لم یخرجوكم من دیاركم ان تبروهم و تقسطوا الیهم ان الله یحب المقسطینَ» دولت جمهورى اسلامى ایران و مسلمانان‏موظفند نسبت به افراد غیرمسلمان با اخلاق حسنه و قسط و عدل‏اسلامى عمل نمایند و حقوق انسانى آنان را رعایت كنند، این اصل‏در حق كسانى اعتبار دارد كه برضد اسلام و جمهورى اسلامى ایران‏توطئه و اقدام نكنند.
                        متن كامل قانون اساسى، ص: 8
فصل دوم: زبان، خط، تاریخ وپرچم رسمى كشور
اصل 15-
زبان و خط رسمى و مشترك مردم ایران فارسى است. اسناد و مكاتبات و متون رسمى و كتب درسى باید با این زبان وخط باشد ولى استفاده از زبانهاى محلى و قومى در مطبوعات ورسانه‏هاى گروهى و تدریس ادبیات آنها در مدارس، در كنار زبان‏فارسى آزاد است.
اصل 16-
از آن جا كه زبان قرآن و علوم و معارف اسلامى عربى‏است و ادبیات فارسى كاملا با آن آمیخته است این زبان باید پس ازدوره ابتدایى تا پایان دوره متوسطه در همه كلاسها و در همه رشته‏هاتدریس شود.
اصل 17-
مبداء تاریخ رسمى كشور، هجرت پیامبر اسلام (صلى‏الله علیه و آله وسلم) است و تاریخ هجرى شمسى و هجرى قمرى هردو معتبر است اما مبناى كار ادارات دولتى هجرى شمسى است. تعطیل رسمى هفتگى روز جمعه است.
اصل 18-
پرچم رسمى ایران به رنگهاى سبز و سفید و سرخ باعلامت مخصوص جمهورى اسلامى و شعار «الله اكبر» است.
فصل سوم: حقوق ملت‏
اصل 19-
مردم ایران از هر قوم و قبیله كه باشند از حقوق مساوى برخوردارند و رنگ، نژاد، زبان و مانند اینها سبب امتیاز نخواهد بود.
اصل 20-
همه افراد ملت اعم از زن و مرد یكسان در حمایت قانون‏قرار دارند و از همه حقوق انسانى، سیاسى، اقتصادى، اجتماعى وفرهنگى با رعایت موازین اسلام برخوردارند.
اصل 21-
دولت موظف است حقوق زن را در تمام جهات بارعایت موازین اسلامى تضمین نماید و امور زیر را انجام دهد:
1- ایجاد زمینه‏هاى مساعد براى رشد شخصیت زن و احیاى حقوق مادى و معنوى او.
2- حمایت مادران، بالخصوص در دوران باردارى و حضانت فرزند، و حمایت از كودكان بى‏سرپرست.
3- ایجاد دادگاه صالح براى حفظ كیان و بقاى خانواده.
4- ایجاد بیمه خاص بیوگان و زنان سالخورده و بى‏سرپرست.
5- اعطاى قیمومت فرزندان به مادران شایسته در جهت غبطه آنهادر صورت نبودن ولى شرعى.
اصل 22-
حیثیت، جان، مال، حقوق، مسكن و شغل‏اشخاص از تعرض مصون است مگر در مواردى كه قانون تجویز كند.
اصل 23-
تفتیش عقاید ممنوع است و هیچ‏كس رانمى‏توان به صرف داشتن عقیده‏اى مورد تعرض و مؤاخذه قرار داد.
اصل 24-
نشریات و مطبوعات در بیان مطالب آزادندمگر آن كه مخل به مبانى اسلام یا حقوق عمومى باشد. تفصیل آن راقانون معین مى‏كند.
اصل 25-
بازرسى و نرساندن نامه‏ها، ضبط و فاش‏كردن‏مكالمات تلفنى، افشاى مخابرات تلگرافى و تلكس، سانسور، عدم‏مخابره و نرساندن آنها، استراق سمع و هرگونه تجسس ممنوع است‏مگر به حكم قانون.
اصل 26-
احزاب، جمعیتها، انجمنهاى سیاسى و صنفى وانجمنهاى اسلامى یا اقلیتهاى دینى شناخته شده آزادند، مشروط به‏این كه اصول استقلال، آزادى، وحدت ملى، موازین اسلامى واساس جمهورى اسلامى را نقض نكنند. هیچ‏كس را نمى‏توان ازشركت در آنها منع كرد یا
                        متن كامل قانون اساسى، ص: 9
به شركت در یكى از آنها مجبور ساخت.
اصل 27-
تشكیل اجتماعات و راه‏پیماییها، بدون حمل‏سلاح، به شرط آن كه مخل به مبانى اسلام نباشد آزاد است.
اصل 28-
هر كس حق دارد شغلى را كه بدان مایل است ومخالف اسلام و مصالح عمومى و حقوق دیگران نیست برگزیند.
دولت موظف است با رعایت نیاز جامعه به مشاغل گوناگون براى‏همه افراد امكان اشتغال به كار و شرایط مساوى را براى احرازمشاغل ایجاد نماید.
اصل 29-
برخوردارى از تامین اجتماعى از نظر بازنشستگى، بیكارى، پیرى، از كارافتادگى، بى‏سرپرستى، در راه‏ماندگى، حوادث‏و سوانح و نیاز به خدمات بهداشتى و درمانى و مراقبتهاى پزشكى‏به صورت بیمه و غیره حقى است همگانى.
دولت مكلّف است طبق قوانین از محل درآمدهاى عمومى و درآمدهاى حاصل از مشاركت مردم، خدمات و حمایتهاى مالى‏فوق را براى یکیك افراد كشور تامین كند.
اصل 30-
دولت موظف است وسایل آموزش و پروش رایگان رابراى همه ملت تا پایان دوره متوسطه فراهم سازد و وسایل‏تحصیلات عالى را تا سرحد خودكفایى كشور به طور رایگان‏گسترش دهد.
اصل 31-
داشتن مسكن متناسب با نیاز، حق هر فرد و خانواده‏ایرانى است، دولت موظف است با رعایت اولویت براى آنها كه‏نیازمندترند بخصوص روستانشینان و كارگران زمینه اجراى این اصل‏را فراهم كند.
اصل 32-
هیچ‏كس را نمى‏توان دستگیر كرد مگر به حكم وترتیبى كه قانون معین مى‏كند. در صورت بازداشت، موضوع اتهام‏باید با ذكر دلایل بلافاصله كتبا به متهم ابلاغ و تفهیم شود و حداكثرظرف مدت بیست و چهار ساعت پرونده مقدماتى به مراجع‏صالحه قضائى ارسال و مقدمات محاكمه، در اسرع وقت فراهم‏گردد. متخلف از این اصل طبق قانون مجازات مى‏شود.
اصل 33-
هیچ‏كس را نمى‏توان از محل اقامت خود تبعید كردیا از اقامت در محل مورد علاقه‏اش ممنوع یا به اقامت در محلى‏مجبور ساخت، مگر در مواردى كه قانون مقرر مى‏دارد.
اصل 34-
دادخواهى حق مسلم هر فرد است و هر كس‏مى‏تواند به منظور دادخواهى به دادگاههاى صالح رجوع نماید، همه‏افراد ملت حق دارند این‏گونه دادگاهها را در دسترس داشته باشند و هیچ‏كس را نمى‏توان از دادگاهى كه به موجب قانون حق مراجعه به‏آن را دارد منع كرد.
اصل 35-
در همه دادگاهها طرفین دعوا حق دارند براى خودوكیل انتخاب نمایند و اگر توانایى انتخاب وكیل را نداشته باشندباید براى آنها امكانات تعیین وكیل فراهم گردد.
اصل 36-
حكم به مجازات و اجراى آن باید تنها از طریق‏دادگاه صالح و به موجب قانون باشد.
اصل 37-
اصل، برائت است و هیچ‏كس از نظر قانون مجرم‏شناخته نمى‏شود، مگر این كه جرم او در دادگاه صالح ثابت گردد.
اصل 38-
هرگونه شكنجه براى گرفتن اقرار و یا كسب اطلاع‏ممنوع است، اجبار شخص به شهادت، اقرار یا سوگند مجاز نیست‏و چنین شهادت و اقرار و سوگندى فاقد ارزش و اعتبار است.
متخلف از این اصل طبق قانون مجازات مى‏شود.
اصل 39-
هتك حرمت و حیثیت كسى كه به حكم قانون‏دستگیر، بازداشت، زندانى یا تبعیدشده به هر صورت كه باشدممنوع و موجب مجازات‏است.
اصل 40-
هیچ‏كس نمى‏تواند اعمال حق خویش را وسیله اضرار به‏غیر یا تجاوز به منافع عمومى قرار دهد.
اصل 41-
تابعیت كشور ایران حق مسلم هر فرد ایرانى است ودولت نمى‏تواند از هیچ ایرانى سلب تابعیت كند، مگر به درخواست‏خود او یا در صورتى‏كه به تابعیت كشور دیگرى دراید.
اصل 42-
اتباع خارجه مى‏توانند در حدود قوانین به تابعیت‏ایران درایند و سلب تابعیت این‏گونه اشخاص در صورتى ممكن‏است كه دولت دیگرى تابعیت آنها را بپذیرد یا خود آنها درخواست‏كنند.
                        متن كامل قانون اساسى، ص: 10
فصل چهارم: اقتصاد و امورمالى‏
اصل 43-
براى تامین استقلال اقتصادى جامعه و ریشه‏كن‏كردن فقر و محرومیت و برآوردن نیازهاى انسان در جریان رشد، باحفظ آزادگى او، اقتصاد جمهورى اسلامى ایران براساس ضوابط زیراستوار مى‏شود:
1- تامین نیازهاى اساسى: مسكن، خوراك، پوشاك، بهداشت، درمان، آموزش و پرورش و امكانات لازم براى تشكیل خانواده‏براى همه.
2- تامین شرایط و امكانات كار براى همه به منظور رسیدن به‏اشتغال كامل و قراردادن وسایل كار در اختیار همه كسانى كه قادر به‏كارند ولى وسایل كار ندارند، در شكل تعاونى، از راه وام بدون بهره‏یا هر راه مشروع دیگر كه نه به تمركز و تداول ثروت در دست افراد وگروههاى خاص منتهى شود و نه دولت را به صورت یك كارفرماى‏بزرگ مطلق درآورد. این اقدام باید با رعایت ضرورتهاى حاكم بربرنامه‏ریزى عمومى اقتصاد كشور در هر یك از مراحل رشد صورت‏گیرد.
3- تنظیم برنامه اقتصادى كشور به صورتى كه شكل و محتوا وساعات كار چنان باشد كه هر فرد علاوه بر تلاش شغلى، فرصت وتوان كافى براى خودسازى معنوى، سیاسى و اجتماعى و شركت‏فعال در رهبرى كشور و افزایش مهارت و ابتكار داشته باشد.
4- رعایت آزادى انتخاب شغل و عدم اجبار افراد به كارى معین وجلوگیرى از بهره‏كشى از كار دیگرى.
5- منع اضرار به غیر و انحصار و احتكار و ربا و دیگر معاملات‏باطل و حرام.
6- منع اسراف و تبذیر در همه شؤون مربوط به اقتصاد، اعم ازمصرف، سرمایه‏گذارى، تولید، توزیع و خدمات.
7- استفاده از علوم و فنون و تربیت افراد ماهر به نسبت احتیاج براى‏توسعه و پیشرفت اقتصاد كشور.
8- جلوگیرى از سلطه اقتصادى بیگانه بر اقتصاد كشور.
9- تأكید بر افزایش تولیدات كشاورزى، دامى و صنعتى كه نیازهاى‏عمومى را تامین كند و كشور را به مرحله خودكفایى برساند و ازوابستگى برهاند.
اصل 44-
نظام اقتصادى جمهورى اسلامى ایران برپایه سه‏بخش دولتى، تعاونى و خصوصى با برنامه‏ریزى منظم و صحیح‏استوار است.
بخش دولتى شامل كلیه صنایع بزرگ، صنایع مادر، بازرگانى‏خارجى، معادن بزرگ، بانكدارى، بیمه، تامین نیرو، سدها وشبكه‏هاى‏
                        متن كامل قانون اساسى، ص: 11
بزرگ آبرسانى، رادیو و تلویزیون، پست و تلگراف وتلفن، هواپیمایى، كشتیرانى، راه و راه‏آهن و مانند اینها است كه به‏صورت مالكیت عمومى و در اختیار دولت است.
بخش تعاونى شامل شركتها و مؤسسات تعاونى تولید و توزیع‏است كه در شهر و روستا برطبق ضوابط اسلامى تشكیل مى‏شود.
بخش خصوصى شامل آن قسمت از كشاورزى، دامدارى، صنعت، تجارت و خدمات مى‏شود كه مكمل فعالیتهاى اقتصادى دولتى و تعاونى است.
مالكیت در این سه بخش تا جایى كه با اصول دیگر این فصل مطابق‏باشد و از محدوده قوانین اسلام خارج نشود و موجب رشد وتوسعه اقتصادى كشور گردد و مایه زیان جامعه نشود مورد حمایت‏قانون جمهورى اسلامى است.
تفصیل ضوابط و قلمرو و شرایط هر سه بخش را قانون معین‏مى‏كند.
اصل 45-
انفال و ثروتهاى عمومى از قبیل زمینهاى موات یارهاشده، معادن، دریاها، دریاچه‏ها، رودخانه‏ها و سایر آبهاى‏عمومى، كوهها، دره‏ها، جنگلها، نیزارها، بیشه‏هاى طبیعى، مراتعى‏كه حریم نیست، ارث بدون وارث و اموال مجهول‏المالك و اموال‏عمومى كه از غاصبین مسترد مى‏شود، در اختیار حكومت اسلامى‏است تا برطبق مصالح عامه نسبت به آنها عمل نماید، تفصیل وترتیب استفاده از هر یك را قانون معین مى‏كند.
اصل 46-
هر كس مالك حاصل كسب و كار مشروع خویش‏است و هیچ‏كس نمى‏تواند به عنوان مالكیت نسبت به كسب و كارخود امكان كسب و كار را از دیگرى سلب كند.
اصل 47-
مالكیت شخصى كه از راه مشروع باشد محترم‏است. ضوابط آن را قانون معین مى‏كند.
اصل 48-
در بهره‏بردارى از منابع طبیعى و استفاده ازدرآمدهاى ملى در سطح استانها و توزیع فعالیتهاى اقتصادى میان‏استانها و مناطق مختلف كشور، باید تبعیض در كار نباشد. به طورى‏كه هر منطقه فراخور نیازها و استعداد رشد خود، سرمایه و امكانات‏لازم در دسترس داشته باشد.
اصل 49-
دولت موظف است ثروتهاى ناشى از ربا، غصب، رشوه، اختلاس، سرقت، قمار، سوءاستفاده از موقوفات، سوءاستفاده از مقاطعه‏كاریها و معاملات دولتى، فروش زمینهاى‏موات و مباحات اصلى، دایركردن اماكن فساد و سایر مواردغیرمشروع را گرفته و به صاحب حق رد كند و در صورت معلوم‏نبودن او به بیت‏المال بدهد این حكم باید با رسیدگى و تحقیق‏و ثبوت شرعى به وسیله دولت اجرا شود.
اصل 50-
در جمهورى اسلامى، حفاظت محیط زیست كه نسل‏امروز و نسلهاى بعد باید در آن حیات ا جتماعى رو به رشدى داشته‏باشند، وظیفه عمومى تلقى مى‏گردد. از این رو فعالیتهاى اقتصادى وغیر آن كه با آلودگى محیط زیست یا تخریب غیرقابل جبران آن‏ملازمه پیدا كند، ممنوع است.
اصل 51-
هیچ نوع مالیات وضع نمى‏شود مگر به موجب‏قانون. موارد معافیت و بخشودگى و تخفیف مالیاتى به موجب‏قانون مشخص مى‏شود.
اصل 52-
بودجه سالانه كل‏كشور به ترتیبى كه در قانون مقررمى‏شود ازطرف دولت تهیه و براى رسیدگى و تصویب به مجلس‏شوراى اسلامى تسلیم مى‏گردد. هرگونه تغییر در ارقام بودجه نیز تابع‏مراتب مقرر در قانون خواهد بود.
اصل 53-
كلیه دریافتهاى دولت در حسابهاى خزانه‏دارى‏كل متمركز مى‏شود و همه پرداختها در حدود اعتبارات مصوب به‏موجب قانون انجام مى‏گیرد.
اصل 54-
دیوان محاسبات كشور مستقیما زیر نظرمجلس شوراى اسلامى مى‏باشد. سازمان و اداره امور آن در تهران ومراكز استانها به موجب قانون تعیین خواهد شد.
اصل 55-
دیوان محاسبات به كلیه حسابهاى وزارتخانه‏ها، مؤسسات، شركتهاى دولتى و سایر دستگاههایى كه به نحوى ازانحاء از بودجه كل كشور استفاده مى‏كنند به ترتیبى كه قانون مقررمى‏دارد رسیدگى یا حسابرسى مى‏نماید كه هیچ هزینه‏اى ازاعتبارات مصوب تجاوز نكرده و هر وجهى در محل خود به مصرف‏رسیده باشد. دیوان محاسبات، حسابها و اسناد و مدارك مربوطه رابرابر قانون جمع‏آورى و گزارش تفریغ بودجه هر سال را به انضمام‏نظرات خود به مجلس شوراى اسلامى تسلیم مى‏نماید. این گزارش‏باید در دسترس عموم گذاشته شود.
                        متن كامل قانون اساسى، ص: 12
فصل پنجم: حق حاكمیت ملّت و قواى ناشى از آن‏
اصل 56-
حاكمیت مطلق بر جهان و انسان از آن خداست‏و هم او، انسان را بر سرنوشت‏اجتماعى خویش حاكم ساخته‏است. هیچ‏كس نمى‏تواند این حق الهى را از انسان سلب‏كند یا درخدمت‏منافع فرد یا گروهى خاص قرار دهد و ملت این حق خداداد را ازطرقى كه در اصول بعد مى‏آید اعمال مى‏كند.
اصل 57-
قواى حاكم در جمهورى اسلامى ایران عبارتند از: قوه مقننه، قوه مجریه و قوه قضائیه كه زیر نظر ولایت مطلقه امر وامامت امت برطبق اصول آینده این قانون اعمال مى‏گردند. این قوامستقل از یكدیگرند.
اصل 58-
اعمال قوه مقننه از طریق مجلس شوراى‏اسلامى است كه از نمایندگان منتخب مردم تشكیل مى‏شود ومصوبات آن پس از طى مراحلى كه در اصول بعد مى‏آید براى اجرابه قوه مجریه و قضائیه ابلاغ مى‏گردد.
اصل 59-
در مسائل بسیار مهم اقتصادى، سیاسى، اجتماعى‏و فرهنگى ممكن است اعمال قوه مقننه از راه همه‏پرسى و مراجعه‏مستقیم به آراى مردم صورت گیرد. درخواست مراجعه به آراى‏عمومى باید به تصویب دو سوم مجموع نمایندگان مجلس برسد.
اصل 60-
اعمال قوه مجریه جز در امورى كه در این قانون‏مستقیما برعهده رهبرى گذارده شده، از طریق رئیس جمهور و وزرااست.
اصل شصت و یكم- اعمال قوه قضائیه به وسیله دادگاههاى دادگسترى‏است كه باید طبق موازین اسلامى تشكیل شود و به حل و فصل‏دعاوى و حفظ حقوق عمومى و گسترش و اجراى عدالت و اقامه‏حدود الهى بپردازد.
اصل 62-
مجلس شوراى اسلامى از نمایندگان ملت كه به طور مستقیم و با رأى مخفى انتخاب مى‏شوند تشكیل مى‏گردد. شرایط انتخاب‏كنندگان و انتخاب‏شوندگان و كیفیت انتخابات را قانون معین خواهد كرد.
اصل 63-
دوره نمایندگى مجلس شوراى اسلامى چهار سال است. انتخابات هر دوره باید پیش از پایان دوره قبل برگزار شود به طورى كه كشور در هیچ زمان بدون مجلس نباشد.
                        متن كامل قانون اساسى، ص: 13
اصل 64-
عده نمایندگان مجلس شوراى اسلامى دویست و هفتاد نفر است و از تاریخ همه‏پرسى سال یكهزار و سیصد و شصت و هشت هجرى شمسى پس از هر ده سال، با در نظر گرفتن عوامل انسانى، سیاسى، جغرافیایى و نظایر آنها حداكثر بیست نفر نماینده مى‏تواند اضافه شود. زرتشتیان و كلیمیان هر كدام یك نماینده و مسیحیان آشورى و كلدانى مجموعا یك نمایند و مسیحیان ارمنى جنوب و شمال هر كدام یك نماینده انتخاب مى‏كنند. محدوده حوزه‏هاى انتخابیه و تعداد نمایندگان را قانون معین مى‏كند.
اصل 65-
پس از برگزارى انتخابات، جلسات مجلس شوراى اسلامى با حضور دو سوم مجموع نمایندگان رسمیت مى‏یابد و تصویب طرحها و لوایح طبق آیین‏نامه مصوب داخلى انجام مى‏گیرد مگر در مواردى كه در قانون اساسى نصاب خاصى تعیین شده باشد. براى تصویب آیین‏نامه داخلى موافقت دو سوم حاضران لازم است.
اصل 66-
ترتیب انتخاب رییس و هیأت رییسه مجلس و تعداد كمیسیونها و دوره تصدى آنها و امور مربوط به مذاكرات و انتظامات مجلس به وسیله آیین‏نامه داخلى مجلس معین مى‏گردد.
اصل 67-
سوگند نمایندگان مجلس‏
نمایندگان باید در نخستین جلسه مجلس به ترتیب زیر سوگند یاد كنند و متن قسم‏نامه را امضاء نمایند.
                        بسم‏الله الرحمن الرحیم‏

" من در برابر قرآن مجید، به خداى قادر متعال سوگند یاد مى‏كنم و با تكیه بر شرف انسانى خویش تعهد مى‏نمایم كه پاسدار حریم اسلام و نگاهبان دستاوردهاى انقلاب اسلامى ملت ایران و مبانى جمهورى اسلامى باشم، ودیعه‏اى را كه ملت به ما سپرده به عنوا ن امینى عادل پاسدارى كنم و در انجام وظایف وكالت، امانت و تقوى را رعایت نمایم و همواره به استقلال و اعتلاى كشور و حفظ حقوق ملت و خدمت به مردم پایبند باشم، از قانون اساسى دفاع كنم و در گفته‏ها و نوشته‏ها و اظهارنظرها، استقلال كشور و آزادى مردم و تأمین مصالح آنها را مد نظر داشته باشم."
نمایندگان اقلیتهاى دینى این سوگند را با ذكر كتاب آسمانى خود یاد خواهند كرد.
نمایندگانى كه در جلسه نخست شركت ندارند باید در اولین جلسه‏اى كه حضور پیدا مى‏كنند مراسم سوگند را به جاى آوردند.
اصل 68-
در زمان جنگ و اشغال نظامى كشور به پیشنهاد رییس جمهور و تصویب سه چهارم مجموع نمایندگان و تأیید شوراى نگهبان از انتخابات نقاط اشغال شده یا تمامى مملكت براى مدت معینى متوقف مى‏شود و در صورت عدم تشكیل مجلس جدید، مجلس سابق همچنان به كار خود ادامه خواهد داد.
اصل 69-
انتشار مذاكرات مجلس از رادیو و روزنامه رسمى‏
مذاكرات مجلس شوراى ملى باید علنى باشد و گزارش كامل آن از طریق رادیو و روزنامه رسمى براى اطلاع عموم منتشر شود. در شرایط اضطرارى، در صورتى كه رعایت امنیت كشور ایجاب كند، به تقاضاى رییس جمهور یا یكى از وزراء یا ده نفر از نمایندگان، جلسه غیر علنى تشكیل مى‏شود. مصوبات جلسه غیر علنى در صورتى معتبر است كه با حضور شوراى نگهبان به تصویب سه چهارم مجموع نمایندگان برسد. گزارش و مصوبات این جلسات باید پس از بر طرف شدن شرایط اضطرارى براى اطلاع عموم منتشر گردد.
اصل 70-
رییس جمهور و معاونان او و وزیران به اجتماع یا با انفراد حق شركت در جلسات علنى مجلس را دارند و مى‏توانند مشاوران خود را همراه داشته باشند و در صورتى كه نمایندگان لازم بدانند، وزراء مكلف به حضورند و هر گاه تقاضا كنند مطالبشان استماع مى‏شود.
اصل 71-
مجلس شوراى اسلامى در عموم مسایل د ر حدود مقرر در قانون اساسى مى‏تواند قانون وضع كند.
اصل 72-
مجلس شوراى اسلامى نمى‏تواند قوانینى وضع كند كه با اصول و احكام مذهب رسمى كشور یا قانون اساسى مغایرت داشته باشد. تشخیص این امر به ترتیبى كه در اصل نود و ششم آمده بر عهده شوراى نگهبان است.
اصل 73-
شرح و تفسیر قوانین عادى در صلاحیت مجلس شوراى اسلامى است. مفاد این اصل مانع از تفسیرى كه دادستان، در مقام تمیز حق، از قوانین مى‏كنند نیست.
اصل 74-
لوایح قانونى پس از تصویب هیأت وزیران به مجلس تقدیم مى‏شود و طرحهاى قانونى به پیشنهاد حداقل پانزده نفر از نمایندگان، در مجلس شوراى اسلامى قابل طرح است.
اصل 75-
طرح‏هاى قانونى و پیشنهادها و اصلاحاتى كه نمایندگان در خصوص لوایح قانونى عنوان مى‏كنند و به تقلیل درآمد عمومى یا افزایش هزینه عمومى مى‏انجامد، در صورتى قابل طرح در مجلس است كه در آن طریق جبران كاهش درآمد یا تأمین هزینه جدید نیز معلوم شده باشد.
اصل 76-
مجلس شوراى اسلامى حق تحقیق و تفحص در تمام امور كشور را دارد.
اصل 77-
عهدنامه‏ها، مقاوله‏نامه‏ها، قراردادها و موافقت‏نامه‏هاى بین‏المللى باید به تصویب مجلس شوراى اسلامى برسد.
اصل 78-
هر گونه تغییر در خطوط مرزى ممنوع است مگر اصلاحات جزیى با رعایت مصالح كشور، به شرط این كه یك طرفه نباشد و به استقال و تمامیت ارضى كشور لطمه نزدن و به تصویب چهار پنجم مجموع نمایندگان مجلس شوراى اسلامى برسد.
اصل 79-
برقرارى حكومت نظامى ممنوع است. در حالت جنگٌ و شرایط اضطرارى نظیر آن، دولت حق دارد با تصویب مجلس شوراى اسلامى موقتا محدودیتهاى ضرورى را برقرار نماید، ولى مدت آن به هر حال نمى‏تواند بیش از سى روز باشد و در صورتى كه ضرورت همینان باقى باشد دولت موظف است مجددا از مجلس كسب مجوز كند.
اصل 80-
گرفتن و دادن وام یا كمكهاى بدون عوض داخلى و خارجى از طرف دولت باید با تصویب مجلس شوراى اسلامى باشد.
اصل 81-
دادن امتیاز تشكیل شركتها و موُسسات در امور تجارتى و صنعتى و كشاورزى و معادن و خدمات به خارجیان مطلقا ممنوع است.
اصل 82-
استخدام كارشناسان خارجى از طرف دولت ممنوع است مگر در موارد ضرورت با تصویب مجلس شوراى اسلامى.
اصل 83-
بناها و اموالى دولتى كه از نفایش ملى باشد قابل انتقال به غیر نیست مگر با تصویب مجلس شوراى اسلامى آن هم در صورتى كه از نفایش منحصر به فرد نباشد.
اصل 84-
هر نماینده در بابر تمام ملت مسئول است و حق دارد در همه مسایل داخلى و خارجى كشور اظهار نظر نماید.
اصل 85-
سمت نمایندگى قائم به شخص است و قابل واگذارى به دیگرى نیست. مجلس نمى‏تواند اختیار قانونگذارى را به شخص یا هیأتى واگذار كند ولى در موارد ضرورى مى‏تواند اختیار وضع بعضى از قوانین را با رعایت اصل هفتاد و دوم به كمیسیون‏هاى داخلى‏
                        متن كامل قانون اساسى، ص: 14
خود تفویض كند، در این صورت این قوانین در مدتى كه مجلس تعیین مى‏نماید به صورت آزمایشى اجرا مى‏شود و تصویب نهایى آنها با مجلس خواهد بود. همینین مجلس شوراى اسلامى مى‏تواند تصویب دائمى اساسنامه سازمانها، شركتها، موُسسات دولتى یا وابسته به دولت را با رعایت اصل هفتاد و دوم به كمیسیونهاى ذیربط واگذار كند و یا اجازه تصویب آنها را به دولت بدهد. در این صورت مصوبات دولت نباید با اصول و احكام مذهب رسمى كشور و یا قانون اساسى مغایرت داشته باشد، تشخیص این امر به ترتیب مذكور در اصل نود و ششم با شوراى نگهبان است. علاوه بر این، مصوبات دولت نباید مخالفت قوانین و مقررات عمومى كشور باشد و به منظور بررسى و اعلام عدم مغایرت آنها با قوانین مزبور باید ضمن ابلاغ براى اجرا به اطلاع رییس مجلس شوراى اسلامى برسد.
اصل 86-
نمایندگان مجلس در مقام ایفاى وظایف نمایندگى در اظهار نظر و رأى خود كاملًا آزادند و نمى‏توان آنها را به سبب نظراتى كه در مجلس اظهار كرده‏اند یا آرایى كه در مقام ایفاى وظایف نمایندگى خود داده‏اند تعقیب یا توقیف كرد.
اصل 87-
رییس جمهور براى هیأت وزیران پس از تشكیل و پیش از هر اقدام دیگر باید از مجلس رأى اعتماد بگیرد. در دوران تصدى نیز در مورد مسایل مهم و مورد اختلاف مى‏تواند از مجلس براى هیأت وزیران تقاضاى رأى اعتماد كند.
اصل 88-
در هر مورد كه حداقل یك چهارم كل نمایندگان مجلس شوراى اسلامى از رییس جمهور و یا هر یك از نمایندگان از وزیر مسیول، درباره یكى از وظایف آنان سوال كنند، رییس جمهور یا وزیر موظف است در مجلس حاضر شود و به سوال جواب دهد و این جواب نباید در مورد رییس جمهور بیش از یك ماه و در مورد وزیر بیش از ده روز به تأخیر افتاد مگر با عذر موجه به تشخیص مجلس شوراى اسلامى.
اصل 89-
استیضاح وزیران و رییس جمهور
نمایندگان مجلس شوراى اسلامى مى‏توانند در مواردى كه لازم مى‏دانند هیأت وزیران یا هر یك از وزراء را استیضاح كنند، استیضاح وقتى قابل طرح در مجلس است كه با امضاى حداقل ده نفر از نمایندگان به مجلس تقدیم شود. هیأت وزیران یا وزیر مورد استیضاح باید ظرف مدت ده روز پس از طرح آن در مجلس حاضر شدو و به آن پاسخ گوید و از مجلس رأى اعتماد بخواهد. در صورت عدم حضور هیأت وزیران یا وزیر براى پاسخ، نمایندگان مزبور درباره استیضاح خود توضیحات لازم را مى‏دهند و در صورتى كه مجلس مقتضى بداند اعلام رأى عدم اعتماد خواهد كرد. اگر مجلس رأى اعتماد نداد هیأت وزیران یا وزیران یا وزیر مورد استیضاح عزل مى‏شود. در هر دو صورت وزراى مورد استیضاح نمى‏توانند در هیأت وزیرانى كه بلافاصله بعد از آن تشكیل مى‏شود عضویت پیدا كنند.
در صورتى كه حداقل یك سوم از نمایندگان مجلس شوراى اسلامى رییس جمهور را در مقام اجراى وظایف مدیریت قوه مجریه و اداره امور اجرایى كشور مورد استیضاح قرار دهند، رییس جمهور باید ظرف مدت یك ماه پس از طرح آن در مجلس حاضر شود و در خصوص مسایل مطرح شده توضیحات كافى بدهد. در صورتى كه پس از بیانات نمایندگان مخالف و موافق و پاسخ رییس جمهور، اكثریت دو سوم كل نمایندگان به عدم كفایت رییس جمهور رأى دادند مراتب جهت اجراى بند ده اصل یكصد و دهم به اطلاع مقام رهبرى مى‏رسد.
اصل 90-
هر كس شكایتى از طرز كار مجلس یا قوه مجریه یا قوه قضاییه داشته باشد، مى‏تواند شكایت خود را كتبا به مجلس شوراى اسلامى عرضه كند. مجلس موظف است به این شكایات رسیدگى كند و پاسخ كافى دهد و در مواردى كه شكایت به قوه مجریه و یا قوه قضاییه مربوط است رسیدگى و پاسخ كافى از آنها بخواهد و در مدت متناسب نتیجه را اعلام نماید و در موردى كه مربوط به عموم باشد به اطلاع عامه برساند. ا
اصل 91-
شوراى نگهبان‏
به منظور پاسدارى از احكام اسلام و قانون اساسى از نظر عدم مغایرت مصوبات، مجلس شوراى اسلامى با آنها، شورایى به نام شوراى نگهبان با تركیب زیر تشكیل مى‏شود.
شش نفر از فقهاى عادل و آگاه به مقتضیات زمان و مسایل روز. انتخاب این عده با مقام رهبرى است.
شش نفر حقوقدان، در رشته‏هاى مختلف حقوقى، از میان حقوقدانان مسلمانى كه به وسیله رییس قوه قضاییه به مجلس شوراى اسلامى معرف مى‏شوند و با رأى مجلس انتخاب مى‏گردند.
اصل 92-
اعضاى شوراى نگهبان براى مدت شش سال انتخاب مى‏شوند ولى در نخستین دوره پس از گذشتن سه سال، نیمى از اعضاى هر گروه به قید قرعه تغییر مى‏یابند و اعضاى تازه‏اى به جاى آنها انتخاب مى‏شوند.
اصل 93-
مجلس شوراى اسلامى بدون وجود شوراى نگهبان اعتبار قانونى ندارد مگر در مورد تصویب اعتبارنامه نمایندگان و انتخاب شش نفر حقوقدان اعضاى شوراى نگهبان.
اصل 94-
كلیه مصوبات مجلس شوراى اسلامى باید به شوراى نگهبان فرستاده شود. شوراى نگهبان موظف است آن را حداكثر ظرف ده روز از تاریخ وصول از نظر انطباق بر موازین اسلام و قانون اساسى مورد بررسى قرار دهد و ینانیه آن را مغایر ببیند براى تجدید نظر به مجلس بازگرداند. در غیر این صورت مصوبه قابل اجرا است.
اصل 95-
در مواردى كه شوراى نگبهان مدت ده روز را براى رسیدگى و اظهار نظر نهایى كافى نداند، مى‏تواند از مجلس شوراى اسلامى حداكثر براى ده روز دیگر با ذكر دلیل خواستار تمدید وقت شود.
اصل 96-
تشخیص عدم مغایرت مصوبات مجلس شوراى اسلامى با احكام اسلام با اكثریت فقهاى شوراى نگهبان و تشخیص عدم تعارض آنها با قانون اساسى بر عهده اكثریت همه اعضاى شوراى نگهبان است.
اصل 97-
اعضاى شوراى نگهبان به منظور تسریع در كار مى‏توانند هنگام مذاكره درباره لایحه یا طرح قانونى در مجلس حاضر شوند و مذاكرات را استماع كنند. اما وقتى طرح یا لایحه‏اى فورى در دستور كار مجلس قرار گیرد، اعضاى شوراى نگهبان باید در مجلس حاضر شوند و نظر خود را اظهار نمایند.
اصل 98-
تفسیر قانون اساسى به عهده شوراى نگهبان است كه با تصویب سه چهارم آنان انجام مى‏شود.
اصل 99-
نظارت شوراى نگهبان‏
شوراى نگهبان نظارت بر انتخابات مجلس خبرگان رهبرى، ریاست جمهورى، مجلس شوراى اسلامى و مراجعه به آراء عمومى و همه‏پرسى را بر عهده دارد.
                        متن كامل قانون اساسى، ص: 15
اصل 100-
براى پیشبرد سریع برنامه‏هاى اجتماعى، اقتصادى، عمرانى، بهداشتى، فرهنگى، آموزشى و سایر امور رفاهى از طریق همكارى مردم با توجه به مقتضیات محلى، اداره امور هر روستا، بخش، شهر، شهرستان یا استان با نظارت شورایى به نام شوراى ده، بخش، شهر، شهرستان یا استان صورت مى‏گیرد كه اعضاى آن را مردم همان محل انتخاب مى‏كنند. شرایط انتخاب‏كنندگان و انتخابشوندگان و حدود وظایف و اختیارات و نحوه انتخاب و نظارت شوراهاى مذكور و سلسله مراتب آنها را كه باید با رعایت اصول وحدت ملى و تمامیت ارضى و نظام جمهورى اسلامى و تابعیت حكومت مركزى باشد قانون معین مى‏كند.
اصل 101-
به منظور جلوگیرى از تبعیض و جلب همكارى در تهیه برنامه‏هاى عمرانى و رفاهى استانها و نظارت بر اجراى هماهنگ آنها، شوراى عالى استانها مركب از نمایندگان شوراهاى استانها تشكیل مى‏شود. نحوه تشكیل و وظایف این شورا را قانون معین مى‏كند.
اصل 102-
شوراى عالى استانها حق دارد در حدود وظایف خود طرحهایى تهیه و مستقیما یا از طریق دولت به مجلس شوراى اسلامى پیشنهاد كند. این طرحها باید در مجلس مورد بررسى قرار گیرد.
اصل 103-
استانداران، فرمانداران، بخشداران و سایر مقامات كشورى كه از طرف دولت تعیین مى‏شوند در حدود اختیارات شوراها ملزم به رعایت تصمیمات آنها هستند.
اصل 104-
به منظور تأمین قسط اسلامى و همكارى در تهیه برنامه‏ها و ایجاد هماهنگى در پیشرفت امور در واحدهاى تولیدى، صنعتى و كشاورزى، شوراهایى مركب از نمایندگان كارگران و دهقانان و دیگر كاركنان و مدیران، و در واحدهاى آموزشى، ادارى، خدماتى و مانند اینها شوراهایى مركب از نمایندگان اعضاء این واحدها تشكیل مى‏شود. چگونگى تشكیل این شوراها و حدود وظایف و اختیارات آنها را قانون معین مى‏كند.
اصل 105-
تصمیمات شوراها نباید مخالف موازین اسلام و قوانین كشور باشد.
اصل 106-
انحلال شوراها جز در صورت انحراف از وظایف قانونى ممكن نیست. مرجع تشخیص انحراف و ترتیب انحلال شوراها و طرز تشكیل مجدد آنها را قانون معین مى‏كند. شورا در صورت اعتراض به انحلال حق دارد به دادگاه صالح شكایت كند و دادگاه موظف است خارج از نوبت به آن رسیدگى كند.
اصل 107-
خبرگان رهبرى‏
پس از مرجع عالیقدر تقلید و هبر كبیر انقلاب جهانى اسلام و بنیانگذار جمهورى اسلامى ایران حضرت آیت‏الله‏العظمى امام خمینى" قدس سره‏الشریف" كه از طرف اكثریت قاطع مردم به مرجعیت و رهبرى شناخته و پذیرفته شدند، تعیین رهبر به عهده خبرگان منتخب مردم است. خبرگان رهبرى درباره همه فقهاء واجد شرایط مذكور در اصول پنجم و یكصد و نهم بررسى و مشورت مى‏كنند هر گاه یكى از آنان را اعلم به احكام و موضوعات فقهى یا مساإل سیاسى و اجتماعى یا داراى مقبولیت عامه یا واجد برجستگى خاص در یكى از صفات مذكور در اصل یكصد و نهم تشخیص دهند او را به رهبرى انتخاب مى‏كنند و در غیر این صورت یكى از آنان را به عنوان رهبر انتخاب و معرفى مى‏نمایند. رهبر منتخب خبرگان، ولایت امر و همه مسوولیت‏هاى ناشى از آن را بر عهده خواهد داشت. رهبر در برابر قوانین با سایر افراد كشور مساوى است.
اصل 108-
قانون مربوط به تعداد و شرایط خبرگان، كیفیت انتخاب آنها و آیین‏نامه داخلى جلسات آنان براى نخستین دوره باید به وسیله فقهاء اولین شوراى نگهبان تهیه و با اكثریت آراء آنان تصویب شود و به تصویب نهایى رهبر انقلاب برسد. از آن پس هر گونه تغییر و تجدید نظر در این قانون و تصویب سایر مقررات مربوط به وظایف خبرگان در صلاحیت خود آنان است.
اصل 109-
شرایط و صفات رهبر
صلاحیت علمى لازم براى افتاء در ابواب مختلف فقه.
عدالت و تقواى لازم براى رهبرى امت اسلام.
بینش صحیح سیاسى و اجتماعى، تدبیر، شجاعت، مدیریت و قدرت كافى براى رهبرى.
در صورت تعدد واجدین شرایط فوق، شخصى كه داراى بینش فقهى و سیاسى قوى‏تر باشد مقدم است.
اصل 110-
وظایف و اختیرات رهبر
تعیین سیاستها كلى نظام جمهورى اسلامى ایران پس از مشورت با مجمع تشخیص مصلحت نظام.
نظارت بر حسن اجراى سیاستهاى كلى نظام.
فرمان همه‏پرسى.
فرماندهى كل نیروهاى مسلح.
اعلام جنگ و صلح و بسیج نیروهاى.
نصب و عزل و قبول استعفاى:
فقه‏هاى شوراى نگهبان.
عالیترین مقام قوه قضاییه.
رییس سازمان صدا و سیماى جمهورى اسلامى ایران.
ریییس ستاد مشترك.
فرمانده كل سپاه پاسداران انقلاب اسلامى.
فرماندهان عالى نیروهاى نظامى و انتظامى.
حل اختلاف و تنظیم روابط قواى سه گانه.
حل معضلات نظام كه از طرق عادى قابل حل نیست، از طریق مجمع تشخیص مصلحت نظام.
امضاء حكم ریاست جمهورى پس از انتخاب مردم صلاحیت داوطلبان ریاست جمهورى از جهت دارا بودن شرایطى كه در این قانون مى‏آید، باید قبل از انتخابات به تأیید شوراى نگهبان و در دوره اول به تأیید رهبرى برسد.
عزل رییس جمهور با در نظر گرفتن مصالح كشور پس از حكم دیوان عالى كشور به تخلف وى از وظایف قانونى، یا رأى مجلس شوراى اسلامى به عدم كفایت وى بر اساس اصل هشتاد و نهم.
                        متن كامل قانون اساسى، ص: 16
عفو یا تخفیف مجازات محكومیت در حدود موازین اسلامى پس از پیشنهاد رییس قوه قضاییه.
رهبر مى‏تواند بعضى از وظایف و اختیارات خود را به شخص دیگرى تفویض كند.
اصل 111-
بركنارى رهبر
هر گاه رهبر از انجام وظایف قانونى خود ناتوان شود. یا فاقد یكى از شرایط مذكور در اصول پنجم و یكصد و نهم گردد، یا معلوم شود از آغاز فاقد بعضى از شرایط بوده است، از مقام خود بر كنار خواهد شد. تشخیص این امر به عهده خبرگان مذكور در اصل یكصد و هشتم است. در صورت فوت یا كناره‏گیرى یا عزل رهبر، خبرگان موظفند، در اسرع وقت نسبت به تعیین و معرفى رهبر جدید اقدام نمایند. تا هنگام معرفى رهبر، شورایى مركب از رییس جمهور، رییس قوه قضاییه و یكى از فقهاى شوراى نگهبان انتخاب مجمع تشخیص مصلحت نظام، همه وظایف رهبرى را به طور موقت به عهده مى‏گیرد و چنانچه در این مدت یكى از آنان به هر دلیل نتواند انجام وظیفه نماید، فرد درگیر به انتخاب مجمع، با حفظ اكثریت فقهاء، در شورا به جاى وى منصوب مى‏گردد. این شورا در خصوص وظایف بندهاى 1 و 3 و 5 و 10 و قسمت‏هاى (د) و (ه) و (و) بند 6 اصل یكصد و دهم، پس از تصویب سه چهارم اعضاء مجمع تشخیص مصلحت نظام اقدام مى‏كند. هر گاه رهبر بر اثر بیمارى یا حداكثر دیگرى موقتا از انجام وظایف رهبرى ناتوان شود، در این مدت شوراى مذكور در این اصل وظایف او را عهده‏دار خواهد بود.
اصل 112-
مجمع تشخیص مصلحت نظام‏
مجمع تشخیص مصلحت نظام براى تشخیص مصلحت نظام براى تشخیص مصحلت در مواردى كه مصوبه مجلس شوراى اسلامى را شوراى نگهبان خلاف موازین شرع و یا قانون اساسى بداند و مجلس با در نظر گرفتن مصلحت نظام نظر شوراى نگهبان را تأمین نكند و مشاوره در امورى كه رهبرى به آنان ارجاع مى‏دهد و سایر وظایفى كه در این قانون ذكر شده است به دستور رهبرى تشكیل مى‏شود. اعضاء ثابت و متغیر این مجمع را مقام رهبرى تعیین مى‏نماید. مقررات مربوط به مجمع توسط خود اعضاء تهیه و تصویب و به تأیید مقام رهبرى خواهد رسید.
اصل 113-
پس از مقام رهبرى رییس جمهور عالیترین مقام رسمى كشور است و مسوولیت اجراى قانون اساسى و ریاست قوه مجریه را جز در امورى كه مستقیما به رهبرى مربوط مى‏شود، بر عهده دارد.
                        متن كامل قانون اساسى، ص: 17
اصل 114-
رییس جمهور
رییس جمهور براى مدت چهار سال با رأى مستقیم مردم انتخاب مى‏شود و انتخاب مجدد او به صورت متوالى تنها براى یك دوره بلامانع است.
اصل 115-
رییس جمهور باید از میان رجال مذهبى و سیاسى كه واجد شرایط زیر باشند انتخاب گردد:
ایرانى‏الاصل، تابع ایران، مدیر و مدبر، داراى حسن سابقه و امانت و تقوى، مومن و معتقد به مبانى جمهورى اسلامى ایران و مذهب رسمى كشور.
اصل 116-
نامزدهاى ریاست جمهورى باید قبل از شروع انتخابات آمادگى خود را رسما اعلام كنند. نحوه برگزارى انتخاب رییس جمهورى را قانون معین مى‏كند.
اصل 117-
رییس جمهور با اكثریت مطلق آراء شركت‏كنندگان انتخاب مى‏شود، ولى هر گاه در دوره نخست هیچ‏یك از نامزدها چنین اكثریتى بدست نیاورد، روز جمعه هفته بعد براى بار دوم رأى گرفته مى‏شود. در دور دوم تنها دو نفر از نامزدها كه در دور نخست آراء بیشترى داشته‏اند شركت مى‏كنند، ولى اگر بعضى از نامزدهاى دارنده آراء بیشتر، از شركت در انتخابات منصرف شوند، از میان بقیه، دو نفر كه در دور نخست بیش از دیگران رأى داشته‏اند براى انتخاب مجدد معرف مى‏شوند.
اصل 118-
مسوولیت نظارت بر انتخابات ریاست جمهورى طبق اصل نود و نهم بر عهده شوراى نگهبان است ولى قبل از تشكیل نخستین شوراى نگهبان بر عهده انجمن نظارتى است كه قانون تعیین مى‏كند.
اصل 119-
انتخاب رییس جمهور جدید باید حداقل یك ماه پیش از پایان دوره ریاست جمهورى قبلى انجام شده باشد و در فاصله انتخاب رییس جمهور جدید و پایان دوره ریاست جمهورى سابق، رییس جمهور پیشین وظایف رییس جمهورى را انجام مى‏دهد.
اصل 120-
هر گاه در فاصله ده روز پیش از رأى‏گیرى یكى از نامزدهایى كه صلاحیت او طبق این قانون احراز شده فوت كند، انتخابات به مدت دو هفته به تأخیر مى‏افتد. اگر در فاصله دور نخست و دور دوم نیز یكى از دو نفر حائز اكثریت دور نخست فوت كند، انتخابات براى دو هفته تمدید مى‏شود.
اصل 121-
سوگند رییس جمهور
رییس جمهور در مجلس شوراى اسلامى در جلسه‏اى كه با حضور رییس قوه قضاییه و اعضاى شوراى نگهبان تشكیل مى‏شود به ترتیب زیر سوگند یاد مى‏كند و سوگندنامه را امضاء مى‏نماید.
                        بسم‏الله الرحمن الرحیم‏

" من به عنوان رییس جمهور در پیشگاه قرآن كریم و در برابر ملت ایران به خداوند قادر متعال سوگند یاد مى‏كنم كه پاسدار مذهب رسمى و نظام جمهورى اسلامى و قانون اساسى كشور باشم و همه استعداد و صلاحیت خویش را در راه ایفاى مسوولیتهایى كه بر عهده گرفته‏ام به كار گیرم و خود را وقف خدمت به مردم و اعتلاى كشور، ترویج دین و اخلاق، پشتیبانى از حق و گسترش عدالت سازم و از هر گونه خودكامگى بپرهیزم و از آزادى و حرمت اشخاص و حقوقى كه قانون اساسى براى ملت شناخته است حمایت كنم. در حراست از مرزها و استقلال سیاسى و اقتصادى و فرهنگى كشور از هیچ اقدامى دریغ نورزم و با استعانت از خداوند و پیروى از پیامبر اسلام و اإمه اطهار علیهم‏السلام قدرتى را كه ملت به عنوان امانتى مقدس به من سپرده است همچون امینى پارسا و فداكار نگاهدار باشم و آن را به منتخب ملت پس از خود بسپارم."
اصل 122
رییس جمهور در حدود اختیارات و وظایفى كه به موجب قانون اساسى و یا قوانین عادى به عهده دارد در برابر ملت و رهبر و مجلس شوراى اسلامى مسوول است.
اصل 123-
رییس جمهور موظف است مصوبات مجلس یا نتیجه همه‏پرسى را پس از طى مراحل قانونى و ابلاغ به وى امضاء كند و براى اجرا در اختیار مسیولان بگذارد.
اصل 124-
رییس جمهور مى‏تواند براى انجام وظایف قانونى خود معاونانى داشته باشد.
معاون اول رییس جمهور با موافقت وى اداره هیأت وزیران و مسوولیت هماهنگى سایر معاونتها را به عهده خواهد داشت.
اصل 125-
قراردها و توافق‏نامه‏هاى بین‏المللى‏
                        متن كامل قانون اساسى، ص: 18
امضاى عهدنامه‏ها، مقاوله‏نامه‏ها، موافت‏نامه‏ها و قراردادهاى دولت ایران با سایر دولتها و همچنین امضاى پیمان‏هاى مربوط به اتحادیه‏هاى بین‏المللى پس از تصویب مجلس شوراى اسلامى با رییس جمهور یا نماینده قانونى او است.
اصل 126-
رییس جمهور مسوولیت امور برنامه و بودجه و امور ادارى و استخدامى كشور را مستقیما بر عهده دارد و مى‏تواند اداره آنها را به عهده دیگرى بگذارد.
اصل 127-
رییس جمهور مى‏تواند در موارد خاص، بر حسب ضرورت با تصویب هیأت وزیران نماینده، یا نمایندگان ویؤه با اختیارات مشخص تعیین نماید. در این موارد تصمیمات نماینده یا نمایندگان مذكور در حكم تصمیمات رییس جمهور و هیأت وزیران خواهد بود.
اصل 128-
سفیران به پینشهاد وزیر امور خارجه و تصویب رییس جمهور تعیین مى‏شوند. رییس جمهور استوارنامه سفیران را امضاء مى‏كند و استوارنامه سفیران كشورهاى دیگر را مى‏پذیرد.
اصل 129-
اعطاى نشانهاى دولتى با رییس جمهور است.
اصل 130-
استعفاى رییس جمهور
رییس جمهور استعفاى خود را به رهبر تقدیم مى‏كند و تا زمانى كه استعفاى او پذیرفته نشده است به انجام وظایف خود ادامه مى‏دهد.
اصل 131-
در صورت فوت، عزل، استعفاء، غیبت یا بیمارى بیش از دو ماه رییس جمهور و یا در موردى كه مدت ریاست جمهورى پایان یافته و رییس جمهور جدید بر اثر موانعى هنوز انتخاب نشده و یا امور دیگرى از این قبیل، معاون اول رییس جمهور یا موافقت رهبرى اختیارات و مسوولیتهاى وى را بر عهده مى‏گیرد و شورایى متشكل از رییس مجلس و رییس قوه قضاییه و معاون اول رییس جمهور موظف است ترتیبى دهد كه حداكثر ظرف مدت پنجاه روز رییس جمهور جدید انتخاب شود، در صورت فوت معاون اول و یا امور دیگرى كه مانع انجام وظایف وى گردد و نیز در صورتى كه رییس جمهور معاون اول نداشته باشد مقام رهبرى فرد دیگرى را به جاى او منصوب مى‏كند.
اصل 132-
در مدتى كه اختیارات و مسوولیتهاى رییس جمهور بر عهده معاون اول یا فرد دیگرى است كه به موجب اصل یكصد و سى و یكم منصوب مى‏گردد، وزراء را نمى‏توان استیضاح كرد یا به آنان رأى عدم اعتماد داد و نیز نمى‏توان براى تجدید نظر در قانون اساسى و یا امر همه‏پرسى اقدام نمود.
اصل 133-
وزراء توسط رییس جمهور تعیین و براى رفتن رأى اعتماد به مجلس معرفى مى‏شوند با تغییر مجلس، گرفتن رأى اعتماد جدید براى وزراء لازم نیست. تعداد وزیران و حدود اختیارات هر یك از آنان را قانون معین مى‏كند.
اصل 134-
ریاست هیأت وزیران با رییس جمهور است كه بر كار وزیران نظارت دارد و با اتخاذ تدابیر لازم به هماهنگ ساختن تصمیم‏هاى وزیران و هیأت دولت مى‏پردازد و با همكارى وزیران، برنامه و خطمشى دولت را تعیین و قوانین را اجرا مى‏كند. در موارد اختلاف نظر و یا تداخل در وظایف قانونى دستگاه‏هاى دولتى در صورتى كه نیاز به تفسیر یا تغییر قانون نداشته باشد، تصمیم هیأت وزیران كه به پیشنهاد رییس جمهور اتخاذ مى‏شود لازم‏الاجرا است. رییس جمهور در برابر مجلس مسیول اقدامات هیأت وزیران است.
اصل 135-
وزراء تا زمانى كه عزل نشده‏اند و یا بر اثر استیضاح یا درخواست رأى اعتماد، مجلس به آنها رأى عدم اعتماد نداده است در سمت خود باقى مى‏مانند. استعفاى هیأت وزیران یا هر یك از آنان به رییس جمهور تسلیم مى‏شود و هیأت وزیران تا تعیین دولت جدید به وظایف خود ادامه خواهند داد. رییس جمهور مى‏تواند براى وزارتخانه‏هایى كه وزیر ندارند حداكثر براى مدت سه ماه سرپرست تعیین نماید.
اصل 136-
رییس جمهور مى‏تواند وزراء را عزل كند و در این صورت باید براى وزیر یا وزیران جدید از مجلس رأى اعتماد بگیرد، و در صورتى كه پس از ابراز اعتماد مجلس به دولت نیمى از هیأت وزیران تغییر نماید باید مجددا از مجلس شوراى اسلامى براى هیأت وزیران تقاضاى رأى اعتماد كند.
اصل 137-
هر یك از وزیران مسیول وظایف خاص خویش در باربر رییس جمهور و مجلس است و در امورى كه به تصویب هیأت وزیران مى‏رسد مسیول اعمال دیگران نیز هست.
اصل 138-
علاوه بر مواردى كه هیأت وزیران یا وزیرى مأمور تدوین آیین‏نامه‏هاى اجرایى قوانین مى‏شود، هیأت وزیران حق دارد براى انجام وظایف ادارى و تأمین اجراى قوانین و تنظیم سازمانهاى ادارى به وضع تصویب‏نامه و آیین‏نامه بپردازد. هر یك از وزیران نیز در حدود وظایف خویش و مصوبات هیأت وزیران حق وضع آیین‏نامه و صدور بخشنامه را دارد ولى مفاد این مقررات نباید با متن و روح قوانین مخالف باشد.
دولت مى‏تواند تصویب برخى از امور مربوط به وظایف خود را به كمیسیونهاى مشتكل از چند وزیر واگذار نماید. مصوبات این كمیسیونها در محدوده قوانین پس از تأیید رییس جمهور لازم‏الاجرا است.
تصویب‏نامه‏ها و آیین‏نامه‏هاى دولت و مصوبات كمیسیونهاى مذكور در این اصل، ضمن ابلاغ براى اجرا به اطلاع رییس مجلس شوراى اسلامى مى‏رسد تا در صورتى كه آنها را بر خلاف قوانین بیابد با ذكر دلیل براى تجدید نظر به هیأت وزیران بفرستند.
اصل 139-
اصلح دعاوى راجع به اموال عمومى و دولتى یا ارجاع آن به داورى در هر مورد، موكول به تصویب هیأت وزیران است و باید به اطلاع مجلس برسد. در مواردى كه طرف دعوى خارجى باشد و در موارد مهم داخلى باید به تصویب مجلس نیز برسد. موارد مهم را قانون تعیین مى‏كند.
اصل 140-
رسیدگى به اتهام رییس جمهور و معاونان او و وزیران در مورد جراإم عادى با اطلاع مجلس شوراى اسلامى در دادگاه‏هاى عمومى دادگسترى انجام مى‏شود.
اصل 141-
رییس جمهور، معاونان رییس جمهور، وزیران و كارمندان دولت نمى‏توانند بیش از یك شغل دولتى داشته باشند و داشتن هر نوع شغل دیگر در موسساتى كه تمام یا قسمتى از سرمایه آن متعلق به دولت یا موسسات عمومى است و نمایندگى مجلس شوراى اسلامى و وكالت دادگسترى و مشاوره حقوقى و نیز ریاست و مدیریت عامل یا عضویت در هیأت مدیره انواع مختلف شركتهاى خصوصى، جز شركتهاى تعاونى ادارات و موسسات براى آنان ممنوع است. سمتهاى آموزشى در دانشگاه‏ها و موسسات تحقیقاتى از این، حكم مستثنى است.
اصل 142-
دارایى رهبر، رییس جمهور، معاونان رییس جمهور، وزیران و همسر و فرزندان آنان قبل و بعد از خدمت، توسط رییس قوه قضاییه رسیدگى مى‏شود كه بر خلاف حق، افزایش نیافته باشد.
اصل 143-
ارتش جمهورى اسلامى ایران پاسدارى از استقلال و تمامیت ارضى و نظام جمهورى اسلامى كشور را بر عهده دارد.
                        متن كامل قانون اساسى، ص: 19
اصل 144-
ارتش جمهورى اسلامى ایران باید ارتشى اسلامى باشد كه ارتشى مكتبى و مردمى است و باید افرادى شایسته را به خدمت بپذیر كه به اهداف انقلاب اسلامى مومن و در راه تحقق آن فداكار باشند.
اصل 145-
هیچ فرد خارجى به عضویت در ارتش و نیروهاى انتظامى كشور پذیرفته نمى‏شود.
اصل 146-
استقرار هر گونه پایگاه نظامى خارجى در كشور هر چند به عنوان استفاده‏هاى صلح‏آمیز باشد ممنوع است.
اصل 147-
دولت باید در زمان صلح از افراد و تجهیزات فنى ارتش در كارهاى امدادى، آموزشى، تولیدى، و جهاد سازندگى، با رعایت كامل موازین عدل اسلامى استفاده كند در حدى كه به آمادگى رزمى آسیبى وارد نیاید.
اصل 148-
هر نوع بهره‏بردارى شخصى از وساإل و امكانات ارتش و استفاده شخصى از افراد آنها به صورت گماشته، راننده شخصى و نظایر اینها ممنوع است.
اصل 149-
ترفیع درجه نظامیان و سلب آن به موجب قانون است.
اصل 150-
سپاه پاسداران انقلاب اسلامى كه در نخستین روزهاى پیروزى این انقلاب تشكیل شد، براى ادامه نقش خود در نگهبانى از انقلاب و دستاوردهاى آن پابرجا مى‏ماند. حدود وظایف و قلمرو مسوولیت این سپاه در رابطه با وظایف و قلمرو مسوولیت نیروهاى مسلح دیگر با تأكید بر همكارى و هماهنگى برادرانه میان آنها به وسیله قانون تعیین مى‏شود.
اصل 151-
به حكم آیه كریمیه" واعدوالهم مااستطعتم من قوه و من رباطالخیل ترهبون به عدوالله و عدوكم و آخرین من دونهم لاتعلمونهم‏الله یعلمهم" دولت موظف است براى همه افراد كشور برنامه و امكانات آموزش نظامى را بر طبق موازین اسلامى فراهم نماید، به طورى كه همه افراد همواره توانایى دفاع مسلحانه از كشور و نظام جمهورى اسلامى ایران را داشته باشند، ولى داشتن اسلحه باید با اجازه مقامات رسمى باشد.
اصل 152-
سیاست خارجى جمهورى اسلامى ایران بر اساس نفى هر گونه سلطه‏جویى و سلطه‏پذیرى، حفظ استقلال همه جانبه و تمامیت ارضى كشور، دفاع از حقوق همه مسلمانان و عدم تعهد در برابر قدرت‏هاى سلطه‏گر و روابط صلح‏آمیز متقابل با دول غیر محارب استوار است.
اصل 153-
هر گونه قرارداد كه موجب سلطه بیگانه بر منابع طبیعى و اقتصادى، فرهنگ، ارتش و دیگر شیون كشور گردد ممنوع است.
اصل 154-
جمهورى اسلامى ایران سعادت انسان در كل جامعه بشرى را آرمان خود مى‏داند و استقلال و آزادى و حكومت حق و عدل را حق همه مردم جهان مى‏شناسد. بنا بر این در عین خوددارى كامل از هر گونه دخالت در امور داخلى ملتهاى دیگر، از مبارزه حق‏طلبانه مستضعفین در برابر مستكبرین در هر نقطه از جهان حمایت مى‏كند.
اصل 155-
دولت جمهورى اسلامى ایران مى‏تواند به كسانى كه پناهندگى سیاسى بخواهند پناه دهد مگر این كه بر طبق قوانین ایران خاإن و تبهكار شناخته شوند.
اصل 156-
وظایف قوه قضاییه‏
قوه قضاییه قوه‏اى است مستقل كه پشتیبان حقوق فردى و اجتماعى و مسیول تحقق بخشند به عدالت و عهده‏دار وظایف زیر است: 1- رسیدگى و صدور حكم در مورد تظلمات، تعدیات، شكایات، حل و فصل دعاوى و رفع خصومات و اخذ تصمیم و اقدام لازم در آن قسمت از امور حسبیه، كه قانون معین مى‏كند. 2- احیاى حقوق عامه و گسترش عدل و آزادیهاى مشروع. 3- نظارت بر حسن اجراى قوانین. 4- كشف جرم و تعقیب مجازات و تعزیر مجرمین و اجراى حدود و مقررات مدون جزایى اسلام. 5- اقدام مناسب براى پیشگیرى از وقوع جرم و اصلاح مجرمین.
اصل 157-
به منظور انجام مسوولیت‏هاى قوه قضاییه در كلیه امور قضایى و ادارى و اجرایى قمام رهبرى یك نفر مجتهد عادل و آگاه به امور قضایى و مدیر و مدبر را براى مدت پنج سال به عنوان رییس قوه قضاییه تعیین مى‏نماید كه عالیترین مقام قوه قضاییه است.
اصل 158-
وظایف رییس رییس قوه قضاییه به شرح زیر است:
ایجاد تشكیلات لازم در دادگسترى به تناسب مسوولیت‏هاى اصل یكصد و پنجاه و ششم.
تهیه لوایح قضایى متناسب با جمهورى اسلامى.
استخدام قضات عادل و شایسته و عزل و نصب آنها و تغییر محل مأموریت و تعیین مشاغل و ترفیع آنان و مانند اینها از امور ادارى، طبق قانون.
اصل 159-
مرجع رسمى تظلمات و شكایات، دادگسترى است. تشكیل دادگاه‏ها و تعیین صلاحیت آنها منوط به حكم قانون است.
اصل 160-
وزیر دادگسترى مسوولیت كلیه مساإل مربوطه به روابط قوه قضاییه با قوه مجریه و قوه مقننه را بر عهده دارد و از میان كسانى كه رییس قوه قضاییه به رییس جمهور پیشنهاد مى‏كند انتخاب مى‏گردد.
رییس قوه قضاییه مى‏تواند اختیارات تام مالى و ادارى و نیز اختیارات استخدامى غیر قضات را به وزیر دادگسترى تفویض كند. در این صورت وزیر دادگسترى داراى همان اختیارات و وظایفى خواهد بود كه در قوانین براى وزراء به عنوان عالیترین مقام اجرایى پیش‏بینى مى‏شود.
اصل 161-
دیوان عالى كشور به منظور نظارت بر اجراى صحیح قوانین در محاكم و ایجاد وحدت رویه قضایى و انجام مسوولیتهایى كه طبق قانون به آن محول مى‏شود بر اساس ضوابطى كه رییس قوه قضاییه تعیین مى‏كند تشكیل مى‏گردد.
اصل 162-
رییس دیوان عالى كشور و دادستان كل باید مجتهد عادل و آگاه به امور قضایى باشند و رییس قوه قضاییه با مشورت قضایت دیوان عالى كشور آنها را براى مدت پنج سال به این سمت منصوب مى‏كند.
اصل 163-
صفات و شرایط قاضى طبق موازین فقهى به وسیله قانون معین مى‏شود.
اصل 164-
قاضى را نمى‏توان از مقامى كه شاغل آن است بدون محاكمه و ثبوت جرم یا تخلفى كه موجب انفصال است به طور موقت یا داإم منفصل كرد یا بدون رضاى او محل خدمت یا سمتش را تغییر داد مگر به اقتضاى مصلحت جامعه با تصمیم رییس قوه قضاییه پس از مشورت با رییس دیوان عالى كشور و دادستان كل. نقل و انتقال دوره‏اى قضات بر طبق ضوابط كلى كه قانون تعیین مى‏كند صورت مى‏گیرد.
اصل 165-
محاكمات، علنى انجام مى‏شود و حضور افراد بلامانع است مگر آن كه به تشخیص دادگاه، علنى بودن آن منافى عفت عمومى یانظم عمومى باشد یا در دعاوى خصوصى طرفین دعوا تقاضا كنند كه محاكمه علنى نباشد.
اصل 166-
احكام دادگاه‏ها باید مستدل و مستند به مواد قانون و اصولى باشد كه بر اساس آن حكم صادر شده است.
                        متن كامل قانون اساسى، ص: 20
اصل 167-
قاضى موظف است كوشش كند حكم هر دعوا را در قوانین مدونه بیابد و اگر نیابد با استناد به منابع معتبر اسلامى یا فتاواى معتبر، حكم قضیه را صادر نماید و نمى‏تواند به بهانه سكوت یا نقص یا اجمال یا تعارض قوانین مدونه از رسیدگى به دعوا و صدور حكم امتناع ورزد.
اصل 168-
رسیدگى به جراإم سیاسى و مطبوعاتى علنى است و با حضور هیأت منصفه در محاكم دادگسترى صورت مى‏گیرد. نحوه انتخاب، شرایط، اختیارات هیأت منصفه و تعریف جرم سیاسى را قانون ر اساس موازین اسلامى معین مى‏كند.
اصل 169-
هیچ فعلى یا ترك فعلى به استناد قانونى كه بعد از آن وضع شده است جرم محسوب نمى‏شود.
اصل 170-
قضات دادگاه‏ها مكلفند از اجراى تصویب‏نامه‏ها و آیین‏نامه‏هاى دولتى كه مخالف با قوانین و مقررات اسلامى یا خاجر از حدود اختیارات قوه مجریه است خوددارى كنند و هر كس مى‏تواند ابطال این گونه مقررات را از دیوان عدالت ادارى تقاضا كند.
اصل 171-
هر گاه در اثر تفسیر یا اشتباه قاضى در موضوع یا در حكم یا در تطبیق حكم بر مورد خاص، ضرر مادى یا معنوى متوجه كسى گردد، در صورت تقصر، مقصر طبق موازین اسلامى ضامن است و ر غیر این صورت خسارت به وسیله دولت جبران مى‏شود، و در هر حال از متهم اعاده حیثیت مى‏گردد.
اصل 172-
براى رسیدگى به جراإم مربوط به وظایف خاص نظامى یا انتظامى اعضاء ارتش، ؤاندارمرى، شهربانى و سپاه پاسداران انقلاب اسلامى، محاكم نظامى مطابق قانون تشكیل مى‏گردد، ولى به جراإم عمومى آنان یا جراإمى كه در مقام ضابط دادگسترى مرتكب شوند در محاكم عمومى رسیدگى مى‏شود. دادستانى و دادگاه‏هاى نظامى، بخشى از قوه قضاییه كشور و مشمول اصول مربوط به این قوه هستند.
اصل 173-
به منظور رسیدگى به شكایات، تظلمات و اعتراضات مردم نسبت به مأمورین یا واحدها با آیین‏نامه‏هاى دولتى و احقاق حقوق آنها، دیوانى به نام" دیوان عدالت ادارى" زیر نظر رییس قوه قضاییه تأسیس مى‏گردد. حدود اختیارات و نحوه عمل این دیوان را قانون تعیین مى‏كند.
اصل 174-
بر اساس حق نظارت قوه قضاییه نسبت به حسن جریان امور و اجراى صحیح قوانین در دستگاه‏هاى ادارى سازمانى به نام" سازمان بازرسى كل كشور" زیر نظر رییس قوه قضاییه تشكیل مى‏گردد. حدود اختیارات و وظایف این سازمان را قانون تعیین مى‏كند.
اصل 175-
در صدا و سیماى جمهورى اسلامى ایران، آزادى بیان و نشر افكار با رعایت موازین اسلامى و مصالح كشور باید تأمین گردد. نصب و عزل رییس سازمان صدا و سیماى جمهورى اسلامى ایران با مقام رهبرى است و شورایى مركب از نمایندگان رییس جمهور و رییس قوه قضاییه و مجلس شوراى اسلامى (هر كدام دو نفر) نظارت بر این سازمان خواهند داشت. خط مشى و ترتیب اداره سازمان و نظارت بر آن را قانون معین مى‏كند.
اصل 176-
وظایف شوراى عالى امنیت ملى‏
به منظور تأمین منافع ملى و پاسدارى از انقلاب اسلامى و تمامیت ارضى و حاكمیت ملى" شوراى عالى امنیت ملى" به ریاست رییس جمهور، با وظایف زیر تشكیل مى‏گرد.
تعیین سیاستهاى دفاعى- امنیتى كشور در محدوده سیاستهاى كلى تعیین شده از طرف مقام رهبرى.
هماهنگ نمودن فعالیت‏هاى سیاسى، اطلاعاتى، اجتماعى، فرهنگى و اقتصادى در ارتباط با تدابیر كلى دفاعى- امنیتى.
بهره‏گیرى از امكانات مادى و معنوى كشور براى مقابله با تهدیدهاى داخلى و خارجى.
اعضاى شورا عبارتند از:
روساى قواى سه گانه‏
رییس ستاد فرماندهى كل نیروهاى مسلح‏
مسوول امور برنامه و بودجه‏
دو نماینده به انتخاب مقام رهبرى‏
وزراى امور خارجه، كشور، اطلاعات‏
حسب مورد وزیر مربوط و عالیترین مقام ارتش و سپاه‏
شوراى عالى امنیت ملى به تناسب وظایف خود شوراهاى فرعى از قبیل شوراى دفاع و شوراى امنیت كشور تشكیل میدهد. ریاست هر یك از شوراهاى فرعى با رییس جمهور یا یكى از اعضاى شوراى عالى است كه از طرف رییس جمهور تعیین مى‏شود. حدود اختیارات و وظایف شوراهاى فرعى را قانونى معین مى‏كند و تشكیلات آنها به تصویب شوراى عالى مى‏رسد. مصوبات شوراى عالى امنیت ملى پس از تأیید مقام رهبرى قابل اجراست.
اصل 177-
بازنگرى در قانون اساسى‏
بازنگرى در قانون اساسى جمهورى اسلامى ایران، در موارد ضرورى به ترتیب زیر انجام مى‏گیرد. مقام رهبرى پس از مشورت با مجمع تشخیص مصلحت نظام طى حكمى خطاب به رییس جمهور موارد اصلاح یا تتمیم قانون اساسى را به شوراى بازنگرى قانون اساسى با تركیب زیر پیشنهاد مى‏نماید:
اعضاى شوراى نگهبان.
روساى قواى سه گانه.
اعضاى ثابت مجمع تشخیص مصلحت نظام.
پنج نفر از اعضاى مجلس خبرگان رهبرى.
ده نفر به انتخاب مقام رهبرى.
سه نفر از هیأت وزیران.
سه نفر از قوه قضاییه‏