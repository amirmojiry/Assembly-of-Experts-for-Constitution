ه همه قشرهاى مردم‏تبلور مى‏يافت اين خواست اساسى را مشخص كرده و اكنون درطليعه اين پيروزى بزرگ، ملت ما با تمام وجود نيل به آن رامى‏طلبد. ويژگى بنيادى اين انقلاب نسبت به ديگر نهضتهاى ايران در سده‏اخير، مكتبى و اسلامى‏بودن آن است. ملت مسلمان ايران پس از گذراز نهضت ضد استبدادى مشروطه و نهضت ضداستعمارى ملى‏شدن‏نفت به اين تجربه گرانبار دست يافت كه علت اساسى و مشخص‏عدم موفقيت اين نهضتها، مكتبى نبودن مبارزات بوده است. گرچه‏در نهضتهاى اخير خط فكرى اسلامى و رهبرى روحانيت مبارز سهم‏اصلى و اساسى را برعهده داشت ولى به دليل دورشدن اين مبارزات از مواضع اصيل اسلامى، جنبشها به سرعت به ركود كشانده شد. از اين‏جا وجدان بيدار ملت به رهبرى مرجع عالى‏قدر تقليد حضرت‏آيت‏الله العظمى امام‏خمينى ضرورت پيگيرى خط نهضت اصيل‏مكتبى و اسلامى را دريافت و اين بار روحانيت مبارز كشور كه‏همواره در صف مقدم نهضتهاى مردمى بوده و نويسندگان و روشنفكران متعهد با رهبرى ايشان تحرك نوينى يافت. (آغاز نهضت‏اخير ملت ايران در سال هزار و سيصد و هشتاد و دو هجرى قمرى‏برابر با هزار و سيصد و چهل و يك هجرى شمسى مى‏باشد.)
طليعه نهضت‏
اعتراض درهم كوبنده امام‏خمينى به توطئه آمريكايى «انقلاب‏سفيد» كه گامى در جهت تثبيت پايه‏هاى حكومت استبداد و تحكيم‏وابستگيهاى سياسى، فرهنگى و اقتصادى ايران به امپرياليزم جهانى‏بود، عامل حركت يكپارچه ملت گشت و متعاقب آن انقلاب عظيم وخونبار امت اسلامى در خرداد ماه 42 كه در حقيقت نقطه آغازشكوفايى اين قيام شكوهمند و گسترده بود، مركزيت امام را به‏عنوان رهبرى اسلامى تثبيت و مستحكم نمود و على‏رغم تبعيدايشان از ايران در پى اعتراض به قانون ننگين كاپيتولاسيون (مصونيت مستشاران آمريكايى) پيوند مستحكم امت با امام همچنان استمرار يافت و ملت مسلمان و بويژه روشنفكران متعهد وروحانيت مبارز راه خود را در ميان تبعيد و زندان، شكنجه و اعدام ادامه دادند. در اين ميان قشر آگاه و مسوول جامعه در سنگر مسجد، حوزه‏هاى‏علميه و دانشگاه به روشنگرى پرداخت و با الهام از مكتب انقلابى وپربار اسلام تلاش پيگير و ثمربخشى را دربالابردن سطح آگاهى وهوشيارى مبارزاتى و مكتبى ملت مسلمان آغاز كرد. رژيم استبدادكه سركوبى نهضت اسلامى را با حمله دژخيمانه به فيضيه و دانشگاه‏و همه كانونهاى پرخروش انقلاب آغاز نموده بود، به مذبو حانه ترين اقدامات ددمنشانه جهت رهايى از خشم انقلابى مردم، دست زد و دراين ميان، جوخه‏هاى اعدام، شكنجه‏هاى قرون وسطايى و زندانهاى‏درازمدت، بهايى بود كه ملت مسلمان ما به نشانه عزم راسخ خود به‏ادامه مبارزه مى‏پرداخت. خون صدها زن و مرد جوان و باايمان كه‏سحرگاهان در ميدانهاى تير، فرياد «الله اكبر» سر مى‏دادند يا در ميان‏كوچه و بازار هدف گلوله‏هاى دشمن قرار مى‏گرفتند، انقلاب اسلامى‏ايران را تداوم بخشيد، بيانيه‏ها و پيامهاى پى در پى امام به‏مناسبتهاى مختلف، آگاهى و عزم امت اسلامى را عمق و گسترش‏هر چه فزونتر داد.
                        متن كامل قانون اساسى، ص: 2
حكومت اسلامى‏
طرح حكومت اسلامى بر پايه ولايت فقيه كه در اوج خفقان و اختناق رژيم استبدادى از سوى امام‏خمينى ارائه شد، انگيزه‏مشخص و منسجم نوينى را در مردم مسلمان ايجاد نمود و راه اصيل‏مبارزه مكتبى اسلام را گشود كه تلاش مبارزان مسلمان و متعهد رادر داخل و خارج كشور فشرده‏تر ساخت. در چنين خطى نهضت ادامه يافت تا سرانجام نارضايى‏ها و شدت‏خشم مردم بر اثر فشار و اختناق روزافزون در داخل و افشاگرى وانعكاس مبارزه به وسيله روحانيت و دانشجويان مبارز در سطح‏جهانى، بنيانهاى حاكميت رژيم را بشدت متزلزل كرد و به ناچاررژيم و اربابانش مجبور به كاستن از فشار و اختناق و به اصطلاح‏بازكردن فضاى سياسى كشور شدند تا به گمان خويش دريچه‏اطمينانى به منظور پيشگيرى از سقوط حتمى خود بگشايند اماملت برآشفته و آگاه و مصمم به رهبرى قاطع و خلل‏ناپذير امام، قيام‏پيروزمند و يكپارچه خود را به طور گسترده و سراسرى آغاز نمود.
خشم ملت‏
انتشار نامه توهين‏آميزى به ساحت مقدس روحانيت و بويژه‏امام‏خمينى در 17 دى 1356 از طرف رژيم حاكم اين حركت راسريعتر نمود و باعث انفجار خشم مردم در سراسر كشور شد و رژيم‏براى مهاركردن آتشفشان خشم مردم كوشيد اين قيام معترضانه را بابه خاك و خون كشيدن، خاموش كند اما اين خود خون بيشترى دررگهاى انقلاب جارى ساخت و تپشهاى پى در پى انقلاب در هفتمهاو چهلمهاى يادبود شهداى انقلاب، حيات و گرمى و جوشش‏يكپارچه و هر چه فزونترى به اين نهضت در سراسر كشور بخشيد ودر ادامه و استمرار حركت مردم تمامى سازمانهاى كشور با اعتصاب‏يكپارچه خود و شركت در تظاهرات خيابانى در سقوط رژيم‏استبدادى مشاركت فعالانه جستند، همبستگى گسترده مردان و زنان‏از همه اقشار و جناحهاى مذهبى و سياسى در اين مبارزه به طرزچشمگيرى تعيين‏كننده بود و مخصوصا زنان به شكل بارزى درتمامى صحنه‏هاى اين جهاد بزرگ حضور فعال و گسترده‏اى داشتند، صحنه‏هايى از آن نوع كه مادرى را با كودكى در آغوش، شتابان به‏سوى ميدان نبرد و لوله‏هاى مسلسل نشان مى‏داد، بيانگر سهم عمده‏و تعيين‏كننده اين قشر بزرگ جامعه در مبارزه بود.
بهايى كه ملت پرداخت‏
نهال انقلاب پس از يك سال و اندى مبارزه مستمر و پيگير بابارورى از خون بيش از شصت هزار شهيد و صدهزار زخمى ومعلول و با برجاى نهادن ميلياردها تومان خسارت مالى در ميان‏فريادهاى: «استقلال، آزادى، حكومت اسلامى» به ثمر نشست و اين‏نهضت عظيم كه با تكيه بر ايمان و وحدت و قاطعيت رهبرى درمراحل حساس و هيجان‏آميز نهضت و نيز فداكارى ملت به پيروزى‏رسيد موفق به درهم كوبيدن تمام محاسبات و مناسبات و نهادهاى امپرياليستى گرديد كه در نوع خود سرفصل جديدى بر انقلابات‏گسترده مردمى در جهان شد. 21 و 22 بهمن سال يكهزار و سيصد و پنجاه و هفت روزهاى‏فروريختن بنياد شاهنشاهى شد و استبداد داخلى و سلطه‏
                        متن كامل قانون اساسى، ص: 3
خارجى‏متكى بر آن را درهم شكست و با اين پيروزى بزرگ طليعه حكومت‏اسلامى كه خواست ديرينه مردم مسلمان است نويد پيروزى نهايى‏را داد. ملت ايران به طور يكپارچه و با شركت مراجع تقليد و علماى اسلام‏و مقام رهبرى در همه‏پرسى جمهورى اسلامى تصميم نهايى وقاطع خود را بر ايجاد نظام نوين جمهورى اسلامى اعلام كرد و بااكثريت 2/ 98% به نظام جمهورى اسلامى رأى مثبت داد. اكنون قانون اساسى جمهورى اسلامى ايران به عنوان بيانگر نهادها و مناسبات سياسى، اجتماعى، فرهنگى و اقتصادى جامعه بايدراهگشاى تحكيم پايه‏هاى حكومت اسلامى و ارائه‏دهنده طرح نوين‏نظام حكومتى بر ويرانه‏هاى نظام طاغوتى قبلى گردد.
شيوه حكومت در اسلام‏
حكومت از ديدگاه اسلام، برخاسته از موضع طبقاتى و سلطه‏گرى‏فردى يا گروهى نيست بلكه تبلور آرمان سياسى ملتى همكيش وهمفكر است كه به خود سازمان مى‏دهد تا در روند تحول فكرى وعقيدتى راه خود را به سوى هدف نهايى (حركت به سوى الله) بگشايد. ملت ما در جريان تكامل انقلابى خود از غبارها وزنگارهاى طاغوتى زدوده شد و از آميزه‏هاى فكرى بيگانه خود راپاك نمود و به مواضع فكرى و جهان‏بينى اصيل اسلامى بازگشت واكنون بر آن است كه با موازين اسلامى جامعه نمونه (اسوه) خود را بنا كند. بر چنين پايه‏اى، رسالت قانون اساسى اين است كه‏زمينه‏هاى اعتقادى نهضت را عينيت بخشد و شرايطى را به وجودآورد كه در آن انسان با ارزشهاى والا و جهان شمول اسلامى پرورش‏يابد. قانون اساسى باتوجه به محتواى اسلامى انقلاب ايران كه حركتى‏براى پيروزى تمامى مستضعفين بر مستكبرين بود، زمينه تداوم اين‏انقلاب را در داخل و خارج كشور فراهم مى‏كند بويژه در گسترش‏روابط بين‏المللى، با ديگر جنبشهاى اسلامى و مردمى مى‏كوشد تاراه تشكيل امت واحد جهانى را هموار كند (ان هذه امتكم امه واحده و انا ربكم فاعبدون) و استمرار به مبارزه در نجات ملل محروم وتحت ستم در تمامى جهان قوام يابد. باتوجه به ماهيت اين نهضت بزرگ، قانون اساسى تضمينگر نفى‏هرگونه استبداد فكرى و اجتماعى و انحصار اقتصادى مى‏باشد و درخط گسستن از سيستم استبدادى، و سپردن سرنوشت مردم به دست‏خودشان تلاش مى‏كند. (و يضع عنهم اصرهم و الاغلال التى كانت عليهم). در ايجاد نهادها و بنيادهاى سياسى كه خود پايه تشكيل جامعه است‏براساس تلقى مكتبى، صالحان عهده‏دار حكومت و اداره مملكت‏مى‏گردند (ان الارض يرثها عبادى الصالحون) و قانونگذارى كه مبين‏ضابطه‏هاى مديريت اجتماعى است بر مدار قرآن و سنت، جريان‏مى‏يابد. بنابراين نظارت دقيق و جدى از ناحيه اسلام‏شناسان عادل‏و پرهيزكار و متعهد (فقهاى عادل) امرى محتوم و ضرورى است وچون هدف از حكومت، رشددادن انسان در حركت به سوى نظام‏الهى است (و الى الله مصير) تا زمينه بروز و شكوفايى استعدادها به منظور تجلى ابعاد خداگونگى انسان فراهم آيد (تخلقوا باخلاق الله) و اين جز در گرو مشاركت فعال و گسترده تمامى عناصر اجتماع در روند تحول جامعه نمى‏تواند باشد. باتوجه به اين جهت، قانون اساسى زمينه چنين مشاركتى را در تمام‏مراحل تصميم‏گيريهاى سياسى و سرنوشت‏ساز براى همه افراداجتماع فراهم مى‏سازد تا در مسير تكامل انسان هر فردى خوددست‏اندركار و مسوول رشد و ارتقاء و رهبرى گردد كه اين همان‏تحقق حكومت مستضعفين در زمين خواهد بود. (و نريد ان نمن على الذين استضعفوا فى الارض و نجعلهم ائمه و نجعلهم الوارثين)
                        متن كامل قانون اساسى، ص: 4
ولايت فقيه‏
عادل‏براساس ولايت امر و امامت مستمر، قانون اساسى زمينه تحقق‏رهبرى فقيه جامع‏الشرايطى را كه از طرف مردم به عنوان رهبرشناخته مى‏شود (مجارى الامور بيد العلماء بالله الامناء على حلاله و حرامه) آماده مى‏كند تا ضامن عدم انحراف سازمانهاى مختلف ازوظايف اصيل‏اسلامى خود باشد.
اقتصاد وسيله است نه هدف‏
در تحكيم بنيادهاى اقتصادى، اصل، رفع نيازهاى انسان در جريان‏رشد و تكامل اوست نه همچون ديگر نظامهاى اقتصادى تمركز وتكاثر ثروت و سودجويى، زيرا كه در مكاتب مادى، اقتصاد خودهدف است و بدين جهت در مراحل رشد، اقتصاد عامل تخريب وفساد و تباهى مى‏شود ولى در اسلام اقتصاد وسيله است و ازوسيله‏انتظارى جز كارآيى‏بهتر در راه وصول به‏هدف نمى‏توان‏داشت. با اين ديدگاه برنامه اقتصاد اسلامى فراهم‏كردن زمينه مناسب براى‏بروز خلاقيتهاى متفاوت انسانى است و بدين جهت تامين امكانات‏مساوى و متناسب و ايجاد كار براى همه افراد و رفع نيازهاى‏ضرورى جهت استمرار حركت تكاملى او برعهده حكومت اسلامى‏است.
زن در قانون اساسى‏
در ايجاد بنيادهاى اجتماعى اسلامى، نيروهاى انسانى كه تاكنون درخدمت استثمار همه‏جانبه خارجى بودند هويت اصلى و حقوق انسانى خود را باز مى‏يابند و در اين بازيابى طبيعى است كه زنان به‏دليل ستم بيشترى كه تاكنون از نظام طاغوتى متحمل شده‏انداستيفاى حقوق آنان بيشتر خواهد بود. خانواده واحد بنيادين جامعه و كانون اصلى رشد و تعالى انسان‏است و توافق عقيدتى و آرمانى در تشكيل خانواده كه زمينه‏سازاصلى حركت تكاملى و رشد يابنده انسان است اصل اساسى بوده وفراهم‏كردن امكانات جهت نيل به اين مقصود از وظايف حكومت‏اسلامى است. زن در چنين برداشتى از واحد خانواده، از حالت (شى‏ء بودن) و يا (ابزار كاربودن) در خدمت اشاعه مصرف‏زدگى واستثمار، خارج شده و ضمن بازيافتن وظيفه خطير و پرارج مادرى‏در پرورش انسانهاى مكتبى پيشاهنگ و خود همرزم مردان درميدانهاى فعال حيات مى‏باشد و در نتيجه پذيراى مسووليتى‏خطيرتر و در ديدگاه اسلامى برخوردار از ارزش و كرامتى والاترخواهد بود.
ارتش مكتبى‏در تشكيل و تجهيز نيروهاى دفاعى كشور توجه بر آن است كه ايمان‏و مكتب، اساس و ضابطه باشد بدين جهت ارتش جمهورى‏اسلامى و سپاه پاسداران انقلاب در انطباق با هدف فوق شكل داده‏مى‏شوند و نه تنها حفظ و حراست از مرزها بلكه بار رسالت مكتبى‏يعنى جهاد در راه خدا و مبارزه در راه گسترش حاكميت قانون خدا درجهان را نيز عهده‏دار خواهند بود. (و اعدوا لهم ما استطعتم من قوه و من رباط الخيل ترهبون به عدوالله و عدوكم و آخرين من دونهم).
قضا در قانون اساسى‏
مساله قضا در رابطه با پاسدارى از حقوق مردم در خط حركت‏اسلامى، به منظور پيشگيرى از انحرافات موضعى در درون امت‏اسلامى امرى است حياتى، از اين رو ايجاد سيستم قضائى بر پايه‏عدل اسلامى و متشكل از قضات عادل و آشنا به ضوابط دقيق‏دينى، پيش‏بينى شده است، اين نظام به دليل حساسيت بنيادى ودقت در مكتبى‏بودن آن لازم است به دور از هر نوع رابطه و مناسبات‏ناسالم باشد. (و اذا حكمتم بين الناس ان تحكموا بالعدل)
قوه مجريه‏
قوه مجريه به دليل اهميت ويژه‏اى كه در رابطه با اجراى احكام ومقررات اسلامى به منظور رسيدن به روابط و مناسبات عادلانه‏حاكم بر جامعه دارد و همچنين ضرورتى كه اين مساله حياتى درزمينه‏سازى وصول به‏هدف نهايى حيات خواهدداشت، بايستى راهگشاى ايجاد جامعه اسلامى باشد. نتيجتا محصورشدن در هر نوع‏نظام دست و پاگير پيچيده كه وصول به اين هدف را كند و ياخدشه‏دار كند از ديدگاه‏
                        متن كامل قانون اساسى، ص: 5
اسلامى نفى خواهد شد، بدين جهت نظام بوروكراسى كه زاييده و حاصل حاكميتهاى طاغوتى است، بشدت‏طرد خواهد شد تا نظام اجرايى با كارآيى بيشتر و سرعت افزونتر دراجراى تعهدات ادارى به وجود آيد.
وسايل ارتباط جمعى‏
وسايل ارتباط جمعى (راديو- تلويزيون) بايستى در جهت روندتكاملى انقلاب اسلامى در خدمت اشاعه فرهنگ اسلامى قرار گيردو در اين زمينه از برخورد سالم انديشه‏هاى متفاوت بهره‏جويد و ازاشاعه و ترويج خصلتهاى تخريبى و ضداسلامى جدا پرهيز كند. پيروى از اصول چنين قانونى كه آزادى و كرامت ابناى بشر راسرلوحه اهداف خود دانسته و راه رشد و تكامل انسان را مى‏گشايدبرعهده همگان است و لازم است كه امت مسلمان با انتخاب‏مسوولين كاردان و مومن و نظارت مستمر بر كار آنان به طور فعالانه‏در ساختن جامعه اسلامى مشاركت جويند، به اميد اين كه در بناى‏جامعه نمونه اسلامى (اسوه) كه بتواند الگو و شهيدى بر همگى‏مردم جهان باشد موفق گردد. (و كذلك جعلناكم امه وسطا لتكونوا شهداء على الناس)
نمايندگان‏
مجلس خبرگان متشكل از نمايندگان مردم، كار تدوين قانون اساسى‏را براساس بررسى پيش‏نويس پيشنهادى دولت و كليه پيشنهادهايى‏كه از گروههاى مختلف مردم رسيده بود در دوازده فصل كه مشتمل‏بر يكصد و هفتاد و پنج اصل مى‏باشد در طليعه پانزدهمين قرن‏هجرت پيغمبر اكرم صلى‏الله عليه واله و سلم بنيانگذار مكتب رهايى بخش اسلام با اهداف و انگيزه‏هاى مشروح فوق به پايان رساند، به‏اين اميد كه اين قرن، قرن حكومت‏جهانى مستضعفين و شكست تمامى مستكبرين گردد.
                        متن كامل قانون اساسى، ص: 6
فصل اول: اصول كلى‏
اصل اول-
حكومت ايران جمهورى اسلامى است كه ملت ايران، براساس اعتقاد ديرينه‏اش به حكومت حق و عدل قرآن، در پى انقلاب اسلامى پيروزمند خود به رهبرى مرجع عاليقدر تقليد آيت‏الله العظمى امام‏خمينى، در همه‏پرسى دهم و يازدهم فروردين‏ماه يكهزار و سيصد و پنجاه و هشت هجرى شمسى برابر با اول ودوم جمادى‏الاولى سال يكهزار و سيصد و نود و نه هجرى قمرى با اكثريت 2/ 98% كليه كسانى كه حق راى داشتند به آن راى مثبت داد.
اصل 2-
جمهورى اسلامى، نظامى است برپايه ايمان به:
1- خداى يكتا (لااله‏الاالله) و اختصاص حاكميت و تشريع به او و لزوم تسليم در برابر امر او.
2- وحى الهى و نقش بنيادى آن در بيان قوانين.
3- معاد و نقش سازنده آن در سير تكاملى انسان به سوى خدا.
4- عدل خدا در خلقت و تشريع.
5- امامت و رهبرى مستمر و نقش اساسى آن در تداوم انقلاب اسلام.
6- كرامت و ارزش والاى انسان و آزادى توام با مسووليت او دربرابر خدا كه از راه:
الف- اجتهاد مستمر فقهاى جامع‏الشرايط براساس كتاب و سنت‏معصومين سلام‏الله عليهم اجمعين.
ب- استفاده از علوم و فنون و تجارب پيشرفته بشرى و تلاش در پيشبرد آنها.
ج- نفى هرگونه ستمگرى و ستمكشى و سلطه‏گرى و سلطه‏پذيرى، قسط و عدل و استقلال سياسى و اقتصادى و اجتماعى و فرهنگى و همبستگى ملى را تامين مى‏كند.
اصل 3-
دولت جمهورى اسلامى ايران موظف است براى نيل به‏اهداف مذكور در اصل دوم، همه امكانات خود را براى امور زير به‏كار برد:
1- ايجاد محيط مساعد براى رشد فضايل اخلاقى براساس ايمان وتقوا و مبارزه با كليه مظاهر فساد و تباهى.
2- بالابردن سطح آگاهيهاى عمومى در همه زمينه‏ها با استفاده‏صحيح از مطبوعات و رسانه‏هاى گروهى و وسايل ديگر.
3- آموزش و پرورش و تربيت بدنى رايگان براى همه، در تمام‏سطوح و تسهيل و تعميم آموزش عالى.
4- تقويت روح بررسى و تتبع و ابتكار در تمام زمينه‏هاى علمى، فنى، فرهنگى و اسلامى از طريق تاسيس مراكز تحقيق و تشويق محققان.
5- طرد كامل استعمار و جلوگيرى از نفوذ اجانب.
6- محو هرگونه استبداد و خودكامگى و انحصارطلبى.
7- تامين آزاديهاى سياسى و اجتماعى در حدود قانون.
8- مشاركت عامه مردم در تعيين سرنوشت سياسى، اقتصادى، اجتماعى و فرهنگى خويش.
9- رفع تبعيضات ناروا و ايجاد امكانات عادلانه براى همه، در تمام‏زمينه‏هاى مادى و معنوى.
10- ايجاد نظام ادارى صحيح و حذف تشكيلات غيرضرور.
11- تقويت كامل بنيه دفاع ملى از طريق آموزش نظامى عمومى‏براى حفظ استقلال و تماميت ارضى و نظام اسلامى كشور.
12- پى‏ريزى اقتصاد صحيح و عادلانه برطبق ضوابط اسلامى‏جهت ايجاد رفاه و رفع فقر و برطرف ساختن هر نوع محروميت در زمينه‏هاى تغذيه و مسكن و كار و بهداشت و تعميم بيمه.
13- تامين خودكفايى در علوم و فنون صنعت و كشاورزى و امورنظامى و مانند اينها.
14- تامين حقوق همه جانبه افراد از زن و مرد و ايجاد امنيت‏قضائى عادلانه براى همه و تساوى عموم در برابر قانون.
15- توسعه و تحكيم برادرى اسلامى و تعاون عمومى بين همه‏مردم.
16- تنظيم سياست خارجى كشور براساس معيارهاى اسلام، تعهدبرادرانه نسبت به همه مسلمانان و حمايت بى‏دريغ از مستضعفان‏جهان.
اصل 4-
كليه قوانين و مقررات مدنى، جزائى، مالى، اقتصادى، ادارى، فرهنگى، نظامى، سياسى و غير اينها بايد براساس موازين‏اسلامى باشد. اين اصل بر اطلاق يا عموم همه اصول قانون اساسى‏و قوانين و مقررات ديگر حاكم است و تشخيص اين امر برعهده‏فقهاى شوراى نگهبان است.
اصل 5-
در زمان غيبت حضرت ولى‏عصر «عجل‏الله تعالى فرجه» در جمهورى اسلامى ايران ولايت امر و امامت امت برعهده فقيه‏عادل و باتقوا، آگاه به زمان، شجاع، مدير و مدبر است كه طبق اصل‏يكصد و هفتم عهده‏دار آن مى‏گردد.
                        متن كامل قانون اساسى، ص: 7
اصل 6-
در جمهورى اسلامى ايران امور كشور بايد به اتكاء آراى‏عمومى اداره شود، از راه انتخابات: انتخاب رئيس جمهور، نمايندگان مجلس شوراى اسلامى، اعضاى شوراها و نظاير اينها، يااز راه همه‏پرسى در مواردى كه در اصول ديگر اين قانون معين‏مى‏گردد.
اصل 7-
طبق دستور قرآن كريم: «و امرهم شورى بينهم» و «شاورهم فى الامر» شوراها: مجلس شوراى اسلامى، شوراى استان، شهرستان، شهر، محل، بخش، روستا و نظاير اينها از اركان تصميم‏گيرى و اداره‏امور كشورند.
موارد، طرز تشكيل و حدود اختيارات و وظايف شوراها را اين‏قانون و قوانين ناشى از آن معين مى‏كند.
اصل 8-
در جمهورى اسلامى ايران دعوت به خير، امر به معروف‏و نهى از منكر وظيفه‏اى است همگانى و متقابل برعهده مردم نسبت‏به يكديگر، دولت نسبت به مردم و مردم نسبت به دولت. شرايط وحدود و كيفيت آن را قانون معين مى‏كند. «و المومنون و المومنات بعضهم اولياء بعض يامرون بالمعروف و ينهون عن المنكر»
اصل 9-
در جمهورى اسلامى ايران آزادى و استقلال و وحدت وتماميت ارضى كشور از يكديگر تفكيك‏ناپذيرند و حفظ آنها وظيفه‏دولت و آحاد ملت است. هيچ فرد يا گروه يا مقامى حق ندارد به نام‏استفاده از آزادى به استقلال سياسى، فرهنگى، اقتصادى، نظامى وتماميت ارضى ايران كمترين خدشه‏اى وارد كند و هيچ مقامى حق‏ندارد به نام حفظ استقلال و تماميت ارضى كشور آزاديهاى مشروع‏را، هر چند با وضع قوانين و مقررات، سلب كند.
اصل 10-
از آن جا كه خانواده واحد بنيادى جامعه اسلامى است، همه‏قوانين و مقررات و برنامه‏ريزيهاى مربوط بايد در جهت آسان‏كردن‏تشكيل خانواده، پاسدارى از قداست آن و استوارى روابط خانوادگى برپايه حقوق و اخلاق اسلامى باشد.
اصل 11-
به حكم آيه كريمه «ان هذه امتكم امه واحده و انا ربكم فاعبدون» همه مسلمانان يك امتند و دولت جمهورى اسلامى ايران‏موظف است سياست كلى خود را بر پايه ائتلاف و اتحاد ملل‏اسلامى قرار دهد و كوشش پيگير به عمل آورد تا وحدت سياسى، اقتصادى و فرهنگى جهان اسلام را تحقق بخشد.
اصل 12-
دين‏رسمى ايران، اسلام و مذهب جعفرى اثنى‏عشرى‏است و اين اصل الى‏الابد غيرقابل تغييراست ومذاهب ديگر اسلامى‏اعم از حنفى، شافعى، مالكى، حنبلى و زيدى داراى احترام كامل‏مى‏باشند و پيروان اين مذاهب در انجام مراسم مذهبى، طبق فقه‏خودشان آزادند و در تعليم و تربيت دينى و احوال شخصيه (ازدواج، طلاق، ارث و وصيت) و دعاوى مربوط به آن در دادگاهها رسميت‏دارند و در هر منطقه‏اى كه پيروان هر يك از اين مذاهب اكثريت‏داشته باشند، مقررات محلى در حدود اختيارات شوراها برطبق آن‏مذهب خواهد بود، با حفظ حقوق پيروان ساير مذاهب.
اصل 13-
ايرانيان زرتشتى، كليمى و مسيحى تنها اقليتهاى دينى‏شناخته مى‏شوند كه در حدود قانون در انجام مراسم دينى خودآزادند و در احوال شخصيه و تعليمات دينى برطبق آيين خود عمل‏مى‏كنند.
اصل 14-
به حكم آيه شريه «لا ينهاكم الله عن الذين لم يقاتلوكم فى الدين و لم يخرجوكم من دياركم ان تبروهم و تقسطوا اليهم ان الله يحب المقسطينَ» دولت جمهورى اسلامى ايران و مسلمانان‏موظفند نسبت به افراد غيرمسلمان با اخلاق حسنه و قسط و عدل‏اسلامى عمل نمايند و حقوق انسانى آنان را رعايت كنند، اين اصل‏در حق كسانى اعتبار دارد كه برضد اسلام و جمهورى اسلامى ايران‏توطئه و اقدام نكنند.
                        متن كامل قانون اساسى، ص: 8
فصل دوم: زبان، خط، تاريخ وپرچم رسمى كشور
اصل 15-
زبان و خط رسمى و مشترك مردم ايران فارسى است. اسناد و مكاتبات و متون رسمى و كتب درسى بايد با اين زبان وخط باشد ولى استفاده از زبانهاى محلى و قومى در مطبوعات ورسانه‏هاى گروهى و تدريس ادبيات آنها در مدارس، در كنار زبان‏فارسى آزاد است.
اصل 16-
از آن جا كه زبان قرآن و علوم و معارف اسلامى عربى‏است و ادبيات فارسى كاملا با آن آميخته است اين زبان بايد پس ازدوره ابتدايى تا پايان دوره متوسطه در همه كلاسها و در همه رشته‏هاتدريس شود.
اصل 17-
مبداء تاريخ رسمى كشور، هجرت پيامبر اسلام (صلى‏الله عليه و آله وسلم) است و تاريخ هجرى شمسى و هجرى قمرى هردو معتبر است اما مبناى كار ادارات دولتى هجرى شمسى است. تعطيل رسمى هفتگى روز جمعه است.
اصل 18-
پرچم رسمى ايران به رنگهاى سبز و سفيد و سرخ باعلامت مخصوص جمهورى اسلامى و شعار «الله اكبر» است.
فصل سوم: حقوق ملت‏
اصل 19-
مردم ايران از هر قوم و قبيله كه باشند از حقوق مساوى برخوردارند و رنگ، نژاد، زبان و مانند اينها سبب امتياز نخواهد بود.
اصل 20-
همه افراد ملت اعم از زن و مرد يكسان در حمايت قانون‏قرار دارند و از همه حقوق انسانى، سياسى، اقتصادى، اجتماعى وفرهنگى با رعايت موازين اسلام برخوردارند.
اصل 21-
دولت موظف است حقوق زن را در تمام جهات بارعايت موازين اسلامى تضمين نمايد و امور زير را انجام دهد:
1- ايجاد زمينه‏هاى مساعد براى رشد شخصيت زن و احياى حقوق مادى و معنوى او.
2- حمايت مادران، بالخصوص در دوران باردارى و حضانت فرزند، و حمايت از كودكان بى‏سرپرست.
3- ايجاد دادگاه صالح براى حفظ كيان و بقاى خانواده.
4- ايجاد بيمه خاص بيوگان و زنان سالخورده و بى‏سرپرست.
5- اعطاى قيمومت فرزندان به مادران شايسته در جهت غبطه آنهادر صورت نبودن ولى شرعى.
اصل 22-
حيثيت، جان، مال، حقوق، مسكن و شغل‏اشخاص از تعرض مصون است مگر در مواردى كه قانون تجويز كند.
اصل 23-
تفتيش عقايد ممنوع است و هيچ‏كس رانمى‏توان به صرف داشتن عقيده‏اى مورد تعرض و مؤاخذه قرار داد.
اصل 24-
نشريات و مطبوعات در بيان مطالب آزادندمگر آن كه مخل به مبانى اسلام يا حقوق عمومى باشد. تفصيل آن راقانون معين مى‏كند.
اصل 25-
بازرسى و نرساندن نامه‏ها، ضبط و فاش‏كردن‏مكالمات تلفنى، افشاى مخابرات تلگرافى و تلكس، سانسور، عدم‏مخابره و نرساندن آنها، استراق سمع و هرگونه تجسس ممنوع است‏مگر به حكم قانون.
اصل 26-
احزاب، جمعيتها، انجمنهاى سياسى و صنفى وانجمنهاى اسلامى يا اقليتهاى دينى شناخته شده آزادند، مشروط به‏اين كه اصول استقلال، آزادى، وحدت ملى، موازين اسلامى واساس جمهورى اسلامى را نقض نكنند. هيچ‏كس را نمى‏توان ازشركت در آنها منع كرد يا
                        متن كامل قانون اساسى، ص: 9
به شركت در يكى از آنها مجبور ساخت.
اصل 27-
تشكيل اجتماعات و راه‏پيماييها، بدون حمل‏سلاح، به شرط آن كه مخل به مبانى اسلام نباشد آزاد است.
اصل 28-
هر كس حق دارد شغلى را كه بدان مايل است ومخالف اسلام و مصالح عمومى و حقوق ديگران نيست برگزيند.
دولت موظف است با رعايت نياز جامعه به مشاغل گوناگون براى‏همه افراد امكان اشتغال به كار و شرايط مساوى را براى احرازمشاغل ايجاد نمايد.
اصل 29-
برخوردارى از تامين اجتماعى از نظر بازنشستگى، بيكارى، پيرى، از كارافتادگى، بى‏سرپرستى، در راه‏ماندگى، حوادث‏و سوانح و نياز به خدمات بهداشتى و درمانى و مراقبتهاى پزشكى‏به صورت بيمه و غيره حقى است همگانى.
دولت مكلّف است طبق قوانين از محل درآمدهاى عمومى و درآمدهاى حاصل از مشاركت مردم، خدمات و حمايتهاى مالى‏فوق را براى يك‏يك افراد كشور تامين كند.
اصل 30-
دولت موظف است وسايل آموزش و پروش رايگان رابراى همه ملت تا پايان دوره متوسطه فراهم سازد و وسايل‏تحصيلات عالى را تا سرحد خودكفايى كشور به طور رايگان‏گسترش دهد.
اصل 31-
داشتن مسكن متناسب با نياز، حق هر فرد و خانواده‏ايرانى است، دولت موظف است با رعايت اولويت براى آنها كه‏نيازمندترند بخصوص روستانشينان و كارگران زمينه اجراى اين اصل‏را فراهم كند.
اصل 32-
هيچ‏كس را نمى‏توان دستگير كرد مگر به حكم وترتيبى كه قانون معين مى‏كند. در صورت بازداشت، موضوع اتهام‏بايد با ذكر دلايل بلافاصله كتبا به متهم ابلاغ و تفهيم شود و حداكثرظرف مدت بيست و چهار ساعت پرونده مقدماتى به مراجع‏صالحه قضائى ارسال و مقدمات محاكمه، در اسرع وقت فراهم‏گردد. متخلف از اين اصل طبق قانون مجازات مى‏شود.
اصل 33-
هيچ‏كس را نمى‏توان از محل اقامت خود تبعيد كرديا از اقامت در محل مورد علاقه‏اش ممنوع يا به اقامت در محلى‏مجبور ساخت، مگر در مواردى كه قانون مقرر مى‏دارد.
اصل 34-
دادخواهى حق مسلم هر فرد است و هر كس‏مى‏تواند به منظور دادخواهى به دادگاههاى صالح رجوع نمايد، همه‏افراد ملت حق دارند اين‏گونه دادگاهها را در دسترس داشته باشند و هيچ‏كس را نمى‏توان از دادگاهى كه به موجب قانون حق مراجعه به‏آن را دارد منع كرد.
اصل 35-
در همه دادگاهها طرفين دعوا حق دارند براى خودوكيل انتخاب نمايند و اگر توانايى انتخاب وكيل را نداشته باشندبايد براى آنها امكانات تعيين وكيل فراهم گردد.
اصل 36-
حكم به مجازات و اجراى آن بايد تنها از طريق‏دادگاه صالح و به موجب قانون باشد.
اصل 37-
اصل، برائت است و هيچ‏كس از نظر قانون مجرم‏شناخته نمى‏شود، مگر اين كه جرم او در دادگاه صالح ثابت گردد.
اصل 38-
هرگونه شكنجه براى گرفتن اقرار و يا كسب اطلاع‏ممنوع است، اجبار شخص به شهادت، اقرار يا سوگند مجاز نيست‏و چنين شهادت و اقرار و سوگندى فاقد ارزش و اعتبار است.
متخلف از اين اصل طبق قانون مجازات مى‏شود.
اصل 39-
هتك حرمت و حيثيت كسى كه به حكم قانون‏دستگير، بازداشت، زندانى يا تبعيدشده به هر صورت كه باشدممنوع و موجب مجازات‏است.
اصل 40-
هيچ‏كس نمى‏تواند اعمال حق خويش را وسيله اضرار به‏غير يا تجاوز به منافع عمومى قرار دهد.
اصل 41-
تابعيت كشور ايران حق مسلم هر فرد ايرانى است ودولت نمى‏تواند از هيچ ايرانى سلب تابعيت كند، مگر به درخواست‏خود او يا در صورتى‏كه به تابعيت كشور ديگرى درايد.
اصل 42-
اتباع خارجه مى‏توانند در حدود قوانين به تابعيت‏ايران درايند و سلب تابعيت اين‏گونه اشخاص در صورتى ممكن‏است كه دولت ديگرى تابعيت آنها را بپذيرد يا خود آنها درخواست‏كنند.
                        متن كامل قانون اساسى، ص: 10
فصل چهارم: اقتصاد و امورمالى‏
اصل 43-
براى تامين استقلال اقتصادى جامعه و ريشه‏كن‏كردن فقر و محروميت و برآوردن نيازهاى انسان در جريان رشد، باحفظ آزادگى او، اقتصاد جمهورى اسلامى ايران براساس ضوابط زيراستوار مى‏شود:
1- تامين نيازهاى اساسى: مسكن، خوراك، پوشاك، بهداشت، درمان، آموزش و پرورش و امكانات لازم براى تشكيل خانواده‏براى همه.
2- تامين شرايط و امكانات كار براى همه به منظور رسيدن به‏اشتغال كامل و قراردادن وسايل كار در اختيار همه كسانى كه قادر به‏كارند ولى وسايل كار ندارند، در شكل تعاونى، از راه وام بدون بهره‏يا هر راه مشروع ديگر كه نه به تمركز و تداول ثروت در دست افراد وگروههاى خاص منتهى شود و نه دولت را به صورت يك كارفرماى‏بزرگ مطلق درآورد. اين اقدام بايد با رعايت ضرورتهاى حاكم بربرنامه‏ريزى عمومى اقتصاد كشور در هر يك از مراحل رشد صورت‏گيرد.
3- تنظيم برنامه اقتصادى كشور به صورتى كه شكل و محتوا وساعات كار چنان باشد كه هر فرد علاوه بر تلاش شغلى، فرصت وتوان كافى براى خودسازى معنوى، سياسى و اجتماعى و شركت‏فعال در رهبرى كشور و افزايش مهارت و ابتكار داشته باشد.
4- رعايت آزادى انتخاب شغل و عدم اجبار افراد به كارى معين وجلوگيرى از بهره‏كشى از كار ديگرى.
5- منع اضرار به غير و انحصار و احتكار و ربا و ديگر معاملات‏باطل و حرام.
6- منع اسراف و تبذير در همه شؤون مربوط به اقتصاد، اعم ازمصرف، سرمايه‏گذارى، توليد، توزيع و خدمات.
7- استفاده از علوم و فنون و تربيت افراد ماهر به نسبت احتياج براى‏توسعه و پيشرفت اقتصاد كشور.
8- جلوگيرى از سلطه اقتصادى بيگانه بر اقتصاد كشور.
9- تأكيد بر افزايش توليدات كشاورزى، دامى و صنعتى كه نيازهاى‏عمومى را تامين كند و كشور را به مرحله خودكفايى برساند و ازوابستگى برهاند.
اصل 44-
نظام اقتصادى جمهورى اسلامى ايران برپايه سه‏بخش دولتى، تعاونى و خصوصى با برنامه‏ريزى منظم و صحيح‏استوار است.
بخش دولتى شامل كليه صنايع بزرگ، صنايع مادر، بازرگانى‏خارجى، معادن بزرگ، بانكدارى، بيمه، تامين نيرو، سدها وشبكه‏هاى‏
                        متن كامل قانون اساسى، ص: 11
بزرگ آبرسانى، راديو و تلويزيون، پست و تلگراف وتلفن، هواپيمايى، كشتيرانى، راه و راه‏آهن و مانند اينها است كه به‏صورت مالكيت عمومى و در اختيار دولت است.
بخش تعاونى شامل شركتها و مؤسسات تعاونى توليد و توزيع‏است كه در شهر و روستا برطبق ضوابط اسلامى تشكيل مى‏شود.
بخش خصوصى شامل آن قسمت از كشاورزى، دامدارى، صنعت، تجارت و خدمات مى‏شود كه مكمل فعاليتهاى اقتصادى دولتى و تعاونى است.
مالكيت در اين سه بخش تا جايى كه با اصول ديگر اين فصل مطابق‏باشد و از محدوده قوانين اسلام خارج نشود و موجب رشد وتوسعه اقتصادى كشور گردد و مايه زيان جامعه نشود مورد حمايت‏قانون جمهورى اسلامى است.
تفصيل ضوابط و قلمرو و شرايط هر سه بخش را قانون معين‏مى‏كند.
اصل 45-
انفال و ثروتهاى عمومى از قبيل زمينهاى موات يارهاشده، معادن، درياها، درياچه‏ها، رودخانه‏ها و ساير آبهاى‏عمومى، كوهها، دره‏ها، جنگلها، نيزارها، بيشه‏هاى طبيعى، مراتعى‏كه حريم نيست، ارث بدون وارث و اموال مجهول‏المالك و اموال‏عمومى كه از غاصبين مسترد مى‏شود، در اختيار حكومت اسلامى‏است تا برطبق مصالح عامه نسبت به آنها عمل نمايد، تفصيل وترتيب استفاده از هر يك را قانون معين مى‏كند.
اصل 46-
هر كس مالك حاصل كسب و كار مشروع خويش‏است و هيچ‏كس نمى‏تواند به عنوان مالكيت نسبت به كسب و كارخود امكان كسب و كار را از ديگرى سلب كند.
اصل 47-
مالكيت شخصى كه از راه مشروع باشد محترم‏است. ضوابط آن را قانون معين مى‏كند.
اصل 48-
در بهره‏بردارى از منابع طبيعى و استفاده ازدرآمدهاى ملى در سطح استانها و توزيع فعاليتهاى اقتصادى ميان‏استانها و مناطق مختلف كشور، بايد تبعيض در كار نباشد. به طورى‏كه هر منطقه فراخور نيازها و استعداد رشد خود، سرمايه و امكانات‏لازم در دسترس داشته باشد.
اصل 49-
دولت موظف است ثروتهاى ناشى از ربا، غصب، رشوه، اختلاس، سرقت، قمار، سوءاستفاده از موقوفات، سوءاستفاده از مقاطعه‏كاريها و معاملات دولتى، فروش زمينهاى‏موات و مباحات اصلى، دايركردن اماكن فساد و ساير مواردغيرمشروع را گرفته و به صاحب حق رد كند و در صورت معلوم‏نبودن او به بيت‏المال بدهد اين حكم بايد با رسيدگى و تحقيق‏و ثبوت شرعى به وسيله دولت اجرا شود.
اصل 50-
در جمهورى اسلامى، حفاظت محيط زيست كه نسل‏امروز و نسلهاى بعد بايد در آن حيات ا جتماعى رو به رشدى داشته‏باشند، وظيفه عمومى تلقى مى‏گردد. از اين رو فعاليتهاى اقتصادى وغير آن كه با آلودگى محيط زيست يا تخريب غيرقابل جبران آن‏ملازمه پيدا كند، ممنوع است.
اصل 51-
هيچ نوع ماليات وضع نمى‏شود مگر به موجب‏قانون. موارد معافيت و بخشودگى و تخفيف مالياتى به موجب‏قانون مشخص مى‏شود.
اصل 52-
بودجه سالانه كل‏كشور به ترتيبى كه در قانون مقررمى‏شود ازطرف دولت تهيه و براى رسيدگى و تصويب به مجلس‏شوراى اسلامى تسليم مى‏گردد. هرگونه تغيير در ارقام بودجه نيز تابع‏مراتب مقرر در قانون خواهد بود.
اصل 53-
كليه دريافتهاى دولت در حسابهاى خزانه‏دارى‏كل متمركز مى‏شود و همه پرداختها در حدود اعتبارات مصوب به‏موجب قانون انجام مى‏گيرد.
اصل 54-
ديوان محاسبات كشور مستقيما زير نظرمجلس شوراى اسلامى مى‏باشد. سازمان و اداره امور آن در تهران ومراكز استانها به موجب قانون تعيين خواهد شد.
اصل 55-
ديوان محاسبات به كليه حسابهاى وزارتخانه‏ها، مؤسسات، شركتهاى دولتى و ساير دستگاههايى كه به نحوى ازانحاء از بودجه كل كشور استفاده مى‏كنند به ترتيبى كه قانون مقررمى‏دارد رسيدگى يا حسابرسى مى‏نمايد كه هيچ هزينه‏اى ازاعتبارات مصوب تجاوز نكرده و هر وجهى در محل خود به مصرف‏رسيده باشد. ديوان محاسبات، حسابها و اسناد و مدارك مربوطه رابرابر قانون جمع‏آورى و گزارش تفريغ بودجه هر سال را به انضمام‏نظرات خود به مجلس شوراى اسلامى تسليم مى‏نمايد. اين گزارش‏بايد در دسترس عموم گذاشته شود.
                        متن كامل قانون اساسى، ص: 12
فصل پنجم: حق حاكميت ملّت و قواى ناشى از آن‏
اصل 56-
حاكميت مطلق بر جهان و انسان از آن خداست‏و هم او، انسان را بر سرنوشت‏اجتماعى خويش حاكم ساخته‏است. هيچ‏كس نمى‏تواند اين حق الهى را از انسان سلب‏كند يا درخدمت‏منافع فرد يا گروهى خاص قرار دهد و ملت اين حق خداداد را ازطرقى كه در اصول بعد مى‏آيد اعمال مى‏كند.
اصل 57-
قواى حاكم در جمهورى اسلامى ايران عبارتند از: قوه مقننه، قوه مجريه و قوه قضائيه كه زير نظر ولايت مطلقه امر وامامت امت برطبق اصول آينده اين قانون اعمال مى‏گردند. اين قوامستقل از يكديگرند.
اصل 58-
اعمال قوه مقننه از طريق مجلس شوراى‏اسلامى است كه از نمايندگان منتخب مردم تشكيل مى‏شود ومصوبات آن پس از طى مراحلى كه در اصول بعد مى‏آيد براى اجرابه قوه مجريه و قضائيه ابلاغ مى‏گردد.
اصل 59-
در مسائل بسيار مهم اقتصادى، سياسى، اجتماعى‏و فرهنگى ممكن است اعمال قوه مقننه از راه همه‏پرسى و مراجعه‏مستقيم به آراى مردم صورت گيرد. درخواست مراجعه به آراى‏عمومى بايد به تصويب دو سوم مجموع نمايندگان مجلس برسد.
اصل 60-
اعمال قوه مجريه جز در امورى كه در اين قانون‏مستقيما برعهده رهبرى گذارده شده، از طريق رئيس جمهور و وزرااست.
اصل شصت و يكم- اعمال قوه قضائيه به وسيله دادگاههاى دادگسترى‏است كه بايد طبق موازين اسلامى تشكيل شود و به حل و فصل‏دعاوى و حفظ حقوق عمومى و گسترش و اجراى عدالت و اقامه‏حدود الهى بپردازد.
اصل 62-
مجلس شوراى اسلامى از نمايندگان ملت كه به طور مستقيم و با رأى مخفى انتخاب مى‏شوند تشكيل مى‏گردد. شرايط انتخاب‏كنندگان و انتخاب‏شوندگان و كيفيت انتخابات را قانون معين خواهد كرد.
اصل 63-
دوره نمايندگى مجلس شوراى اسلامى چهار سال است. انتخابات هر دوره بايد پيش از پايان دوره قبل برگزار شود به طورى كه كشور در هيچ زمان بدون مجلس نباشد.
                        متن كامل قانون اساسى، ص: 13
اصل 64-
عده نمايندگان مجلس شوراى اسلامى دويست و هفتاد نفر است و از تاريخ همه‏پرسى سال يكهزار و سيصد و شصت و هشت هجرى شمسى پس از هر ده سال، با در نظر گرفتن عوامل انسانى، سياسى، جغرافيايى و نظاير آنها حداكثر بيست نفر نماينده مى‏تواند اضافه شود. زرتشتيان و كليميان هر كدام يك نماينده و مسيحيان آشورى و كلدانى مجموعا يك نمايند و مسيحيان ارمنى جنوب و شمال هر كدام يك نماينده انتخاب مى‏كنند. محدوده حوزه‏هاى انتخابيه و تعداد نمايندگان را قانون معين مى‏كند.
اصل 65-
پس از برگزارى انتخابات، جلسات مجلس شوراى اسلامى با حضور دو سوم مجموع نمايندگان رسميت مى‏يابد و تصويب طرحها و لوايح طبق آيين‏نامه مصوب داخلى انجام مى‏گيرد مگر در مواردى كه در قانون اساسى نصاب خاصى تعيين شده باشد. براى تصويب آيين‏نامه داخلى موافقت دو سوم حاضران لازم است.
اصل 66-
ترتيب انتخاب رييس و هيأت رييسه مجلس و تعداد كميسيونها و دوره تصدى آنها و امور مربوط به مذاكرات و انتظامات مجلس به وسيله آيين‏نامه داخلى مجلس معين مى‏گردد.
اصل 67-
سوگند نمايندگان مجلس‏
نمايندگان بايد در نخستين جلسه مجلس به ترتيب زير سوگند ياد كنند و متن قسم‏نامه را امضاء نمايند.
                        بسم‏الله الرحمن الرحيم‏

" من در برابر قرآن مجيد، به خداى قادر متعال سوگند ياد مى‏كنم و با تكيه بر شرف انسانى خويش تعهد مى‏نمايم كه پاسدار حريم اسلام و نگاهبان دستاوردهاى انقلاب اسلامى ملت ايران و مبانى جمهورى اسلامى باشم، وديعه‏اى را كه ملت به ما سپرده به عنوا ن امينى عادل پاسدارى كنم و در انجام وظايف وكالت، امانت و تقوى را رعايت نمايم و همواره به استقلال و اعتلاى كشور و حفظ حقوق ملت و خدمت به مردم پايبند باشم، از قانون اساسى دفاع كنم و در گفته‏ها و نوشته‏ها و اظهارنظرها، استقلال كشور و آزادى مردم و تأمين مصالح آنها را مد نظر داشته باشم."
نمايندگان اقليتهاى دينى اين سوگند را با ذكر كتاب آسمانى خود ياد خواهند كرد.
نمايندگانى كه در جلسه نخست شركت ندارند بايد در اولين جلسه‏اى كه حضور پيدا مى‏كنند مراسم سوگند را به جاى آوردند.
اصل 68-
در زمان جنگ و اشغال نظامى كشور به پيشنهاد رييس جمهور و تصويب سه چهارم مجموع نمايندگان و تأييد شوراى نگهبان از انتخابات نقاط اشغال شده يا تمامى مملكت براى مدت معينى متوقف مى‏شود و در صورت عدم تشكيل مجلس جديد، مجلس سابق همچنان به كار خود ادامه خواهد داد.
اصل 69-
انتشار مذاكرات مجلس از راديو و روزنامه رسمى‏
مذاكرات مجلس شوراى ملى بايد علنى باشد و گزارش كامل آن از طريق راديو و روزنامه رسمى براى اطلاع عموم منتشر شود. در شرايط اضطرارى، در صورتى كه رعايت امنيت كشور ايجاب كند، به تقاضاى رييس جمهور يا يكى از وزراء يا ده نفر از نمايندگان، جلسه غير علنى تشكيل مى‏شود. مصوبات جلسه غير علنى در صورتى معتبر است كه با حضور شوراى نگهبان به تصويب سه چهارم مجموع نمايندگان برسد. گزارش و مصوبات اين جلسات بايد پس از بر طرف شدن شرايط اضطرارى براى اطلاع عموم منتشر گردد.
اصل 70-
رييس جمهور و معاونان او و وزيران به اجتماع يا با انفراد حق شركت در جلسات علنى مجلس را دارند و مى‏توانند مشاوران خود را همراه داشته باشند و در صورتى كه نمايندگان لازم بدانند، وزراء مكلف به حضورند و هر گاه تقاضا كنند مطالبشان استماع مى‏شود.
اصل 71-
مجلس شوراى اسلامى در عموم مسايل د ر حدود مقرر در قانون اساسى مى‏تواند قانون وضع كند.
اصل 72-
مجلس شوراى اسلامى نمى‏تواند قوانينى وضع كند كه با اصول و احكام مذهب رسمى كشور يا قانون اساسى مغايرت داشته باشد. تشخيص اين امر به ترتيبى كه در اصل نود و ششم آمده بر عهده شوراى نگهبان است.
اصل 73-
شرح و تفسير قوانين عادى در صلاحيت مجلس شوراى اسلامى است. مفاد اين اصل مانع از تفسيرى كه دادستان، در مقام تميز حق، از قوانين مى‏كنند نيست.
اصل 74-
لوايح قانونى پس از تصويب هيأت وزيران به مجلس تقديم مى‏شود و طرحهاى قانونى به پيشنهاد حداقل پانزده نفر از نمايندگان، در مجلس شوراى اسلامى قابل طرح است.
اصل 75-
طرح‏هاى قانونى و پيشنهادها و اصلاحاتى كه نمايندگان در خصوص لوايح قانونى عنوان مى‏كنند و به تقليل درآمد عمومى يا افزايش هزينه عمومى مى‏انجامد، در صورتى قابل طرح در مجلس است كه در آن طريق جبران كاهش درآمد يا تأمين هزينه جديد نيز معلوم شده باشد.
اصل 76-
مجلس شوراى اسلامى حق تحقيق و تفحص در تمام امور كشور را دارد.
اصل 77-
عهدنامه‏ها، مقاوله‏نامه‏ها، قراردادها و موافقت‏نامه‏هاى بين‏المللى بايد به تصويب مجلس شوراى اسلامى برسد.
اصل 78-
هر گونه تغيير در خطوط مرزى ممنوع است مگر اصلاحات جزيى با رعايت مصالح كشور، به شرط اين كه يك طرفه نباشد و به استقال و تماميت ارضى كشور لطمه نزدن و به تصويب چهار پنجم مجموع نمايندگان مجلس شوراى اسلامى برسد.
اصل 79-
برقرارى حكومت نظامى ممنوع است. در حالت جنگٌ و شرايط اضطرارى نظير آن، دولت حق دارد با تصويب مجلس شوراى اسلامى موقتا محدوديتهاى ضرورى را برقرار نمايد، ولى مدت آن به هر حال نمى‏تواند بيش از سى روز باشد و در صورتى كه ضرورت همينان باقى باشد دولت موظف است مجددا از مجلس كسب مجوز كند.
اصل 80-
گرفتن و دادن وام يا كمكهاى بدون عوض داخلى و خارجى از طرف دولت بايد با تصويب مجلس شوراى اسلامى باشد.
اصل 81-
دادن امتياز تشكيل شركتها و موُسسات در امور تجارتى و صنعتى و كشاورزى و معادن و خدمات به خارجيان مطلقا ممنوع است.
اصل 82-
استخدام كارشناسان خارجى از طرف دولت ممنوع است مگر در موارد ضرورت با تصويب مجلس شوراى اسلامى.
اصل 83-
بناها و اموالى دولتى كه از نفايش ملى باشد قابل انتقال به غير نيست مگر با تصويب مجلس شوراى اسلامى آن هم در صورتى كه از نفايش منحصر به فرد نباشد.
اصل 84-
هر نماينده در بابر تمام ملت مسئول است و حق دارد در همه مسايل داخلى و خارجى كشور اظهار نظر نمايد.
اصل 85-
سمت نمايندگى قائم به شخص است و قابل واگذارى به ديگرى نيست. مجلس نمى‏تواند اختيار قانونگذارى را به شخص يا هيأتى واگذار كند ولى در موارد ضرورى مى‏تواند اختيار وضع بعضى از قوانين را با رعايت اصل هفتاد و دوم به كميسيون‏هاى داخلى‏
                        متن كامل قانون اساسى، ص: 14
خود تفويض كند، در اين صورت اين قوانين در مدتى كه مجلس تعيين مى‏نمايد به صورت آزمايشى اجرا مى‏شود و تصويب نهايى آنها با مجلس خواهد بود. همينين مجلس شوراى اسلامى مى‏تواند تصويب دائمى اساسنامه سازمانها، شركتها، موُسسات دولتى يا وابسته به دولت را با رعايت اصل هفتاد و دوم به كميسيونهاى ذيربط واگذار كند و يا اجازه تصويب آنها را به دولت بدهد. در اين صورت مصوبات دولت نبايد با اصول و احكام مذهب رسمى كشور و يا قانون اساسى مغايرت داشته باشد، تشخيص اين امر به ترتيب مذكور در اصل نود و ششم با شوراى نگهبان است. علاوه بر اين، مصوبات دولت نبايد مخالفت قوانين و مقررات عمومى كشور باشد و به منظور بررسى و اعلام عدم مغايرت آنها با قوانين مزبور بايد ضمن ابلاغ براى اجرا به اطلاع رييس مجلس شوراى اسلامى برسد.
اصل 86-
نمايندگان مجلس در مقام ايفاى وظايف نمايندگى در اظهار نظر و رأى خود كاملًا آزادند و نمى‏توان آنها را به سبب نظراتى كه در مجلس اظهار كرده‏اند يا آرايى كه در مقام ايفاى وظايف نمايندگى خود داده‏اند تعقيب يا توقيف كرد.
اصل 87-
رييس جمهور براى هيأت وزيران پس از تشكيل و پيش از هر اقدام ديگر بايد از مجلس رأى اعتماد بگيرد. در دوران تصدى نيز در مورد مسايل مهم و مورد اختلاف مى‏تواند از مجلس براى هيأت وزيران تقاضاى رأى اعتماد كند.
اصل 88-
در هر مورد كه حداقل يك چهارم كل نمايندگان مجلس شوراى اسلامى از رييس جمهور و يا هر يك از نمايندگان از وزير مسيول، درباره يكى از وظايف آنان سوال كنند، رييس جمهور يا وزير موظف است در مجلس حاضر شود و به سوال جواب دهد و اين جواب نبايد در مورد رييس جمهور بيش از يك ماه و در مورد وزير بيش از ده روز به تأخير افتاد مگر با عذر موجه به تشخيص مجلس شوراى اسلامى.
اصل 89-
استيضاح وزيران و رييس جمهور
نمايندگان مجلس شوراى اسلامى مى‏توانند در مواردى كه لازم مى‏دانند هيأت وزيران يا هر يك از وزراء را استيضاح كنند، استيضاح وقتى قابل طرح در مجلس است كه با امضاى حداقل ده نفر از نمايندگان به مجلس تقديم شود. هيأت وزيران يا وزير مورد استيضاح بايد ظرف مدت ده روز پس از طرح آن در مجلس حاضر شدو و به آن پاسخ گويد و از مجلس رأى اعتماد بخواهد. در صورت عدم حضور هيأت وزيران يا وزير براى پاسخ، نمايندگان مزبور درباره استيضاح خود توضيحات لازم را مى‏دهند و در صورتى كه مجلس مقتضى بداند اعلام رأى عدم اعتماد خواهد كرد. اگر مجلس رأى اعتماد نداد هيأت وزيران يا وزيران يا وزير مورد استيضاح عزل مى‏شود. در هر دو صورت وزراى مورد استيضاح نمى‏توانند در هيأت وزيرانى كه بلافاصله بعد از آن تشكيل مى‏شود عضويت پيدا كنند.
در صورتى كه حداقل يك سوم از نمايندگان مجلس شوراى اسلامى رييس جمهور را در مقام اجراى وظايف مديريت قوه مجريه و اداره امور اجرايى كشور مورد استيضاح قرار دهند، رييس جمهور بايد ظرف مدت يك ماه پس از طرح آن در مجلس حاضر شود و در خصوص مسايل مطرح شده توضيحات كافى بدهد. در صورتى كه پس از بيانات نمايندگان مخالف و موافق و پاسخ رييس جمهور، اكثريت دو سوم كل نمايندگان به عدم كفايت رييس جمهور رأى دادند مراتب جهت اجراى بند ده اصل يكصد و دهم به اطلاع مقام رهبرى مى‏رسد.
اصل 90-
هر كس شكايتى از طرز كار مجلس يا قوه مجريه يا قوه قضاييه داشته باشد، مى‏تواند شكايت خود را كتبا به مجلس شوراى اسلامى عرضه كند. مجلس موظف است به اين شكايات رسيدگى كند و پاسخ كافى دهد و در مواردى كه شكايت به قوه مجريه و يا قوه قضاييه مربوط است رسيدگى و پاسخ كافى از آنها بخواهد و در مدت متناسب نتيجه را اعلام نمايد و در موردى كه مربوط به عموم باشد به اطلاع عامه برساند. ا
اصل 91-
شوراى نگهبان‏
به منظور پاسدارى از احكام اسلام و قانون اساسى از نظر عدم مغايرت مصوبات، مجلس شوراى اسلامى با آنها، شورايى به نام شوراى نگهبان با تركيب زير تشكيل مى‏شود.
شش نفر از فقهاى عادل و آگاه به مقتضيات زمان و مسايل روز. انتخاب اين عده با مقام رهبرى است.
شش نفر حقوقدان، در رشته‏هاى مختلف حقوقى، از ميان حقوقدانان مسلمانى كه به وسيله رييس قوه قضاييه به مجلس شوراى اسلامى معرف مى‏شوند و با رأى مجلس انتخاب مى‏گردند.
اصل 92-
اعضاى شوراى نگهبان براى مدت شش سال انتخاب مى‏شوند ولى در نخستين دوره پس از گذشتن سه سال، نيمى از اعضاى هر گروه به قيد قرعه تغيير مى‏يابند و اعضاى تازه‏اى به جاى آنها انتخاب مى‏شوند.
اصل 93-
مجلس شوراى اسلامى بدون وجود شوراى نگهبان اعتبار قانونى ندارد مگر در مورد تصويب اعتبارنامه نمايندگان و انتخاب شش نفر حقوقدان اعضاى شوراى نگهبان.
اصل 94-
كليه مصوبات مجلس شوراى اسلامى بايد به شوراى نگهبان فرستاده شود. شوراى نگهبان موظف است آن را حداكثر ظرف ده روز از تاريخ وصول از نظر انطباق بر موازين اسلام و قانون اساسى مورد بررسى قرار دهد و ينانيه آن را مغاير ببيند براى تجديد نظر به مجلس بازگرداند. در غير اين صورت مصوبه قابل اجرا است.
اصل 95-
در مواردى كه شوراى نگبهان مدت ده روز را براى رسيدگى و اظهار نظر نهايى كافى نداند، مى‏تواند از مجلس شوراى اسلامى حداكثر براى ده روز ديگر با ذكر دليل خواستار تمديد وقت شود.
اصل 96-
تشخيص عدم مغايرت مصوبات مجلس شوراى اسلامى با احكام اسلام با اكثريت فقهاى شوراى نگهبان و تشخيص عدم تعارض آنها با قانون اساسى بر عهده اكثريت همه اعضاى شوراى نگهبان است.
اصل 97-
اعضاى شوراى نگهبان به منظور تسريع در كار مى‏توانند هنگام مذاكره درباره لايحه يا طرح قانونى در مجلس حاضر شوند و مذاكرات را استماع كنند. اما وقتى طرح يا لايحه‏اى فورى در دستور كار مجلس قرار گيرد، اعضاى شوراى نگهبان بايد در مجلس حاضر شوند و نظر خود را اظهار نمايند.
اصل 98-
تفسير قانون اساسى به عهده شوراى نگهبان است كه با تصويب سه چهارم آنان انجام مى‏شود.
اصل 99-
نظارت شوراى نگهبان‏
شوراى نگهبان نظارت بر انتخابات مجلس خبرگان رهبرى، رياست جمهورى، مجلس شوراى اسلامى و مراجعه به آراء عمومى و همه‏پرسى را بر عهده دارد.
                        متن كامل قانون اساسى، ص: 15
اصل 100-
براى پيشبرد سريع برنامه‏هاى اجتماعى، اقتصادى، عمرانى، بهداشتى، فرهنگى، آموزشى و ساير امور رفاهى از طريق همكارى مردم با توجه به مقتضيات محلى، اداره امور هر روستا، بخش، شهر، شهرستان يا استان با نظارت شورايى به نام شوراى ده، بخش، شهر، شهرستان يا استان صورت مى‏گيرد كه اعضاى آن را مردم همان محل انتخاب مى‏كنند. شرايط انتخاب‏كنندگان و انتخابشوندگان و حدود وظايف و اختيارات و نحوه انتخاب و نظارت شوراهاى مذكور و سلسله مراتب آنها را كه بايد با رعايت اصول وحدت ملى و تماميت ارضى و نظام جمهورى اسلامى و تابعيت حكومت مركزى باشد قانون معين مى‏كند.
اصل 101-
به منظور جلوگيرى از تبعيض و جلب همكارى در تهيه برنامه‏هاى عمرانى و رفاهى استانها و نظارت بر اجراى هماهنگ آنها، شوراى عالى استانها مركب از نمايندگان شوراهاى استانها تشكيل مى‏شود. نحوه تشكيل و وظايف اين شورا را قانون معين مى‏كند.
اصل 102-
شوراى عالى استانها حق دارد در حدود وظايف خود طرحهايى تهيه و مستقيما يا از طريق دولت به مجلس شوراى اسلامى پيشنهاد كند. اين طرحها بايد در مجلس مورد بررسى قرار گيرد.
اصل 103-
استانداران، فرمانداران، بخشداران و ساير مقامات كشورى كه از طرف دولت تعيين مى‏شوند در حدود اختيارات شوراها ملزم به رعايت تصميمات آنها هستند.
اصل 104-
به منظور تأمين قسط اسلامى و همكارى در تهيه برنامه‏ها و ايجاد هماهنگى در پيشرفت امور در واحدهاى توليدى، صنعتى و كشاورزى، شوراهايى مركب از نمايندگان كارگران و دهقانان و ديگر كاركنان و مديران، و در واحدهاى آموزشى، ادارى، خدماتى و مانند اينها شوراهايى مركب از نمايندگان اعضاء اين واحدها تشكيل مى‏شود. چگونگى تشكيل اين شوراها و حدود وظايف و اختيارات آنها را قانون معين مى‏كند.
اصل 105-
تصميمات شوراها نبايد مخالف موازين اسلام و قوانين كشور باشد.
اصل 106-
انحلال شوراها جز در صورت انحراف از وظايف قانونى ممكن نيست. مرجع تشخيص انحراف و ترتيب انحلال شوراها و طرز تشكيل مجدد آنها را قانون معين مى‏كند. شورا در صورت اعتراض به انحلال حق دارد به دادگاه صالح شكايت كند و دادگاه موظف است خارج از نوبت به آن رسيدگى كند.
اصل 107-
خبرگان رهبرى‏
پس از مرجع عاليقدر تقليد و هبر كبير انقلاب جهانى اسلام و بنيانگذار جمهورى اسلامى ايران حضرت آيت‏الله‏العظمى امام خمينى" قدس سره‏الشريف" كه از طرف اكثريت قاطع مردم به مرجعيت و رهبرى شناخته و پذيرفته شدند، تعيين رهبر به عهده خبرگان منتخب مردم است. خبرگان رهبرى درباره همه فقهاء واجد شرايط مذكور در اصول پنجم و يكصد و نهم بررسى و مشورت مى‏كنند هر گاه يكى از آنان را اعلم به احكام و موضوعات فقهى يا مساإل سياسى و اجتماعى يا داراى مقبوليت عامه يا واجد برجستگى خاص در يكى از صفات مذكور در اصل يكصد و نهم تشخيص دهند او را به رهبرى انتخاب مى‏كنند و در غير اين صورت يكى از آنان را به عنوان رهبر انتخاب و معرفى مى‏نمايند. رهبر منتخب خبرگان، ولايت امر و همه مسووليت‏هاى ناشى از آن را بر عهده خواهد داشت. رهبر در برابر قوانين با ساير افراد كشور مساوى است.
اصل 108-
قانون مربوط به تعداد و شرايط خبرگان، كيفيت انتخاب آنها و آيين‏نامه داخلى جلسات آنان براى نخستين دوره بايد به وسيله فقهاء اولين شوراى نگهبان تهيه و با اكثريت آراء آنان تصويب شود و به تصويب نهايى رهبر انقلاب برسد. از آن پس هر گونه تغيير و تجديد نظر در اين قانون و تصويب ساير مقررات مربوط به وظايف خبرگان در صلاحيت خود آنان است.
اصل 109-
شرايط و صفات رهبر
صلاحيت علمى لازم براى افتاء در ابواب مختلف فقه.
عدالت و تقواى لازم براى رهبرى امت اسلام.
بينش صحيح سياسى و اجتماعى، تدبير، شجاعت، مديريت و قدرت كافى براى رهبرى.
در صورت تعدد واجدين شرايط فوق، شخصى كه داراى بينش فقهى و سياسى قوى‏تر باشد مقدم است.
اصل 110-
وظايف و اختيرات رهبر
تعيين سياستها كلى نظام جمهورى اسلامى ايران پس از مشورت با مجمع تشخيص مصلحت نظام.
نظارت بر حسن اجراى سياستهاى كلى نظام.
فرمان همه‏پرسى.
فرماندهى كل نيروهاى مسلح.
اعلام جنگ و صلح و بسيج نيروهاى.
نصب و عزل و قبول استعفاى:
فقه‏هاى شوراى نگهبان.
عاليترين مقام قوه قضاييه.
رييس سازمان صدا و سيماى جمهورى اسلامى ايران.
ريييس ستاد مشترك.
فرمانده كل سپاه پاسداران انقلاب اسلامى.
فرماندهان عالى نيروهاى نظامى و انتظامى.
حل اختلاف و تنظيم روابط قواى سه گانه.
حل معضلات نظام كه از طرق عادى قابل حل نيست، از طريق مجمع تشخيص مصلحت نظام.
امضاء حكم رياست جمهورى پس از انتخاب مردم صلاحيت داوطلبان رياست جمهورى از جهت دارا بودن شرايطى كه در اين قانون مى‏آيد، بايد قبل از انتخابات به تأييد شوراى نگهبان و در دوره اول به تأييد رهبرى برسد.
عزل رييس جمهور با در نظر گرفتن مصالح كشور پس از حكم ديوان عالى كشور به تخلف وى از وظايف قانونى، يا رأى مجلس شوراى اسلامى به عدم كفايت وى بر اساس اصل هشتاد و نهم.
                        متن كامل قانون اساسى، ص: 16
عفو يا تخفيف مجازات محكوميت در حدود موازين اسلامى پس از پيشنهاد رييس قوه قضاييه.
رهبر مى‏تواند بعضى از وظايف و اختيارات خود را به شخص ديگرى تفويض كند.
اصل 111-
بركنارى رهبر
هر گاه رهبر از انجام وظايف قانونى خود ناتوان شود. يا فاقد يكى از شرايط مذكور در اصول پنجم و يكصد و نهم گردد، يا معلوم شود از آغاز فاقد بعضى از شرايط بوده است، از مقام خود بر كنار خواهد شد. تشخيص اين امر به عهده خبرگان مذكور در اصل يكصد و هشتم است. در صورت فوت يا كناره‏گيرى يا عزل رهبر، خبرگان موظفند، در اسرع وقت نسبت به تعيين و معرفى رهبر جديد اقدام نمايند. تا هنگام معرفى رهبر، شورايى مركب از رييس جمهور، رييس قوه قضاييه و يكى از فقهاى شوراى نگهبان انتخاب مجمع تشخيص مصلحت نظام، همه وظايف رهبرى را به طور موقت به عهده مى‏گيرد و چنانچه در اين مدت يكى از آنان به هر دليل نتواند انجام وظيفه نمايد، فرد درگير به انتخاب مجمع، با حفظ اكثريت فقهاء، در شورا به جاى وى منصوب مى‏گردد. اين شورا در خصوص وظايف بندهاى 1 و 3 و 5 و 10 و قسمت‏هاى (د) و (ه) و (و) بند 6 اصل يكصد و دهم، پس از تصويب سه چهارم اعضاء مجمع تشخيص مصلحت نظام اقدام مى‏كند. هر گاه رهبر بر اثر بيمارى يا حداكثر ديگرى موقتا از انجام وظايف رهبرى ناتوان شود، در اين مدت شوراى مذكور در اين اصل وظايف او را عهده‏دار خواهد بود.
اصل 112-
مجمع تشخيص مصلحت نظام‏
مجمع تشخيص مصلحت نظام براى تشخيص مصلحت نظام براى تشخيص مصحلت در مواردى كه مصوبه مجلس شوراى اسلامى را شوراى نگهبان خلاف موازين شرع و يا قانون اساسى بداند و مجلس با در نظر گرفتن مصلحت نظام نظر شوراى نگهبان را تأمين نكند و مشاوره در امورى كه رهبرى به آنان ارجاع مى‏دهد و ساير وظايفى كه در اين قانون ذكر شده است به دستور رهبرى تشكيل مى‏شود. اعضاء ثابت و متغير اين مجمع را مقام رهبرى تعيين مى‏نمايد. مقررات مربوط به مجمع توسط خود اعضاء تهيه و تصويب و به تأييد مقام رهبرى خواهد رسيد.
اصل 113-
پس از مقام رهبرى رييس جمهور عاليترين مقام رسمى كشور است و مسووليت اجراى قانون اساسى و رياست قوه مجريه را جز در امورى كه مستقيما به رهبرى مربوط مى‏شود، بر عهده دارد.
                        متن كامل قانون اساسى، ص: 17
اصل 114-
رييس جمهور
رييس جمهور براى مدت چهار سال با رأى مستقيم مردم انتخاب مى‏شود و انتخاب مجدد او به صورت متوالى تنها براى يك دوره بلامانع است.
اصل 115-
رييس جمهور بايد از ميان رجال مذهبى و سياسى كه واجد شرايط زير باشند انتخاب گردد:
ايرانى‏الاصل، تابع ايران، مدير و مدبر، داراى حسن سابقه و امانت و تقوى، مومن و معتقد به مبانى جمهورى اسلامى ايران و مذهب رسمى كشور.
اصل 116-
نامزدهاى رياست جمهورى بايد قبل از شروع انتخابات آمادگى خود را رسما اعلام كنند. نحوه برگزارى انتخاب رييس جمهورى را قانون معين مى‏كند.
اصل 117-
رييس جمهور با اكثريت مطلق آراء شركت‏كنندگان انتخاب مى‏شود، ولى هر گاه در دوره نخست هيچ‏يك از نامزدها چنين اكثريتى بدست نياورد، روز جمعه هفته بعد براى بار دوم رأى گرفته مى‏شود. در دور دوم تنها دو نفر از نامزدها كه در دور نخست آراء بيشترى داشته‏اند شركت مى‏كنند، ولى اگر بعضى از نامزدهاى دارنده آراء بيشتر، از شركت در انتخابات منصرف شوند، از ميان بقيه، دو نفر كه در دور نخست بيش از ديگران رأى داشته‏اند براى انتخاب مجدد معرف مى‏شوند.
اصل 118-
مسووليت نظارت بر انتخابات رياست جمهورى طبق اصل نود و نهم بر عهده شوراى نگهبان است ولى قبل از تشكيل نخستين شوراى نگهبان بر عهده انجمن نظارتى است كه قانون تعيين مى‏كند.
اصل 119-
انتخاب رييس جمهور جديد بايد حداقل يك ماه پيش از پايان دوره رياست جمهورى قبلى انجام شده باشد و در فاصله انتخاب رييس جمهور جديد و پايان دوره رياست جمهورى سابق، رييس جمهور پيشين وظايف رييس جمهورى را انجام مى‏دهد.
اصل 120-
هر گاه در فاصله ده روز پيش از رأى‏گيرى يكى از نامزدهايى كه صلاحيت او طبق اين قانون احراز شده فوت كند، انتخابات به مدت دو هفته به تأخير مى‏افتد. اگر در فاصله دور نخست و دور دوم نيز يكى از دو نفر حائز اكثريت دور نخست فوت كند، انتخابات براى دو هفته تمديد مى‏شود.
اصل 121-
سوگند رييس جمهور
رييس جمهور در مجلس شوراى اسلامى در جلسه‏اى كه با حضور رييس قوه قضاييه و اعضاى شوراى نگهبان تشكيل مى‏شود به ترتيب زير سوگند ياد مى‏كند و سوگندنامه را امضاء مى‏نمايد.
                        بسم‏الله الرحمن الرحيم‏

" من به عنوان رييس جمهور در پيشگاه قرآن كريم و در برابر ملت ايران به خداوند قادر متعال سوگند ياد مى‏كنم كه پاسدار مذهب رسمى و نظام جمهورى اسلامى و قانون اساسى كشور باشم و همه استعداد و صلاحيت خويش را در راه ايفاى مسووليتهايى كه بر عهده گرفته‏ام به كار گيرم و خود را وقف خدمت به مردم و اعتلاى كشور، ترويج دين و اخلاق، پشتيبانى از حق و گسترش عدالت سازم و از هر گونه خودكامگى بپرهيزم و از آزادى و حرمت اشخاص و حقوقى كه قانون اساسى براى ملت شناخته است حمايت كنم. در حراست از مرزها و استقلال سياسى و اقتصادى و فرهنگى كشور از هيچ اقدامى دريغ نورزم و با استعانت از خداوند و پيروى از پيامبر اسلام و اإمه اطهار عليهم‏السلام قدرتى را كه ملت به عنوان امانتى مقدس به من سپرده است همچون امينى پارسا و فداكار نگاهدار باشم و آن را به منتخب ملت پس از خود بسپارم."
اصل 122
رييس جمهور در حدود اختيارات و وظايفى كه به موجب قانون اساسى و يا قوانين عادى به عهده دارد در برابر ملت و رهبر و مجلس شوراى اسلامى مسوول است.
اصل 123-
رييس جمهور موظف است مصوبات مجلس يا نتيجه همه‏پرسى را پس از طى مراحل قانونى و ابلاغ به وى امضاء كند و براى اجرا در اختيار مسيولان بگذارد.
اصل 124-
رييس جمهور مى‏تواند براى انجام وظايف قانونى خود معاونانى داشته باشد.
معاون اول رييس جمهور با موافقت وى اداره هيأت وزيران و مسووليت هماهنگى ساير معاونتها را به عهده خواهد داشت.
اصل 125-
قراردها و توافق‏نامه‏هاى بين‏المللى‏
                        متن كامل قانون اساسى، ص: 18
امضاى عهدنامه‏ها، مقاوله‏نامه‏ها، موافت‏نامه‏ها و قراردادهاى دولت ايران با ساير دولتها و همچنين امضاى پيمان‏هاى مربوط به اتحاديه‏هاى بين‏المللى پس از تصويب مجلس شوراى اسلامى با رييس جمهور يا نماينده قانونى او است.
اصل 126-
رييس جمهور مسووليت امور برنامه و بودجه و امور ادارى و استخدامى كشور را مستقيما بر عهده دارد و مى‏تواند اداره آنها را به عهده ديگرى بگذارد.
اصل 127-
رييس جمهور مى‏تواند در موارد خاص، بر حسب ضرورت با تصويب هيأت وزيران نماينده، يا نمايندگان ويؤه با اختيارات مشخص تعيين نمايد. در اين موارد تصميمات نماينده يا نمايندگان مذكور در حكم تصميمات رييس جمهور و هيأت وزيران خواهد بود.
اصل 128-
سفيران به پينشهاد وزير امور خارجه و تصويب رييس جمهور تعيين مى‏شوند. رييس جمهور استوارنامه سفيران را امضاء مى‏كند و استوارنامه سفيران كشورهاى ديگر را مى‏پذيرد.
اصل 129-
اعطاى نشانهاى دولتى با رييس جمهور است.
اصل 130-
استعفاى رييس جمهور
رييس جمهور استعفاى خود را به رهبر تقديم مى‏كند و تا زمانى كه استعفاى او پذيرفته نشده است به انجام وظايف خود ادامه مى‏دهد.
اصل 131-
در صورت فوت، عزل، استعفاء، غيبت يا بيمارى بيش از دو ماه رييس جمهور و يا در موردى كه مدت رياست جمهورى پايان يافته و رييس جمهور جديد بر اثر موانعى هنوز انتخاب نشده و يا امور ديگرى از اين قبيل، معاون اول رييس جمهور يا موافقت رهبرى اختيارات و مسووليتهاى وى را بر عهده مى‏گيرد و شورايى متشكل از رييس مجلس و رييس قوه قضاييه و معاون اول رييس جمهور موظف است ترتيبى دهد كه حداكثر ظرف مدت پنجاه روز رييس جمهور جديد انتخاب شود، در صورت فوت معاون اول و يا امور ديگرى كه مانع انجام وظايف وى گردد و نيز در صورتى كه رييس جمهور معاون اول نداشته باشد مقام رهبرى فرد ديگرى را به جاى او منصوب مى‏كند.
اصل 132-
در مدتى كه اختيارات و مسووليتهاى رييس جمهور بر عهده معاون اول يا فرد ديگرى است كه به موجب اصل يكصد و سى و يكم منصوب مى‏گردد، وزراء را نمى‏توان استيضاح كرد يا به آنان رأى عدم اعتماد داد و نيز نمى‏توان براى تجديد نظر در قانون اساسى و يا امر همه‏پرسى اقدام نمود.
اصل 133-
وزراء توسط رييس جمهور تعيين و براى رفتن رأى اعتماد به مجلس معرفى مى‏شوند با تغيير مجلس، گرفتن رأى اعتماد جديد براى وزراء لازم نيست. تعداد وزيران و حدود اختيارات هر يك از آنان را قانون معين مى‏كند.
اصل 134-
رياست هيأت وزيران با رييس جمهور است كه بر كار وزيران نظارت دارد و با اتخاذ تدابير لازم به هماهنگ ساختن تصميم‏هاى وزيران و هيأت دولت مى‏پردازد و با همكارى وزيران، برنامه و خطمشى دولت را تعيين و قوانين را اجرا مى‏كند. در موارد اختلاف نظر و يا تداخل در وظايف قانونى دستگاه‏هاى دولتى در صورتى كه نياز به تفسير يا تغيير قانون نداشته باشد، تصميم هيأت وزيران كه به پيشنهاد رييس جمهور اتخاذ مى‏شود لازم‏الاجرا است. رييس جمهور در برابر مجلس مسيول اقدامات هيأت وزيران است.
اصل 135-
وزراء تا زمانى كه عزل نشده‏اند و يا بر اثر استيضاح يا درخواست رأى اعتماد، مجلس به آنها رأى عدم اعتماد نداده است در سمت خود باقى مى‏مانند. استعفاى هيأت وزيران يا هر يك از آنان به رييس جمهور تسليم مى‏شود و هيأت وزيران تا تعيين دولت جديد به وظايف خود ادامه خواهند داد. رييس جمهور مى‏تواند براى وزارتخانه‏هايى كه وزير ندارند حداكثر براى مدت سه ماه سرپرست تعيين نمايد.
اصل 136-
رييس جمهور مى‏تواند وزراء را عزل كند و در اين صورت بايد براى وزير يا وزيران جديد از مجلس رأى اعتماد بگيرد، و در صورتى كه پس از ابراز اعتماد مجلس به دولت نيمى از هيأت وزيران تغيير نمايد بايد مجددا از مجلس شوراى اسلامى براى هيأت وزيران تقاضاى رأى اعتماد كند.
اصل 137-
هر يك از وزيران مسيول وظايف خاص خويش در باربر رييس جمهور و مجلس است و در امورى كه به تصويب هيأت وزيران مى‏رسد مسيول اعمال ديگران نيز هست.
اصل 138-
علاوه بر مواردى كه هيأت وزيران يا وزيرى مأمور تدوين آيين‏نامه‏هاى اجرايى قوانين مى‏شود، هيأت وزيران حق دارد براى انجام وظايف ادارى و تأمين اجراى قوانين و تنظيم سازمانهاى ادارى به وضع تصويب‏نامه و آيين‏نامه بپردازد. هر يك از وزيران نيز در حدود وظايف خويش و مصوبات هيأت وزيران حق وضع آيين‏نامه و صدور بخشنامه را دارد ولى مفاد اين مقررات نبايد با متن و روح قوانين مخالف باشد.
دولت مى‏تواند تصويب برخى از امور مربوط به وظايف خود را به كميسيونهاى مشتكل از چند وزير واگذار نمايد. مصوبات اين كميسيونها در محدوده قوانين پس از تأييد رييس جمهور لازم‏الاجرا است.
تصويب‏نامه‏ها و آيين‏نامه‏هاى دولت و مصوبات كميسيونهاى مذكور در اين اصل، ضمن ابلاغ براى اجرا به اطلاع رييس مجلس شوراى اسلامى مى‏رسد تا در صورتى كه آنها را بر خلاف قوانين بيابد با ذكر دليل براى تجديد نظر به هيأت وزيران بفرستند.
اصل 139-
اصلح دعاوى راجع به اموال عمومى و دولتى يا ارجاع آن به داورى در هر مورد، موكول به تصويب هيأت وزيران است و بايد به اطلاع مجلس برسد. در مواردى كه طرف دعوى خارجى باشد و در موارد مهم داخلى بايد به تصويب مجلس نيز برسد. موارد مهم را قانون تعيين مى‏كند.
اصل 140-
رسيدگى به اتهام رييس جمهور و معاونان او و وزيران در مورد جراإم عادى با اطلاع مجلس شوراى اسلامى در دادگاه‏هاى عمومى دادگسترى انجام مى‏شود.
اصل 141-
رييس جمهور، معاونان رييس جمهور، وزيران و كارمندان دولت نمى‏توانند بيش از يك شغل دولتى داشته باشند و داشتن هر نوع شغل ديگر در موسساتى كه تمام يا قسمتى از سرمايه آن متعلق به دولت يا موسسات عمومى است و نمايندگى مجلس شوراى اسلامى و وكالت دادگسترى و مشاوره حقوقى و نيز رياست و مديريت عامل يا عضويت در هيأت مديره انواع مختلف شركتهاى خصوصى، جز شركتهاى تعاونى ادارات و موسسات براى آنان ممنوع است. سمتهاى آموزشى در دانشگاه‏ها و موسسات تحقيقاتى از اين، حكم مستثنى است.
اصل 142-
دارايى رهبر، رييس جمهور، معاونان رييس جمهور، وزيران و همسر و فرزندان آنان قبل و بعد از خدمت، توسط رييس قوه قضاييه رسيدگى مى‏شود كه بر خلاف حق، افزايش نيافته باشد.
اصل 143-
ارتش جمهورى اسلامى ايران پاسدارى از استقلال و تماميت ارضى و نظام جمهورى اسلامى كشور را بر عهده دارد.
                        متن كامل قانون اساسى، ص: 19
اصل 144-
ارتش جمهورى اسلامى ايران بايد ارتشى اسلامى باشد كه ارتشى مكتبى و مردمى است و بايد افرادى شايسته را به خدمت بپذير كه به اهداف انقلاب اسلامى مومن و در راه تحقق آن فداكار باشند.
اصل 145-
هيچ فرد خارجى به عضويت در ارتش و نيروهاى انتظامى كشور پذيرفته نمى‏شود.
اصل 146-
استقرار هر گونه پايگاه نظامى خارجى در كشور هر چند به عنوان استفاده‏هاى صلح‏آميز باشد ممنوع است.
اصل 147-
دولت بايد در زمان صلح از افراد و تجهيزات فنى ارتش در كارهاى امدادى، آموزشى، توليدى، و جهاد سازندگى، با رعايت كامل موازين عدل اسلامى استفاده كند در حدى كه به آمادگى رزمى آسيبى وارد نيايد.
اصل 148-
هر نوع بهره‏بردارى شخصى از وساإل و امكانات ارتش و استفاده شخصى از افراد آنها به صورت گماشته، راننده شخصى و نظاير اينها ممنوع است.
اصل 149-
ترفيع درجه نظاميان و سلب آن به موجب قانون است.
اصل 150-
سپاه پاسداران انقلاب اسلامى كه در نخستين روزهاى پيروزى اين انقلاب تشكيل شد، براى ادامه نقش خود در نگهبانى از انقلاب و دستاوردهاى آن پابرجا مى‏ماند. حدود وظايف و قلمرو مسووليت اين سپاه در رابطه با وظايف و قلمرو مسووليت نيروهاى مسلح ديگر با تأكيد بر همكارى و هماهنگى برادرانه ميان آنها به وسيله قانون تعيين مى‏شود.
اصل 151-
به حكم آيه كريميه" واعدوالهم مااستطعتم من قوه و من رباطالخيل ترهبون به عدوالله و عدوكم و آخرين من دونهم لاتعلمونهم‏الله يعلمهم" دولت موظف است براى همه افراد كشور برنامه و امكانات آموزش نظامى را بر طبق موازين اسلامى فراهم نمايد، به طورى كه همه افراد همواره توانايى دفاع مسلحانه از كشور و نظام جمهورى اسلامى ايران را داشته باشند، ولى داشتن اسلحه بايد با اجازه مقامات رسمى باشد.
اصل 152-
سياست خارجى جمهورى اسلامى ايران بر اساس نفى هر گونه سلطه‏جويى و سلطه‏پذيرى، حفظ استقلال همه جانبه و تماميت ارضى كشور، دفاع از حقوق همه مسلمانان و عدم تعهد در برابر قدرت‏هاى سلطه‏گر و روابط صلح‏آميز متقابل با دول غير محارب استوار است.
اصل 153-
هر گونه قرارداد كه موجب سلطه بيگانه بر منابع طبيعى و اقتصادى، فرهنگ، ارتش و ديگر شيون كشور گردد ممنوع است.
اصل 154-
جمهورى اسلامى ايران سعادت انسان در كل جامعه بشرى را آرمان خود مى‏داند و استقلال و آزادى و حكومت حق و عدل را حق همه مردم جهان مى‏شناسد. بنا بر اين در عين خوددارى كامل از هر گونه دخالت در امور داخلى ملتهاى ديگر، از مبارزه حق‏طلبانه مستضعفين در برابر مستكبرين در هر نقطه از جهان حمايت مى‏كند.
اصل 155-
دولت جمهورى اسلامى ايران مى‏تواند به كسانى كه پناهندگى سياسى بخواهند پناه دهد مگر اين كه بر طبق قوانين ايران خاإن و تبهكار شناخته شوند.
اصل 156-
وظايف قوه قضاييه‏
قوه قضاييه قوه‏اى است مستقل كه پشتيبان حقوق فردى و اجتماعى و مسيول تحقق بخشند به عدالت و عهده‏دار وظايف زير است: 1- رسيدگى و صدور حكم در مورد تظلمات، تعديات، شكايات، حل و فصل دعاوى و رفع خصومات و اخذ تصميم و اقدام لازم در آن قسمت از امور حسبيه، كه قانون معين مى‏كند. 2- احياى حقوق عامه و گسترش عدل و آزاديهاى مشروع. 3- نظارت بر حسن اجراى قوانين. 4- كشف جرم و تعقيب مجازات و تعزير مجرمين و اجراى حدود و مقررات مدون جزايى اسلام. 5- اقدام مناسب براى پيشگيرى از وقوع جرم و اصلاح مجرمين.
اصل 157-
به منظور انجام مسووليت‏هاى قوه قضاييه در كليه امور قضايى و ادارى و اجرايى قمام رهبرى يك نفر مجتهد عادل و آگاه به امور قضايى و مدير و مدبر را براى مدت پنج سال به عنوان رييس قوه قضاييه تعيين مى‏نمايد كه عاليترين مقام قوه قضاييه است.
اصل 158-
وظايف رييس رييس قوه قضاييه به شرح زير است:
ايجاد تشكيلات لازم در دادگسترى به تناسب مسووليت‏هاى اصل يكصد و پنجاه و ششم.
تهيه لوايح قضايى متناسب با جمهورى اسلامى.
استخدام قضات عادل و شايسته و عزل و نصب آنها و تغيير محل مأموريت و تعيين مشاغل و ترفيع آنان و مانند اينها از امور ادارى، طبق قانون.
اصل 159-
مرجع رسمى تظلمات و شكايات، دادگسترى است. تشكيل دادگاه‏ها و تعيين صلاحيت آنها منوط به حكم قانون است.
اصل 160-
وزير دادگسترى مسووليت كليه مساإل مربوطه به روابط قوه قضاييه با قوه مجريه و قوه مقننه را بر عهده دارد و از ميان كسانى كه رييس قوه قضاييه به رييس جمهور پيشنهاد مى‏كند انتخاب مى‏گردد.
رييس قوه قضاييه مى‏تواند اختيارات تام مالى و ادارى و نيز اختيارات استخدامى غير قضات را به وزير دادگسترى تفويض كند. در اين صورت وزير دادگسترى داراى همان اختيارات و وظايفى خواهد بود كه در قوانين براى وزراء به عنوان عاليترين مقام اجرايى پيش‏بينى مى‏شود.
اصل 161-
ديوان عالى كشور به منظور نظارت بر اجراى صحيح قوانين در محاكم و ايجاد وحدت رويه قضايى و انجام مسووليتهايى كه طبق قانون به آن محول مى‏شود بر اساس ضوابطى كه رييس قوه قضاييه تعيين مى‏كند تشكيل مى‏گردد.
اصل 162-
رييس ديوان عالى كشور و دادستان كل بايد مجتهد عادل و آگاه به امور قضايى باشند و رييس قوه قضاييه با مشورت قضايت ديوان عالى كشور آنها را براى مدت پنج سال به اين سمت منصوب مى‏كند.
اصل 163-
صفات و شرايط قاضى طبق موازين فقهى به وسيله قانون معين مى‏شود.
اصل 164-
قاضى را نمى‏توان از مقامى كه شاغل آن است بدون محاكمه و ثبوت جرم يا تخلفى كه موجب انفصال است به طور موقت يا داإم منفصل كرد يا بدون رضاى او محل خدمت يا سمتش را تغيير داد مگر به اقتضاى مصلحت جامعه با تصميم رييس قوه قضاييه پس از مشورت با رييس ديوان عالى كشور و دادستان كل. نقل و انتقال دوره‏اى قضات بر طبق ضوابط كلى كه قانون تعيين مى‏كند صورت مى‏گيرد.
اصل 165-
محاكمات، علنى انجام مى‏شود و حضور افراد بلامانع است مگر آن كه به تشخيص دادگاه، علنى بودن آن منافى عفت عمومى يانظم عمومى باشد يا در دعاوى خصوصى طرفين دعوا تقاضا كنند كه محاكمه علنى نباشد.
اصل 166-
احكام دادگاه‏ها بايد مستدل و مستند به مواد قانون و اصولى باشد كه بر اساس آن حكم صادر شده است.
                        متن كامل قانون اساسى، ص: 20
اصل 167-
قاضى موظف است كوشش كند حكم هر دعوا را در قوانين مدونه بيابد و اگر نيابد با استناد به منابع معتبر اسلامى يا فتاواى معتبر، حكم قضيه را صادر نمايد و نمى‏تواند به بهانه سكوت يا نقص يا اجمال يا تعارض قوانين مدونه از رسيدگى به دعوا و صدور حكم امتناع ورزد.
اصل 168-
رسيدگى به جراإم سياسى و مطبوعاتى علنى است و با حضور هيأت منصفه در محاكم دادگسترى صورت مى‏گيرد. نحوه انتخاب، شرايط، اختيارات هيأت منصفه و تعريف جرم سياسى را قانون ر اساس موازين اسلامى معين مى‏كند.
اصل 169-
هيچ فعلى يا ترك فعلى به استناد قانونى كه بعد از آن وضع شده است جرم محسوب نمى‏شود.
اصل 170-
قضات دادگاه‏ها مكلفند از اجراى تصويب‏نامه‏ها و آيين‏نامه‏هاى دولتى كه مخالف با قوانين و مقررات اسلامى يا خاجر از حدود اختيارات قوه مجريه است خوددارى كنند و هر كس مى‏تواند ابطال اين گونه مقررات را از ديوان عدالت ادارى تقاضا كند.
اصل 171-
هر گاه در اثر تفسير يا اشتباه قاضى در موضوع يا در حكم يا در تطبيق حكم بر مورد خاص، ضرر مادى يا معنوى متوجه كسى گردد، در صورت تقصر، مقصر طبق موازين اسلامى ضامن است و ر غير اين صورت خسارت به وسيله دولت جبران مى‏شود، و در هر حال از متهم اعاده حيثيت مى‏گردد.
اصل 172-
براى رسيدگى به جراإم مربوط به وظايف خاص نظامى يا انتظامى اعضاء ارتش، ؤاندارمرى، شهربانى و سپاه پاسداران انقلاب اسلامى، محاكم نظامى مطابق قانون تشكيل مى‏گردد، ولى به جراإم عمومى آنان يا جراإمى كه در مقام ضابط دادگسترى مرتكب شوند در محاكم عمومى رسيدگى مى‏شود. دادستانى و دادگاه‏هاى نظامى، بخشى از قوه قضاييه كشور و مشمول اصول مربوط به اين قوه هستند.
اصل 173-
به منظور رسيدگى به شكايات، تظلمات و اعتراضات مردم نسبت به مأمورين يا واحدها با آيين‏نامه‏هاى دولتى و احقاق حقوق آنها، ديوانى به نام" ديوان عدالت ادارى" زير نظر رييس قوه قضاييه تأسيس مى‏گردد. حدود اختيارات و نحوه عمل اين ديوان را قانون تعيين مى‏كند.
اصل 174-
بر اساس حق نظارت قوه قضاييه نسبت به حسن جريان امور و اجراى صحيح قوانين در دستگاه‏هاى ادارى سازمانى به نام" سازمان بازرسى كل كشور" زير نظر رييس قوه قضاييه تشكيل مى‏گردد. حدود اختيارات و وظايف اين سازمان را قانون تعيين مى‏كند.
اصل 175-
در صدا و سيماى جمهورى اسلامى ايران، آزادى بيان و نشر افكار با رعايت موازين اسلامى و مصالح كشور بايد تأمين گردد. نصب و عزل رييس سازمان صدا و سيماى جمهورى اسلامى ايران با مقام رهبرى است و شورايى مركب از نمايندگان رييس جمهور و رييس قوه قضاييه و مجلس شوراى اسلامى (هر كدام دو نفر) نظارت بر اين سازمان خواهند داشت. خط مشى و ترتيب اداره سازمان و نظارت بر آن را قانون معين مى‏كند.
اصل 176-
وظايف شوراى عالى امنيت ملى‏
به منظور تأمين منافع ملى و پاسدارى از انقلاب اسلامى و تماميت ارضى و حاكميت ملى" شوراى عالى امنيت ملى" به رياست رييس جمهور، با وظايف زير تشكيل مى‏گرد.
تعيين سياستهاى دفاعى- امنيتى كشور در محدوده سياستهاى كلى تعيين شده از طرف مقام رهبرى.
هماهنگ نمودن فعاليت‏هاى سياسى، اطلاعاتى، اجتماعى، فرهنگى و اقتصادى در ارتباط با تدابير كلى دفاعى- امنيتى.
بهره‏گيرى از امكانات مادى و معنوى كشور براى مقابله با تهديدهاى داخلى و خارجى.
اعضاى شورا عبارتند از:
روساى قواى سه گانه‏
رييس ستاد فرماندهى كل نيروهاى مسلح‏
مسوول امور برنامه و بودجه‏
دو نماينده به انتخاب مقام رهبرى‏
وزراى امور خارجه، كشور، اطلاعات‏
حسب مورد وزير مربوط و عاليترين مقام ارتش و سپاه‏
شوراى عالى امنيت ملى به تناسب وظايف خود شوراهاى فرعى از قبيل شوراى دفاع و شوراى امنيت كشور تشكيل ميدهد. رياست هر يك از شوراهاى فرعى با رييس جمهور يا يكى از اعضاى شوراى عالى است كه از طرف رييس جمهور تعيين مى‏شود. حدود اختيارات و وظايف شوراهاى فرعى را قانونى معين مى‏كند و تشكيلات آنها به تصويب شوراى عالى مى‏رسد. مصوبات شوراى عالى امنيت ملى پس از تأييد مقام رهبرى قابل اجراست.
اصل 177-
بازنگرى در قانون اساسى‏
بازنگرى در قانون اساسى جمهورى اسلامى ايران، در موارد ضرورى به ترتيب زير انجام مى‏گيرد. مقام رهبرى پس از مشورت با مجمع تشخيص مصلحت نظام طى حكمى خطاب به رييس جمهور موارد اصلاح يا تتميم قانون اساسى را به شوراى بازنگرى قانون اساسى با تركيب زير پيشنهاد مى‏نمايد:
اعضاى شوراى نگهبان.
روساى قواى سه گانه.
اعضاى ثابت مجمع تشخيص مصلحت نظام.
پنج نفر از اعضاى مجلس خبرگان رهبرى.
ده نفر به انتخاب مقام رهبرى.
سه نفر از هيأت وزيران.
سه نفر از قوه قضاييه‏