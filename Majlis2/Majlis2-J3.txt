                        صورت مشروح مذاكرات شوراى بازنگرى قانون اساسى(جلسه‏41-29)، ص: 1139
                        جلسه بيست و نهم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و ده دقيقه چهارشنبه هفتم تيرماه 1368 هجرى شمسى مطابق با بيست و چهارم ذيقعدة الحرام 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد.
2- بيانات آقاى رئيس به مناسبت سالگرد فاجع هفتم تيرماه.
3- ادام بحث پيرامون گزارش شور دوم كميسيون دوم در خصوص تمركز مديريت در قو مجريه.
4- پايان جلسه و تاريخ تشكيل جلس آينده.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1140
1- اعلام رسميت جلسه و تلاوت آياتى از كلام الله مجيد
رئيس- بسم الله الرحمن الرحيم. با حضور هجده نفر جلسه رسمى است. دستور جلسه را اعلام بفرماييد.
منشى (حسن ابراهيم حبيبى)- بسم الله الرحمن الرحيم. دستور بيست و نهمين جلس عمومى شوراى بازنگرى قانون اساسى، بعد از ظهر چهارشنبه هفتم تيرماه 1368 هجرى شمسى مطابق با بيست و چهارم ذيقعده 1409 هجرى قمرى.
1- دنبال رسيدگى به گزارش شور دوم كميسيون دوم در خصوص تمركز مديريت در قو مجريه.
2- گزارش شور دوم كميسيون اول در خصوص رهبر و خبرگان رهبرى.
3- گزارش شور دوم كميسيون اول در خصوص مجمع تشخيص مصلحت.
رئيس- قرآن تلاوت بفرماييد.
 (حجت الاسلام عبدالله نورى چند آيه از سوره البقره را به شرح زير تلاوت كردند.)
                        اللهم صل على محمد و آل محمد

                        اعوذبالله من الشيطان الرجيم‏

                        بِسْمِ اللَّهِ الرَّحْمنِ الرَّحِيمِ‏

                        وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ بَلْ أَحْياءٌ وَ لكِنْ لا تَشْعُرُونَ* وَ لَنَبْلُوَنَّكُمْ بِشَيْ‏ءٍ مِنَ الْخَوْفِ وَ الْجُوعِ وَ نَقْصٍ مِنَ الْأَمْوالِ وَ الْأَنْفُسِ وَ الَّثمَراتِ وَ بَشِّرِ الصَّابِرِينَ* الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ‏

                        أُولئِكَ عَلَيْهِمْ صَلَواتٌ مِنْ رَبِّهِمْ وَ رَحْمَةٌ وَ أُولئِكَ هُمُ الْمُهْتَدُونَ‏

                         (صدق الله العلى العظيم- حضار صلوات فرستادند)

 «آى 154 تا 157 سور بقره»
2- بيانات آقاى رئيس به مناسبت سالگرد فاجع هفتم تيرماه‏
رئيس- بسم الله الرحمن الرحيم. امروز روز هفتم تيرماه است. روز حادثه‏اى بس بزرگ، فاجعه‏اى بس بزرگ، عده زيادى از بندگان خالص و صالح و نخبگان اين كشور را به شهادت رساندند. دل همه را مجروح و داغدار كردند و نعمت‏هايى بس بزرگ در يك چنين روزى ما از دست داديم به حقيقت آن‏ها مصداق آى شريفه «مِنَ الْمُؤْمِنِينَ رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ» هستند. ببينيد در اين آى شريفه خداى تبارك و تعالى راجع به سعى و كوشش و مجاهدات كسانى كه به مرحل شهادت مى‏رسند هم به عنوان وفا به عهد بيان كرده و هم به عنوان وفا به نذر بيان كرده، گويا اين‏ها با خدا بين خود و خدا معاهده كرده‏اند كه چنين وظيفه‏اى را انجام دهند و گويا اين‏ها با خدا بين خود و خدا معاهده كرده‏اند كه چنين وظيفه‏اى را انجام دهند و گويا بين خود و خودشان نذر كرده‏اند و به نذرشان وفا كرده‏اند «صَدَقُوا ما عاهَدُوا اللَّهَ عَلَيْهِ» اين وفاى به عهد است «فَمِنْهُمْ مَنْ قَضى نَحْبَهُ» نحب به معناى نذر است. «نحب زيدان يصوم» يعنى نذركرده و «قَضى نَحْبَهُ» گويا اين‏ها نذر كرده بودند كه تلاش كنند و خود را و آنچه دارند همه را در راه الله بدهند. «فَمِنْهُمْ مَنْ قَضى نَحْبَهُ» «وَمَا بَدَّلُوا تَبْدِيلًا» و چنين افرادى را كه در يك چنين روزى از دست داديم و همچنين واقعاً اين‏ها هستند مصداق آى ديگرى كه «إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّة» اين‏ها معامله كردند با خدا، در ذيل اين آيه جمل عجيبى در تاريخ دارد كه اعرابى‏اى يعنى يك فرد از باديه نشين‏ها از جلوى مسجد كه رد مى‏شد، اين آى شريفه را شنيد، متأثر شد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1141
قارى آى شريفه خود ذات اقدس پيامبر بزرگ بود. دقت كرد با آن فكرهاى بسيار رسايى كه آن وقت‏ها داشتند ديد بايعى هست، مشترى هست در اين جا، مبيعى هست و ثمنى. تعجب كرد، مبيع چيست؟ چه مى‏خواهم بفروشم؟ فروشنده من هستم. مطالعه كرد در حال مبيع و ثمن و بايع و مشترى بعد همان جا با صداى بلند خطاب كرد كه «بعت يا رب بايعت، عاملت» من اين معامله را انجام دادم. من فروختم آنچه كه داشتم در راه تو «اشْتَرَى مِنَ الْمُؤْمِنِينَ أَنْفُسَهُمْ وَأَمْوَالَهُمْ» دنبالش مطلبى گفت بسيار عجيب گفت، خدايا اگر چنانچه اين معامله را كه الان تمام كردم «فوالله لا اقيلها و لا استقيلها» نه حاضرم به اينكه اين را قبول اقاله كنم، خدا اگر بخواهى اين معامله را اقاله كنى من قبول اقاله نمى‏كنم و خود نيز اقدام بر اقاله نمى‏كنم. اين معامله را تثبيت كردم. اين‏ها مؤمنينى بودند اينچنين و ما چنين افرادى را كه با خدا پيمان بسته بودند از دست داديم. از همين جا شوراى بازنگرى قانون اساسى خالص‏ترين درود و سلام‏هاى خود را به روح پاك كسانى كه در آن قضيه به شهادت رسيده‏اند و به همه شهدا و به ارواح همه شهدا ابلاغ مى‏كند و از خداى توانا خواستاريم كه سلام‏هاى ما در آن محيط بسيار عالى كه الان آن‏ها هستند و «احياء عند ربهم يرزقون» هستند سلام‏هاى ما را به آن‏ها برسانند و از خداوند مى‏خواهيم كه به ما هم توفيق بدهد آنچه كه آن‏ها و امام امت‏مان و اسلام‏مان و انبياءمان و دين‏مان هدف دارد، دربار زندگى ما به ما توفيق بدهد تمام آن اهداف عاليه را در آن حيط وسيع و قدرت خودمان به نحو احسن انجام بدهيم و خداى تبارك و تعالى اجر جزيل بر آن‏ها عنايت فرمايد و اين مصيبت را ابتدا به حضرت «بقيه الله الاعظم ارواحنا له الفدا» و به حضور امام امت‏مان، به روح پاك امام امت‏مان و به همه بازماندگان اين‏ها كه رحلت كرده‏اند و به همه امت تسليت عرض مى‏كنيم و از خدا شادى روح مطهر آن‏ها را مى‏طلبيم و توفيق زنده‏ها را هم در پيمودن راه آن‏ها مى‏خواهيم. و السلام عليكم و على عبادالله الصالحين.
3- ادام بحث پيرامون گزارش شور دوم كميسيون دوم در خصوص تمركز مديريت در قو مجريه‏
رئيس- آقا لطفاً دستور جلسه را بخوانيد.
منشى (محمد يزدى)- بسم الله الرحمن الرحيم. يك بحثى در آخر جلس گذشته فقط به رأى رسيد كه اين اولين اصل جديد بود كه قسمت اولش تصويب شد، قسمت دومش كه اساسنام سازمان‏ها و شركت‏ها را به دولت مى‏شود داد. قرار شد عبارت تنظيم بشود، براى رأى گيرى آماده نبود، پنج، شش تا عبارت تنظيم شد، بهترين و جامع ترينش اين است كه به رأى بگذاريم. اين است كه اگر اجازه مى‏دهيد جمع آن مى‏شود دو قسمت و با هم است، بخوانم. «مجلس شوراى اسلامى مى‏تواند تصويب اساسنام سازمان‏ها، شركت‏ها، مؤسسات دولتى يا وابسته به دولت را به كميسيون‏هاى ذيربط مجلس واگذار نمايد و يا با رعايت اصول 72 و 96 و 126 اين قانون در صورتى كه مخالف قوانين و مقررات عمومى كشور نباشد به دولت واگذار نمايد.» حالا آن اصول را هم اگر لازم هست اين‏جا اشاره بكنيم.
اصل 72- مجلس شوراى ملى نمى‏تواند قوانينى وضع كند كه با اصول و احكام مذهب رسمى كشور يا قانون اساسى مغايرت داشته باشد. تشخيص اين امر به ترتيبى كه در اصل نود و
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1142
ششم آمده بر عهد شوراى نگهبان است.
اصل 96 مى‏گويد: تشخيص عدم مغايرت مصوبات مجلس شوراى ملى با احكام اسلام با اكثريت فقهاى شوراى نگهبان و تشخيص عدم تعارض آن‏ها با قانون اساسى بر عهد اكثريت همه اعضاى شوراى نگهبان است و اصل 126 مى‏گويد: كه تصويب نامه‏ها و آيين‏نامه‏هاى دولت پس از تصويب هيأت وزيران به اطلاع رئيس جمهور مى‏رسد و در صورتى كه آن‏ها را برخلاف قوانين بيابد با ذكر دليل براى تجديد نظر به هيأت وزيران مى‏فرستد. اين‏جا چون قرار است كه اين اساسنامه به دولت فرستاده بشود به اين اصل هم اشاره كردم اين جامع ترين پيشنهادها هست كه مذاكرات هم به طور كامل رويش انجام گرفت فقط براى رأى مانده بود.
نايب رئيس (هاشمى رفسنجانى)- آقايانى كه با اين متن موافقند، رأى بدهند. (اكثر رأى دادند) تصويب شد.
بحث منتهى شد به اصل جديد بعد كه رئيس جمهور مى‏تواند نماينده‏هاى ويژه‏اى داشته باشد. در اين اصل يعنى اصل پيشنهادى چهار تا مخالف و سه تا موافق صحبت كردند اگر كه لازم هست باز بحث ادامه پيدا بكند يك مقدارى صحبت كنند. تقريباً آخر جلسه قبل براى رأى آماده شده بود مخبر توضيح بفرمايند رأى بگيريم.
ميرحسين موسوى (مخبر كميسيون)- بسم الله الرحمن الرحيم. خوب موافقين و مخالفين در اين زمينه صحبت فرمودند آن چيزى كه مهم است چون من ديدم كه حتى برادرهايى كه مخالفت كردند، روى مفيد بودن اين اصل نظرى نداشتند فقط بحث مى‏كردند كه اين مسأله در هيأت دولت امكان پذير هست. ما مى‏خواهيم بگوييم كه تجربه اين قانون اساسى جديد و اين هشت ساله گذشته در موارد بسيار نشان داده كه نه چنين كارى امكان پذير نيست من يك نمونه كه براى جلسه آن موقع هم اشاره كردم، خوب بحث خيلى مفصلى بود كه چند سال پيش در مورد داشتن يك والى و يا يك فرد با اختيار زياد براى مسأل غرب كشور بود كه بتواند مشكلات آن‏جا را هماهنگ كند در زمان جنگ و مشكلاتى كه ما آن‏جا داشتيم، راه حل‏هاى گوناگونى و حتى قرار شد كه خدمت حضرت امام برويم براى گرفتن چنين اجازه‏اى براى آن فرد، يا نمونه‏هاى ديگرى كه اين‏جا خدمت آقايان بنده عرض كردم همين الان در رابطه با ستاد بازسازى مشكلى كه ما داريم همين مشكل هست يعنى فردى كه مسؤول آن هست، معاون نخست وزير هست، ولى عملا در هر موردى براى اينكه كارى كه حتى به طور دسته جمعى، چون مسؤول يك ستادى است به نتيجه برسد، مى‏آيد به من رجوع مى‏كند، مجبورم دخالت بكنم تا كارها مشكلى پيدا نكند، ما در اين زمينه بهتر است توجه بكنيم كه فردى كه ما در يك نقطه‏اى نمايندگى دولت را مى‏دهيم چه نوع اختياراتى را مى‏تواند داشته باشد؟ يكى از اختياراتى كه او مى‏تواند داشته باشد اختيار هماهنگى است و خوب ما در دستگاه‏هاى مختلف فرض بكنيم در يك موردى كه مسائل امنيتى خوب اوايل انقلاب بود در بعضى استان‏ها ديديم كه خوب وزارت آموزش و پرورش به يك نوعى مى‏رود يعنى برخوردش با معلم‏ها فرضاً استاندار كه مسؤول امنيت آن مناطق بود مى‏گفت كه اين تصفيه بايد آن‏جا صورت بگيرد برخوردها با ضد انقلاب بايد صورت بگيرد. خوب يك مشكلى در اين رابطه داشتيم. قسمت اقتصادى به يك نوعى، قسمت‏هاى انتظامى به نوع ديگر و هماهنگ كردن تمام اين دستگاه‏ها كار بسيار مشكلى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1143
در آن‏جا بود و در حقيقت كار پيش نمى‏رفت. ما وقتى مى‏گوييم هماهنگى در حقيقت اگر فرضاً به يك فرد محلى اين نقش را داديم (نمايندگى را داديم) آن‏جا اگر تصميم بگيرند ديگر مدير كل نمى‏تواند بگويد من وصل هستم به وزير و مستقيم من از آن‏جا دستور مى‏گيرم و ضرورتى ندارد كه من به اين هماهنگى تن در بدهم يا اين تصميمى كه در اين‏جا گرفته شده من آن را انجام بدهم و نظاير اين را در مورد مسائل گوناگون ما مى‏توانيم مثال بياوريم كه نشان مى‏دهد كه ما اين اختيارات را بدهيم به دولت، در موارد گوناگونى كه البته محدود خواهد بود ولى مؤثر دولت مى‏تواند از اين اصل استفاده بكند و از سوى ديگر اگر دقت بشود همان طور كه يكى از برادرها ذكر كرد، در كميسيون اول قرار بود كه اين نمايندگى يعنى اين اختيار به رئيس جمهور داده بشود بحث شود كه نه بيايد در دولت بحث بشود حدود اختياراتى كه داده مى‏شود بحث بشود براى همين همه دولت از دولت و خود رئيس جمهور آن‏جا مشخص بشود كه اولا راجع به فردى كه نمايندگى داده مى‏شود و حدود اختياراتى كه داده مى‏شود كاملا در مصوبه قيد بشود و بعداً اين اختيار داده بشود كه بعداً مشكلى با دستگاه‏هاى مختلف پيدا نكند و كل دولت هم در اين رابطه نظر داده بشود و اين كل قضيه است كه به نظر مى‏آيد كه اگر جلسه به اين موضوع رأى بدهد كمك خواهد كرد كه دولت با قدرت و قوت بيشتر و تمركز بيشتر بعضى از مسائلى كه زياد هم هست گاهى سيل هست، گاهى زلزله است خداى نكرده، گاهى مسائل گوناگون امنيتى هست، مسائل اقتصادى هست، مسائل بيرون از كشور است، در آن زمينه‏ها با دست باز و قدرت و قوت مى‏تواند وارد فعاليت بشود.
نايب رئيس (هاشمى رفسنجانى)- خيلى خوب، رأى مى‏گيريم متن را بخوانيد.
مير حسين موسوى (مخبركميسيون)- رئيس جمهور مى‏تواند در موارد خاص و بر حسب ضرورت با تصويب هيأت وزيران نماينده يا نمايندگان ويژه با اختيارات مشخص تعيين نمايد در اين موارد تصميمات نماينده يا نمايندگان مذكور در حكم تصميمات رئيس جمهور و هيأت وزيران خواهد بود.
نايب رئيس (هاشمى رفسنجانى)- آقايانى كه موافق اين اصل هستند، رأى بدهند.
مير حسين موسوى- موارد خاص روشن بشود.
نايب رئيس (هاشمى رفسنجانى)- موارد را در هيأت دولت تشخيص مى‏دهند يعنى تشخيص به احتياج تصويب هيأت دولت است.
ميرحسين موسوى- ى عنى عموم نيست كه بگويند همه اختيارات رياست جمهورى است مورد به مورد بايد بيايد دولت.
منشى (محمد يزدى)- در چهارچوب قوانين عمل مى‏كنند نه اينكه آزادانه.
امامى كاشانى- ابهام دارد اگر رفع شود، ما هم رأى مى‏دهيم.
ميرحسين موسوى- حاج آقا امامى من اين را توضيح بدهم. در موارد خاص را اگر ما ذكر نكنيم معنايش اين نخواهد بود كه مورد به مورد بيايد در دولت بحث بشود و نشان مى‏دهد كه در همه موارد نيست و به طور خاص بايد بيايد و اهميت مسأله آن‏جا بحث شود، گفت و گو بشود و دولت جوانبش را بسنجد و تصميم بگيرد.
امامى كاشانى- پس «و» و بر حسب را برداريد. در موارد خاص بر حسب ...
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1144
نايب رئيس (هاشمى رفسنجانى)- خيلى خوب حالا برداشتيم به خاطر رأى، و الا فرقى نمى‏كند.
امامى كاشانى- آخر، اين دو مطلب است.
مير حسين موسوى- عيب ندارد. ما (و) را برداشتيم.
نايب رئيس (هاشمى رفسنجانى)- قبول كرديم به هر حال ديگر (و) را بر مى‏داريم، آقايانى كه با اين متنى كه خوانده شد، موافقند رأى بدهند. (اكثر رأى دادند) تصويب شد.
منشى (يزدى)- اصل بعد را بخوانيد.
مير حسين موسوى (مخبركميسيون)- اصل جديد: رياست شوراى امنيت كشور با رئيس جمهور است چگونگى تشكيل اين شورا و حدود اختيارات آن را قانون معين مى‏كند.
جهت اطلاع برادران ما الان شوراى امنيت ..
رئيس (على مشكينى)- اجازه بفرماييد. خيلى ببخشيد. آقا اين اصولى كه اصول جديد است تقريباً هشت تا اصل اين‏جا ذكر شده و چند تا اصل جديد ديگر داريم اين‏ها فروع مسأله است و در درج بعد است ما يكى از اصول اوليه كه امام امت رضوان الله عليه آن را در درج اول قرار داده بود مسأله رهبرى است و لازم داريم، آن را ناقص گذاشتيم آمديم سراغ اصولى كه در داير تصرف ما هست يا نيست؟ من پيشنهاد مى‏كنم مسأل رهبرى را كه از لوازم است قبلا تمام كنيد بعد برويم سراغ اصول جديده، اصول جديده بعضى‏هايش مربوط به قو مجريه است، بعضى راجع به قو قضاييه است، بعضى‏هايش هم مربوط به رهبرى است. بعد از تمام شدن آن اصول اوليه كه لازم است مى‏رويم سراغ اصول بعدى.
مير حسين موسوى- حاج آقا اين امروز تمام مى‏شود سه تا اصل الان بيشتر نيست.
رئيس (على مشكينى)- پنج، شش تا اصل شما اين‏جا داريد.
مير حسين موسوى- نه سه تاست.
منشى (يزدى)- بحث زيادى نشود، خلاصه‏تر صبحت بشود.
رئيس (على مشكينى)- پيشنهادى بود كه ما كرديم.
نايب رئيس (هاشمى رفسنجانى)- ان شاء الله همين امروز به رهبرى مى‏رسيم.
ميرحسين موسوى- حالا اگر هيأت رئيسه اجازه بدهد من مطرح مى‏كنم به نظرم مى‏آيد سريع تمام مى‏شود.
نايب رئيس (هاشمى رفسنجانى)- بايد آيين‏نامه را تغيير بدهيم تصويب كنيم كه ترتيب را به هم نزنيم، اگر آقايان بخواهند ما به ترتيب بايد عمل كنيم.
منشى (يزدى)- اين گزارش مال كميسيون دوم است. گزارشات به ترتيب وصول رسيدگى مى‏شود. اين را داريم، منتها اين اصول جديد را.
رئيس (على مشكينى)- به ترتيب آقا نداريم.
نايب رئيس (هاشمى رفسنجانى)- به ترتيب وصول داريم اين جلسه را شما موافقت كنيد ادامه بدهيم، اگر تمام نشد رأى بگيريم از جلس فردا برنامه را عوض كنيم. ان شاء الله تمام مى‏شود، ولى حرف آقاى مشكينى باعث مى‏شود كه آقايان خيلى زياد بحث نكنند.
ميرحسين موسوى (مخبركميسيون)- رياست شوراى امنيت كشور با رئيس جمهور هست شورا و حدود اختيارات آن را قانون معين مى‏كند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1145
شوراى امنيت كشور كه به مسائل امنيت داخلى مى‏پردازد و در حقيقت هماهنگ مى‏كند دستگاه‏هاى اطلاعاتى و امنيتى و نظامى انتظامى كشور را از اول انقلاب سابقه داشته و در زمان دولت شهيد رجايى به مسؤوليت ايشان تشكيل مى‏شد بعداً در دولت‏هاى بعدى هم همين‏جور و مدتى هم مسؤوليت تشكيل آن را در نخست وزيرى بنده داشتم بعد از آن تفسيرى كه از اصل يكصد و سى و چهار به عمل آمد كه نخست وزير مسؤول در مقابل دولت نيست عليرغم اينكه قانون شوراى امنيت را خود نخست وزيرى تهيه كرده بود و به مجلس داده بود، يكى از كارهايى كه صورت گرفت در حقيقت حذف نخست وزير در اين زمينه بود و شوراى امنيت داده شد به وزارت كشور نتيجه‏اى كه در اين زمينه گرفته شد اين هست كه معمولا به خاطر اينكه در خود شوراى امنيت كشور افرادى در سطوح بسيار بالا شركت مى‏كنند. فرضاً دادستان كل شركت مى‏كند، وزراء شركت مى‏كنند، وزير اطلاعات، فرماند سپاه، رئيس ستاد و همين‏جور چند نفر از وزراى ديگر و وزراء معمولا وقتى خود را همطراز همديگر مى‏بينند و از طرف ديگر بر اساس آن تفسير نتيج نهايى را خود وزير كشور جمع بندى مى‏كند بدون رجوع به آراء و اعلام مى‏كند به دليل اينكه افراد احساس بى‏اختيارى هم مى‏كنند معمولا يك جلس قوى الان نيست و از طرف ديگر رابط رئيس دولت را با مسائل امنيت كشور كه يكى از مهم‏ترين وظايف رئيس دولت به طور طبيعى مى‏تواند باشد بريده، آن چيزى كه اين‏جا هم آمده برگرداندن اين قضيه به جاى طبيعى خودش است براى اينكه مسائل امنيت كشور اگر دقت بشود، گاهى ممكن است بعد نظامى داشته باشد، بعد اطلاعاتى داشته باشد، ولى در نهان ببيند كه مسائل سياسى به آن مسأله مربوط مى‏شود، مسائل اقتصادى مربوط مى‏شود و آن كسى كه به طور جامع مى‏تواند نسبت به اين مسائل نظرى داشته باشد و نظرش نتواند مؤثر باشد و بعد از تصميم گيرى مى‏تواند تمام دستگاه‏ها را بسيج بكند براى برخورد با اين قضيه مى‏تواند رئيس دولت باشد. به اين دليل ما به نظرمان آمد كه اين قضيه را برگردانيم به طور قطعى تثبيتش بكنيم براى رئيس دولت كه به نفع كشور هست هم دستگاه‏ها بهتر شركت مى‏كنند و هم بهتر امكانات را مى‏شود بسيج كرد براى برخورد با مسائلى كه بايد بشود.
موسوى اردبيلى- من يك سؤالى دارم، يك تذكرى مى‏خواهم بدهم. ما در اصول رهبرى اين شوراى امنيت ملى را آورديم كه در اختيارات رهبر باشد، رئيس آن هم رئيس جمهور قرار داديم، اگر او كافى است، احتياج به اين اصل نيست، اگر كافى نيست، من فكر مى‏كنم يك مقدارى تكرار مى‏شود.
نايب رئيس (هاشمى رفسنجانى)- اين همان است يكى خواهد شد.
ميرحسين موسوى- من يك كمى توضيح بدهم، به ذهنم مى‏آيد كه تفاوت مى‏كند ببينيد در آن‏جا تركيب اگر دقت بشود رئيس جمهور هست، وزير اطلاعات است، وزير كشور است، وزير برنامه و بودجه است، وزير اقتصاد و دارايى است، دو نفر نماينده از رهبرى است، فرماند سپاه هست و رئيس ستاد. مسائلى كه آن‏جا به آن پرداخت خواهد شد كاملا جنب استراتژيك و دراز مدت و وسيع خواهد داشت، شوراى امنيت الان مسأله‏اى است كه روز به روز رئيس دولت با آن سر و كار دارد، يعنى شما اگر به سطح كشور نگاه بكنيد گاه هست كه مسائل سرقت‏ها هم مى‏آيد در داخل شوراى امنيت مطرح مى‏شود تا برسد به مسائل جرائم عمومى مسائل‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1146
ضد انقلاب، مسائل امنيتى گوناگونى كه هست به نظر مى‏آيد كه اين دو تا به همديگر ممكن است از نظر ظاهرى به هم رابطه داشته باشند ولى از درون به هم هيچ نوع ارتباطى ندارند، آن يك جلس بسيار سنگينى خواهد بود كه امكانات كشور، وظايف كشور، تهديدهاى وسيعى كه كشور را بالقوه با آن مواجه هست را بررسى مى‏كند و دشمنان را بررسى مى‏كند، طراحى‏هاى وسيع به عمل مى‏آورد و عملا فرضاً ممكن است وزرات برنامه و بودجه و وزارت اقتصاد و دارايى امكانات كشور را براى برخورد با اين تهديدهاى عظيم بالقوه بيايند در سطح رئيس جمهور و آن وزراء مطرح بكنند و يك تصميم اساسى براى خط مشى‏هاى كلى گرفته بشود براى ارائه به رهبرى ولى اين مسأله‏اى است كه روز به روز است شما مثلا گزارشات شوراى امنيت كشور را ببينيد مى‏بينيد كه يك موقع هست كه مسأل اشرار سيستان و بلوچستان است، يك موقع هست مسأل كردستان است، يك موقع هست مسأل سرقت‏هاست، همين‏جور مسائل گوناگونى است كه روزمره بالاخره يك كشور با آن مواجه است.
موسوى اردبيلى- من منظورم اين بود كه اين در داخل شوراى امنيت ملى است نمى‏خواهم بگويم دوتايش يكى است. آن يك كميته‏اى ممكن است داشته باشد و اين كميته در داخل او باشد يك كار كلى را ما وقتى كه آورديم حالا اين يك ذكر خاص بعد از عام يا قبل از عام مى‏شود حالا نمى‏دانم.
نايب رئيس (هاشمى‏رفسنجانى)- پس خوب است شما به عنوان مخالف صحبت كنيد.
موسوى اردبيلى- نه من صحبت نمى‏كنم من يك سؤالى است، يك تذكرى است مى‏دهم.
نايب رئيس (هاشمى رفسنجانى)- مانعى ندارد ولى واقعاً اگر نظرتان عين آن‏جا هست، خوب بحث كنيد كه رويش صبحت كنيم.
موسوى اردبيلى- مى‏خواهيد آقاى نورى صحبت كنند آقاى نورى آن پيشنهادى كه پيشنهاد شما بود ما گفتيم يك توضيحى در اين‏جا بدهيد كه آقايان هم بدانند چيست.
نايب رئيس (هاشمى رفسنجانى)- آن‏جا هم شده به رياست رئيس جمهور اين‏جا هم به رياست رئيس جمهور. يعنى فقط آن‏جا اسمش هست شوراى امنيت ملى، اين‏جا شوراى امنيت هست.
موسوى اردبيلى- چون پيشنهاد از آقاى نورى است، اگر اجازه مى‏دهيد آقاى نورى به جاى من صحبت كنند.
نايب رئيس (هاشمى رفسنجانى)- صبحت كنند، پس جايتان را عوض كنيد.
عبدالله نورى- بسم الله الرحمن الرحيم. در كميسيون هم كه بحث شد اتفاقاً در رابطه با همين بحث شوراى امنيت كشور بود كه بحث شوراى امنيت ملى مطرح شد منتها چون احساس شد كه شوراى امنيت ملى به دليل جامعيت آن يك جايگاهى مى‏خواهد كه هم در ارتباط با رئيس جمهور باشد و هم در ارتباط با مقام رهبرى باشد بنا شد اين بحث را ما ببريم در كميسيون رهبرى و آن‏جا خدمت آقايان مطرح كنيم. چيزى كه به نظر مى‏رسد اين است كه شوراى امنيت ملى به نظر ما در اين شوراهاى امنيت كشور و دفاع و سياسى و اطلاعات است يعنى ما در مجموع همين الان حداقل چهار تا شورا كه در كشور داريم كه شوراى‏عالى دفاع، شوراى امنيت، شوراى هماهنگى اطلاعات‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1147
باشد و يا شوراى سياسى كه گاهى تشكيل مى‏شود، ما اگر شوراى امنيت ملى را با تركيب جديدى كه در قانون اساسى در قسمت رهبرى پيش بينى كرديم بپذيريم من فكر مى‏كنم اصلى‏ترين مسأله‏اى كه الان خلاء آن وجود دارد، برطرف مى‏شود اين خلاء و به وجود مى‏آيد. اين‏ها ديگر مسائل زير مجموعه‏اى آن است كه ما اين‏ها را هم بياوريم يا نياوريم مثلا بياييم بگوييم ما يك شوراى عالى سياسى داريم، رياستش چه كسى باشد؟ يك شوراى عالى دفاع داريم رياستش چه كسى باشد؟ يك شوراى هماهنگى اطلاعات داريم رياستش كى باشد و احياناً يك شوراى اقتصادى در كنار اين داشته باشيم رياستش كى باشد؟ ما فكر كرديم كه در قانون اساسى ديگر اين نوع بحث‏ها را بخواهيم بياوريم شايد خيلى ريز شدن در قضيه باشد. اگر آن را تصويب بكنيم اصلى‏ترين مسأله در اين بحث مطرح شده و تصويب شده كه در آن‏جا هم مصوبات با تأييد رهبرى است، تشكيل شورا با رياست رئيس جمهور است، تركيب هم يك تركيبى است كه كار مفصل و زيادى در مدت گذشته خود ما در رابطه با آن داشتيم ما فكر مى‏كنيم كه آن جامعيت داشته باشد و اين‏ها را هم شامل بشود. اگر يك وقت يك چنين شبهه‏اى هست كه نه ممكن است در آتيه يك كسى بيايد بگويد كه بله درست است شوراى امنيت ملى اين است ولى يكى از زير مجموعه‏هايش كه شوراى امنيت كشور است، نخير ممكن است رئيس آن يك كسى ديگر باشد. از نظر ما اولا آن ديگر مهم نيست، براى اينكه آن‏ها مى‏شوند كميت امنيت كشور در داخل مجموعه شوراى امنيت ملى. حالا رئيسش مى‏تواند وزير كشور باشد، مى‏تواند كسى ديگر باشد. عمده اين بود كه رياست كل اين مجموعه را رئيس جمهور به عهده داشته باشد كه در آن‏جا آورده شد. بنابراين، اين‏ها ذكر فروعات آن بحث است.
نايب رئيس (هاشمى رفسنجانى)- من به عنوان موافق اسم مى‏نويسم كه صحبت كنم كه باز هم اگر مخالفين مى‏خواهند صحبت كنند. اين از آن بحث‏هاى نپخته به نظر مى‏رسد. ما هم تا به حال گزارش كميسيون رهبرى را كه مى‏خوانديم، خيال مى‏كرديم كه اين شوراى امنيت ملى را به جاى شوراى دفاع شما گذاشته‏ايد، يعنى چون همان را برداشتيد گذاشتيد ما خيال كرديم اين به جاى آن است. از حرف‏هاى آقاى نورى الان اين جور مى‏فهميم در كميسيون بحث اين بوده كه شوراى عالى دفاع و شوراى امنيت و شوراهاى ديگر همه به جاى خودشان باقى هستند، منتها زير مجموعه اين است. يعنى تصور آقاى نورى اين است كه يك چيزى داريم به نام شوراى امنيت ملى، در اين شوراى امنيت ملى چند تا كميته تشكيل مى‏شود. يكى شوراى دفاع است، يكى شوراى اطلاعات است، يكى شوراى امنيت است. يعنى كميته‏هاى تخصصى دارند زير اين. اين نه از اين بيرون مى‏آيد، نه از آن، در آن يكى گزارش هست، آن خودش آمده يك چيزى به نام شوراى امنيت درست كرده كه توضيحات آقاى نخست وزير نشان مى‏داد منظور همين شوراى امنيتى است كه الان هم ما داريم و قانون هم گذرانديم كه وزير كشور رئيس آن است. (عبدالله نورى- در رابطه با شوراى امنيت ملى؟) شوراى امنيتى كه الان مطرح است. ايشان دارد از آن شوراى امنيت صحبت مى‏كند، شما مى‏گوييد اين جورى، از شوراى دفاع هم كه هيچ اسمى اين‏جا نيست. شما اصلا اسمش را از قانون حذف كرديد، يعنى كميسيون رهبرى اصلا شوراى دفاع را به كلى حذف كرده معلوم مى‏شود ما ديگر شوراى دفاعى نداريم. اگر شوراى دفاعى اسمش نمى‏آيد، شوراى امنيت هم نيايد، يا همين جا اين اصل را اصلاح كنيم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1148
بگوييم كه شوراهاى امنيت، اطلاعات يا دفاع و امثال اين‏ها مثلا جزو شوراهاى فرعى اين مى‏شود (نورى- و معلوم هم هست) هيچ جا از اين دو تا چيزى معلوم نيست. اگر منظور اين است يعنى آقايان هم برداشتشان همين است، بايد يك چنين اصلى تنظيم كنند.
منشى (يزدى)- آقاى خوئينى‏ها بفرماييد.
موسوى خوئينى‏ها- با توجه به اينكه اين در گزارش كميسيون شماره 1 بايد به بحث گذاشته بشود، من اصلا نفهميدم حالا اين چه ارتباطى ... يعنى آن ميزان ارتباط شوراى امنيت ملى اگر تصويب بشود آيا با اين ترتيبى كه در اين‏جا گفته به رهبرى بيشتر است يا به رياست جمهورى اين‏جا يك احترام خشك و خالى كه هيچ خاصيتى در آن نيست براى رهبر قائل شده‏اند. دستور تشكيل شوراى امنيت ملى. اگر معلوم شد كه بايد يك شوراى امنيت ملى باشد ديگر خوب حالا دستور تشكيلش را او بدهد يا دستور تشكيلش را ندهد، حالا اين شوراى امنيت ملى هم كه در واقع تفسيرى، يك تعريفى بيانى از آن نشده اين‏جا خوب ما در آن چيزى كه الان در كميسيون شماره 2 آورده‏ايم رياست شوراى امنيت كشور است. اين را اين‏جا تكليفش را روشن كنيد بعد مى‏رسيم به بحث گزارش كميسيون شماره يك. اگر در آن‏جا شورا به اين نتيجه رسيد كه آن شوراى امنيت ملى را تصويب بكنيم يك تعريفى دارد كه اين هم جزو آن است دست را باز بگذاريم كه آن موقع آن را حذفش كنيم، يعنى الان براى اينكه بحث‏مان ديگر وارد آن مسائل طولانى نشويم، همين را درباره‏اش تصميم بگيريم تا برسيم به گزارش كميسيون شمار يك آن‏جا ببينيم چه بايد كرد؟
نايب رئيس (هاشمى)- پس بياييد برعكس كنيم. چون شما كه در اين‏جا غير از اين كه رياست هست، هيچ چيز ديگر نداريد فقط گفته‏ايد رياستش با رئيس جمهور است. آن‏ها هم اين را دارند، بقيه مسائل را بگذاريم آن‏جا، آن‏جا كه رفتيم بحث مى‏كنيم. هم رياستش هست و هم تركيبش هست و هم مى‏توانيم آن پيشنهادات را بدهيم كه يك مجموعه درست كنيم.
منشى (محمد يزدى)- از اين اصل بگذريم.
نايب رئيس (هاشمى)- اگر آقايان موافقند، از اين اصل عبور كنيم؟
نايب رئيس (آيت الله خامنه اى)- من يك توضيح مختصرى بدهم.
نايب رئيس (هاشمى)- جناب آقاى خامنه‏اى بفرماييد.
آيت الله خامنه‏اى- بسم الله الرحمن الرحيم- بنده هم مثل جناب آقاى مهندس موسوى به نظرم مى‏رسد اين دو تا خيلى با هم فاصله دارند و اصلا دو چيز هستند. ملاحظه كنيد شوراى امنيت ملى كه آقايان در كميسيون رهبرى رويش بحث كردند، در حقيقت يك مركزى است براى تبيين استراتژى امنيت ملى كشور، مسائل سياست خارجى، مسائل جنگ و صلح، مسأله قطع رابطه اقتصادى با يك بلوكى، با يك دستگاهى، اصلا حول و حوش اين چيزها مى‏گردد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1149
شوراى امنيت كشور، آن طور كه الان وجود دارد همين طور كه ايشان گفتند از زمان مرحوم رجايى بود، بنده هم مكرر در آن شورا شركت مى‏كردم تا وقتى در اختيار نخست وزير بود ما بيشتر هم گاهى شركت مى‏كرديم. اين‏جا مسأله، مسأله اين است كه مثلا قاچاقچى‏هاى مرزها را ما بايد با آن‏ها برخورد كنيم. آن وقت اين احتياج دارد به همكارى دستگاه قضايى و سپاه و ژاندارمرى كه همه اين‏ها هم آن‏جا جمع هستند. يا مثلا فرض كنيد ما به كسانى امان بدهيم، مسأل امان نامه‏ها كه يكى از مسائل عمد ما بود، در آن‏جا بود. خلاصه مسائل مربوط به امنيت و غير مربوط به مسائل سياسى، غير از مسائل گروهك‏ها و اين‏ها كه آن‏ها مربوط به يك دستگاه خاصى است، كلا بيشتر مسائل امنيتى وزارت كشور، علت اين هم كه اصرار شد در شوراى نگهبان كه يك وزيرى بايد داشته باشد و مجلس رفت به طرف وزير كشور اين است كه اصلا امنيت آن‏جا نوع امنيت اطلاعاتى و سياسى و اين‏ها نيست، همان امنيت نوع وزارت كشورى است كه حفظ امنيت عمومى كشور است. اصلا به نظر من به كلى با آن قضيه فرق دارد. حالا مى‏فرماييد مثلا اين يكى از كميته‏هاى آن باشد. من فكر مى‏كنم اگر ما آنچنان مركزى داشته باشيم كه شوراى امنيت ملى اسمش هست، آن اگر كميته‏هايى داشته باشد، كميته‏هاى تخصصى است كه از وزراء ديگر تشكيل نمى‏شود. كميته‏هاى كارشناسى است براى اينكه مطالب را آماده كنند براى تصميم گيرى كه حالا آن‏جا گفتند كه تصميم گيرى‏هايش هم به تصويب رهبر برسد. يعنى كلا مسائل بالاى كشور است. نوبت نمى‏رسد به اينكه ژاندارمرى و شهربانى و كميته و اين‏ها بيايند دور هم بنشيند بگويند ما با اشرار منطق بلوچستان مثلا چه بكنيم. من به نظرم مى‏رسد همان طور كه فرموديد شما بحث يك قدرى نپخته است (بحث شوراى امنيت ملى)، وضع شوراى امنيت كشور روشن است، ما چند سال اين را داشته‏ايم چيز مبهمى الان براى ما نيست. اين قضيه براى ما درست روشن نيست. من مى‏گويم اگر اين را بگذاريم، آن‏جا بحث كنيم، شايد اين اصلا گم بشود. من تصور مى‏كنم به اين احتياج هست، حالا مثال آن‏جا فرضاً رئيس جمهور بنشينند راجع به اشرار بلوچستان بحث كنند، بعد اين يك كميته‏اى باشد كه بايد برود در رأس آن شورا كه متشكل از وزراى اقتصادى و غيره هست، آن‏ها تصميم گيرى بكنند، خيلى به نظر بعيد مى‏رسد.
مير حسين موسوى- كاملا متفاوت است.
نايب رئيس (آيت الله خامنه‏اى)- به نظرم مى‏رسد كه اين‏ها دو چيز است.
رئيس- دو عبارت در دو اصل شما ذكر كرديد، مشابه هم. شوراى امنيت ملى آن‏جا، شوراى امنيت كشور اين‏جا. شما در قانون نويسى البته بايد كلى بنويسيد، ولى تا حدى حدود آن عبارات روشن بشود. كسى غير از شما اين قانون را ملاحظه كند، از اين چه استفاده مى‏كند، از آنچه استفاده مى‏كند؟ حداقل شوراى امنيت كشور در فرمايشات بعضى از شما بين اين و آن تساوى است. در بعضى از كلمات عامين من وجه است. عموم و خصوص مطلق است. اين‏ها خوب است كه اگر چنانچه بين آن‏ها عموم و خصوص من وجه است يا مطلق است با يك عبارتى حد اين كبراى كلى را روشن كنيد. كسى مطالعه كند آن‏جا بفهمد كه آن كه مربوط به رهبرى است چه عنوانى است كه ارتباطى به رهبرى دارد؟ و اين‏جا كه مربوط به رياست جمهورى است و زير نظر رياست جمهورى است چه عنوان ديگرى است؟ بالاخره كسى كه اين قانون را مطالعه مى‏كند برايش يك مقدارى تا حدى كلياتش روشن بشود كه بعد نياز به فروعات داشته باشد و لذا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1150
ما مى‏گوييم كه اين عبارت نادرست است.
نايب رئيس (هاشمى)- موافق اگر كسى نمى‏خواهد صحبت كند آقاى موسوى آخرين دفاع را بكنند.
مير حسين موسوى (مخبر كميسيون)- همان طور كه بحث شد، اين دو مقوله كاملا از هم جداست كه اين اصلا جنس مطالبى كه در دو شورا مطرح مى‏شود با همديگر جداست. شوراى امنيت كشور الان يك اصطلاح جا افتاده‏اى در داخل كشور ما هست. يعنى يك سابق ده ساله دارد، تجربه دارد، قانون دارد كه فقط اين مشكل را داشته كه جايگاهش كجاست؟ شوراى امنيت ملى هم در سطح جهان يك اصطلاح شناخته شده است. يعنى از آن چيزهايى است كه اصطلاحات مبهم نيست و معمولا اطلاق مى‏شود به جايى كه افراد مؤثر يك نظام در آن‏جا جمع مى‏شوند و مسائل استراتژيك و دراز مدت و عمده را با هم بحث مى‏كنند. مسائلى كه در آن‏ها مسائل نظامى، مسائل سياست خارجى، مسائل اقتصادى كاملا در هم آميخته است. الان در تركيبى هم كه پيشنهاد شده اگر دقت بشود در شوراى امنيت كشور، وزير كشور، وزير اطلاعات، فرماندهان نيروهاى انتظامى و نظامى، رئيس ستاد و دادستان كل كشور هست، در آن شوراى امنيت ملى اگر دقت بشود، دستگاه برنامه‏ريزى كشور است، وزير اقتصاد كشور هست، رئيس ستاد هست، فرمانده سپاه است، وزير اطلاعات وزير امور خارجه هست، كه در اين‏جا وزير امور خارجه نيست، كاملا اين اشارت دارد كه ما متوجه دو قلمرو جدا از هم هستيم. براى همين براى راه افتادن امور كشور بنده فكر مى‏كنم كه به اين رأى بدهيم كار بهتر صورت خواهد گرفت.
نايب رئيس (هاشمى)- اين دفاع بود، رأى مى‏گيريم. آقاى بيات مى‏گويند به جاى «امنيت كشور» بگوييم «امنيت داخلى»، الان اسم شورا چيست؟ شوراى امنيت كشور است؟ (ميرحسين موسوى- شوراى امنيت كشور است.)
مؤمن- جناب آقاى هاشمى! بدانيم هدف از اين شورا را مثلا شوراى امنيت كشور به منظور ... هدفش هم اگر ذكر بشود كاملا معلوم مى‏شود.
نايب رئيس (هاشمى)- آن تعريف شده هست، اصلا ما شوراى امنيت كشور داريم، يك دفترچه بزرگى هم قانون دارد. همه چيزش را داريم. اين هيچ اين‏جا نمى‏شود غير از اينكه رئيس آن عوض مى‏شود در آن تشكيلات. آقاى موسوى عبارت را بخوانيد رأى بگيريم.
مير حسين موسوى- اصل جديد: «رياست شوراى امنيت كشور با رئيس جمهور است چگونگى تشكيل اين شورا و حدود اختيارات آن را قانون معين مى‏كند.»
نايب رئيس (هاشمى)- آقايانى كه با اين اصل موافقند، رأى بدهند (اكثر دستشان را بلند كردند) تصويب شد. اين تأثير نفس آقاى خامنه‏اى بود، والا اين جلسه به اين نمى‏خواست رأى بدهد معلوم شد رهبرى خيلى مؤثر است در اين كار.
جنتى- آقاى هاشمى يك رأيى هم اول بگيريد براى اينكه اصلا مطرح بشود يا نه؟ حالا در اصول بعد اين را رعايت كنيد.
نايب رئيس (هاشمى)- اين حالا جديد نيست و البته يك نقطه‏اش جديد است. چون شوراى امنيت كشور هست. فقط تمركز قبلا در اختيار وزير كشور بوده. به خاطر تفسير شوراى نگهبان حالا دادند به رئيس جمهور.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1151
ميرحسين موسوى- اصل جديد: «دولت مى‏تواند با تصويب هيأت وزيران كميسيون‏ها و شوراهاى خاصى تشكيل دهد. مصوبات اين كميسيون‏ها و شوراها در محدود قوانين لازم الاجراء است» بنده اين را توضيح بدهم كه مطابق آن چيزى كه از قانون اساسى ...
نايب رئيس (هاشمى)- شما توضيحتان را قدرى يواش‏تر بگوييد صدايتان ماشاءالله خوب است. فاصله بگيريد درست مى‏شود.
ميرحسين موسوى- در وضعيت فعلى با برداشتن كه از قانون اساسى فعلى هست دولت كميسيون‏ها و شوراهايى كه تشكيل مى‏دهد، مصوبات آن شوراها لازم الاجراء نيستند و بيشتر كميسيون‏ها جنب مشورتى براى هيأت دولت دارند. در حالى كه خود دولت مجبور است براى كارهاى گوناگونى كه دارد كميسيون‏ها و شوراهاى مختلفى را به تناسب تشكيل بدهد و جلساتى را آن‏ها داشته باشند و تصميماتى را بگيرند عملا به خاطر عدم اختيار اين كميسيون‏ها و شوراها بسيارى از امور كه مى‏تواند در آن شوراها و كميسيون‏ها تصميم گيرى بشود و سريع ما پيش برويم، در آن دچار دشوارى مى‏شويم. گاهى هم يك مورد آن قدر ضرورت پيدا مى‏كند كه تبديل به قانون مى‏شود، مثل شوراى عالى صنايع كه به دليل مشكلاتى كه باز هم به اين اصل اگر باز بكنيم برخواهد گشت، نشان داده خواهد شد كه دليل عدم موفقيت آن شورا چيست؟ عملا ما به نتيج روشنى نمى‏رسيم. در حالى كه اگر ما اين اختيار را بدهيم به هيأت دولت كه اولا كميسيون‏هايى كه تشكيل مى‏دهد گاهى اختياراتى به اين كميسيون‏ها بدهد و مصوبات آن كميسيون‏ها لازم الاجراء باشد، كار كشور با سهولت بهترى خواهد گرديد و مشكلات بيشتر حل خواهد شد. من يك مثالى خدمت جلسه مى‏زنم، ما در دوران جنگ يك جلسه‏اى داشتيم با عضويت سيزده وزير (غير از هيأت دولت) براى پشتيبانى امور جنگ، پشتيبانى صنعتى و فنى مهندسى جنگ، كه كارهاى عظيمى هم انجام داد و مجلس هم حدود سه ميليارد تومان، گاهى دو ميليارد تومان رقم‏هاى بسيار زيادى را در اختيار دولت مى‏گذاشت كه عملا در خدمت كارهاى صنعتى و مهندسى به كار گرفته بشود. ما از طريق آن كميسيون اين كار را انجام مى‏داديم. اين كميسيونى كه مسؤوليت آن حتى با نخست وزير و سيزده وزير بود، از نظر اين برداشتى كه از قانون اساسى فعلى وجود داشت، بايستى مصوباتش دوباره در هيأت دولت مى‏آمد بحث مى‏شد، دوباره رأى گيرى مى‏شد، بعد ما مى‏توانستيم امضاء بكنيم و ابلاغ بكنيم كه اين لازم الاجراء بشود، در حالى كه خود دولت مى‏گفت اين كار كاملا جنب تخصصى دارد، مربوط به جنگ است، مربوط به يك مسائل فنى نظامى است و بهتر است همان جلسه تصميم گيرى بشود و اجرا بشود. در نتيجه ما فرمولى پيدا كرده بوديم كه دولت تصويب مى‏كرد به عنوان يك تصميم داخل خودش به بيرون هم اين را ارائه نمى‏داد كه هر چيزى آن‏جا تصويب بكند، به عنوان مصوب دولت، نخست وزير آن را امضاء بكند يعنى يك نوع در حقيقت كلاه شرعى براى يك مسأله‏اى كه دائم عذاب وجدان هم بود. يعنى ما هميشه اين را امضاء مى‏كرديم ضمن اينكه براى راه افتادن كارها مفيد بود گاهى هم مى‏گفتيم كه مبادا يك وزيرى اعتراض بكند كه ما جزء هيأت دولت بوديم، با اين مسأله مخالف بوديم. براى همين هر چند ماه يكبار ما بهانه گير مى‏آورديم كه اين شورا يك كارهايى كرده ما مصوباتش را داريم امضاء مى‏كنيم. كسى كه مخالف نيست و امثال اين‏ها. نظير اين‏ها ما زياد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1152
داريم. يك نمون ديگرش كميسيون اقتصادى دولت هست. در كميسيون اقتصادى دولت شايد حدود دهها مصوبه مى‏رود آن‏جا بعضى از مصوبات جنب كيفى دارد. جنبه‏اى دارد كه حتماً در دولت بايد مطرح بشود، گاهى مثلا تقسيم يك صد ميليون تومان پول بين بيست دستگاه است و مطابق قانون بايد انجام بشود ما بدهيم كميسيون بررسى بكند عملا ما اگر اختيارات به كميسيون اقتصادى بدهيم، مى‏تواند طرح‏ها، مصوبات مهم را به دولت بياورد. بعضى چيزها را در آن حدودى كه دولت تعيين مى‏كند، آن‏ها مى‏توانند تصميم بگيرند. يك نمونه مهم‏تر از همه كه جا دارد بنده اين‏جا بگويم كميسيون خود شوراى اقتصادى كشور است. ما عملا قانون بودجه كشور را هيچ موقع به مجلس نياورديم كه مبادا خود كميسيون هم با تفسيرى كه از قانون اساسى مى‏شد از بين برود، در حالى كه نقش بسيار حياتى براى گرداندن مسائل اقتصادى كشور داشت. يعنى با آن برداشتى كه از قانون اساسى فعلى هست، شوراى اقتصاد فعلى اگر بيايد در مجلس، برود شوراى نگهبان يقيناً مشكل پيدا خواهد كرد. يكبار هم به من خدمت برادران شوراى نگهبان بودم، سه، چهار سال پيش به طور مفصل اين شورا را بحث كرديم. براى همين اين چيزى كه الان پيشنهاد مى‏شود در حقيقت اجازه دادن به دولت هست كه در مواردى كه ضرورت احساس مى‏كند، هم يك اختياراتى به كميسيون‏هايى كه الان به طور طبيعى در دولت هست به آن‏ها بدهد و همچنين شوراهاى مهمى مثل شوراى عالى صنايع، شوراى اقتصاد و نظاير اين‏ها را از اين حالت پا در هوايى و تصنعى در بياورد و يك وجه بهترى براى كار كردن به آن‏ها بدهد.
نايب رئيس (هاشمى)- توضيحات آقاى نخست وزير را آقايان شنيدند، آقايان اگر ضرورتى مى‏بينند كه اين براى بحث مطرح بشود، رأى بدهند. آقايانى كه موافقند كه ما اين اصل را در دستور كارمان قرار بدهيم، رأى بدهند (اكثر دستشان را بلند كردند) تصويب شد. اگر كسى مخالف هست صحبت كند.
منشى (محمد يزدى)- آقاى هاشميان بفرماييد.
حسين هاشميان- بسم الله الرحمن الرحيم. من عرض مى‏كنم كه تصميماتى كه هيأت وزيران مى‏گيرد باز اين تصميمات بما هو هيأت وزيران هست كه مسائل در هيأت وزيران مطرح بشود و تصويب مى‏شود و بنابراين اختياراتى كه هيأت وزيران دارد همان طور كه ديروز بحث مى‏شد راجع به مجلس ما اين جورى دست را باز نگذاريم كه مجلس اختياراتش را به كميسيون‏ها بدهد. پس خودش چه؟ و به علاوه اگر در مجلس يا در هيأت وزيران مسائل مطرح بشود، هم پخته‏تر است و هم از يك حمايت جمعى برخوردار است. بنابراين صلاح نيست كه ما بياييم اختيارات هيأت وزيران را به كميسيون‏ها بدهيم. جناب موسوى مى‏فرمايند كه ما مشكلاتى داشتيم. خوب به هر حال اين مشكلات را شما بايد حل مى‏كرديد. يعنى كميسيون‏هاى مشورتى بايد اين‏ها باشند و صلاح در اين است كه اين‏ها مشورتى باشند و مسائل را پخته كنند. بعد بياورند هيأت وزيران تصميم مى‏گيرد. اين يك مسأله و شما اگر بخواهيد اختيارات هيأت وزيران را مرتب تجزيه بكنيد و در كميسيون‏ها خلاصه بكنيد، اين به صلاح كشور نخواهد بود. دوم اينكه باز اين لزومى ندارد كه در قانون اساسى بيايد، حدود اختيارات هيأت وزيران و كميسيون‏هايش را مجلس مشخص مى‏كند، قانون عادى مشخص مى‏كند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1153
بنابراين وقتى كه مى‏شود اين جايگاه‏ها را، اختيارات كميسيون‏ها را كه مشورتى باشند، كدامش مشورتى و كدامش اجرايى باشد و تصميم‏گير باشد، اين را هم بگذاريد به عهد قانون عادى باز به صلاح كشور است.
اسدالله بيات- بسم الله الرحمن الرحيم. استثنائاً اين اصل را خوب تنظيم كرده‏اند. با اصول ديگر ما يك مقدار مخالف بوديم، حالا شايد من بد برداشت مى‏كردم. اما اين اصل خوب تنظيم شده. دو تا نگرانى جناب آقاى هاشميان دارند اتفاقاً هر دو اين‏ها برطرف شده. بلكه جهاتى هست كه دقت‏هايى در تنظيم عبارات به عمل آمده كه كاملا اين مسأله تأمين شده. اولا «دولت مى‏تواند» با اينكه در آن مصوبه ديروزى با پيشنهاد شورا «مجس مى‏تواند» شد. در آن‏جا آن دقت به عمل نيامده بود، اما در اين‏جا اين دقت به عمل آمده و اين نشان مى‏دهد كه چون جناب آقاى مهندس موسوى و حاج آقا خامنه‏اى در كار اجرايى بوده‏اند، خوب به اين گفته شده است كه «با تصويب هيأت وزيران» باز اين دقت خوبى است. مضافاً بر همه اين‏ها در ذيلش آمده است كه «در محدود قوانين» باز اين مشكل را برطرف كرده به نظر من تجزيه دولت نيست و در مواردى هم هست كه يقيناً قبل اصل اين كه آيا ما كميسيونى در رابطه با مسائل كشاورزى، اقتصادى، سياسى، فرهنگى تشكيل بدهيم يا تشكيل ندهيم يقيناً اصل اين قضيه به صورت كلى در هيأت دولت بررسى مى‏شود، تصويب مى‏شود وقتى كه اين‏ها تصويب كردند، دوباره ارجاع مى‏كنند به آن‏جا. به نظر من عبارت خوب تنظيم شده، و من با آن موافقم.
منشى (يزدى)- آقاى عميد بفرماييد.
عميد زنجانى- بسم الله الرحمن الرحيم. آن مقدار از توضيحاتى كه جناب آقاى مهندس موسوى دادند به دستمان آمد در حقيقت اين اصل و بعضى از اصول مشابه براى حل مشكلات روزمره دولت است، يعنى دولت يك سلسله مشكلاتى دارد كه مى‏خواهد اين مشكلات را حل كند به صورت يك اصل در قانون اساسى اين مشكل حل بشود. مشكلى كه از اين حل مشكل به وجود مى‏آيد اين است كه درست است ممكن است بعضى از مشكلات روزمره را اين اصول حل بكند، ولى در درازمدت خود اين اصول و بال مى‏شود روى دست دولت، دولتى كه كميسيونى تشكيل داده، اين كميسيون فعال شده و در موارد ضرورى و در مشكلات، حل مشكلات آنى و روزمره كرده، بعد اگر لازم نشد اين كميسيون‏ها بايد برچيده بشود، برچيده شدن اين كميسيون‏ها باز خودش مشكلى بر مشكلات خواهد افزود و بنابراين به نظر مى‏رسد كه اين اصل در كوتاه مدت مى‏تواند مفيد باشد ولى در دراز مدت جز وبال روى دست دولت نخواهد بود.
نكت دوم اين است كه اگر عنايت بفرماييد تصور اكثر اعضاى محترم شورا اين بود كه پخش مسؤوليت خلاف تمركز است. ما الان داريم اين‏جا تقسيم مسؤوليت مى‏كنيم.
مسؤوليت را مدام خرده، خردا واگذار مى‏كنيم. خواه ناخواه اين خلاف تمركز است و ايجاد تشكيلات موازى است و اين در اساس برخلاف تمركز بوده است. و اگر گفته بشود كه اين كلم «مى‏تواند» مشكل را حل مى‏كند در مقابل بايد به اين نكته توجه بشود كه خوب اگر «مى‏تواند» به اين معنا هست چه اشكالى دارد كه به اين‏صورت باشد كه هر وقت لازم ديد دولت‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1154
بعضى از مسائل را به كميسيون‏ها احاله بكند كه اين كميسيون‏ها جنب مشورتى داشته باشند، مسائل را پخته كنند، مسائل را درست تحليل و بررسى كنند و نتيجه مسائل پخته شده را بياورند هيأت دولت و تصويب بشود. همان كه جناب آقاى موسوى فرمودند به عنوان مشكل به وسيل كميسيون‏هاى مشورتى قابل حل است لزومى ندارد كه كميسيون‏ها تصميم گيرنده باشند تا مبتلا بشويم به سازمان‏هاى موازى و كارى بكنيم كه درست قبلا برخلاف آن تصور مى‏كرديم و تمركز را اصولا مطرح كرديم براى برچيدن سازمان‏هاى موازى و در حقيقت آقايان تا آن‏جايى كه من يادم هست تصورشان از تمركز اين بود كه تقسيم مسؤوليت‏ها محدودتر بشود و مسؤوليت‏ها متمركز بشود. به اين دليل من معتقدم كه اين اصل در شأن قانون اساسى نيست.
نايب رئيس- (هاشمى)- به نظر مى‏رسد يك نگرانى در بين مخالفان هست كه ناشى از اين است كه در گذشته مواردى بوده كه وزراء شكايت داشتند كه تصميماتى كه بايد در هيأت دولت گرفته بشود در يك جاى بخصوصى گرفته مى‏شود.
منشى (يزدى)- آقاى خوئينى‏ها! شما به عنوان موافق مرقوم فرموده بوديد يا مخالف؟ من چون اسم جناب‏عالى را موافق نوشتم ترتيب را خواستم رعايت كنم. اگر موافق صحبت مى‏كنيد نوبت جناب‏عالى مقدم است. (خوئينى‏ها- موافق هستم).
نايب رئيس (هاشمى)- بعد از من صحبت كنند. اين نگرانى بوده كه دولت بيايد حق وزراء را بگيرد و بدهد به بعضى از بخش‏ها كه در گذشته هم چنين شكايتى مى‏شد. حالا من خيال مى‏كنم آقايان اين نگرانى را دارند، در اين اصلى كه آقايان تنظيم كرده‏اند، اين عيب برطرف شده، ديگر نيست. ببينيد يكى از عوامل بوروكراسى موجود در كشور ما همين مسأله است. اين يك كارى است ممكن است خيلى هم مهم نباشد بايد بيست و چهار تا وزير جمع بشوند تا يك مصوبه‏اى داشته باشد. ما بايد يك كارى كنيم كه وزراء كه اين همه كار دارند در وزارتخانه‏هايشان، اطراف كشور اين قدر دوخته نشوند كه جلسات كم مايه در هفته بگذارند. شايد، هيچ جا اين جور نباشد كه وزراء دائماً در هيأت دولت جمع شده‏اند دارند بحث مى‏كنند سر يك چيزى كه به خيلى‏هاشان هم مربوط نيست، چون مصوب هيأت وزيران لازم دارد، 24 تا وزير را مى‏نشانند مى‏گويند شما بياييد. اين يك كار فرهنگى است. خيلى خوب يك كميسيون فرهنگى هست به آن اختيار مى‏دهند تصويب مى‏كنند مى‏رود عمل مى‏كند. آقاى عميد كه مى‏فرمايند كميسيون مشورتى، خوب بالاخره بايد اين‏جانب تصويب بشود. اگر بدون بحث بيايد تصويب بشود، يك چيزى لغوى است، اگر بخواهند بحث بكنند دوبار وقت وزراء گرفته شده، يكبار بروند در كميسيون مشورتى، دوباره بيايند در مجموعه دولت. ما بايد يك كارى بكنيم كه كارها سريع انجام بشود. خوب اين‏جا ديگر خوف آن كار قبلى نيست. هيأت وزيران خودشان هستند كه اجازه مى‏دهند در يك محدوده‏اى اين كار را اين كميسيون انجام بدهد. ديگر حق كسى ضايع نمى‏شود، در كار تسريع مى‏شود و كار مفيدى است من خيال مى‏كنم. ما از اين‏جا براى شكستن بوروكراسى كشورمان شروع كنيم و در بقيه جاها هم ببايد همين كار را بكنيم. اين كارهايى كه عده زيادى دور هم جمع مى‏شوند براى يك كار كوچكى اين را ... ضماً تمركزى هم كه آقاى عميد گفتند. ما تمركز را براى سرعت كار مى‏خواستيم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1155
خود هيأت دولت است، كارش را به اين واگذار مى‏كند. اگر معناى تمركز اين باشد كه هر چه در هيأت دولت و يا به مجلس بيايد بايد هيچ كارى را به افراد ندهيم.
منشى (يزدى)- آقاى حبيبى بفرماييد.
نجفقلى حبيبى- علت مخالفت من اين است، البته اين اصل واقعاً عوايد زيادى دارد، راه گشاست، بسيار مسايل و مشكلات را سرعت مى‏بخشد. در اين فايده‏هايى كه شمرده شده هيچ ترديدى نيست. اما علت مخالفت من اين است كه چند نفر وزير جمع مى‏شوند در يك موضوع تخصصى بحث مى‏كنند، تكليف‏هايى هم براى يك وزيرى مى‏آورند كه حالا خودش هم عضو همان جاست اما او احياناً ممكن هم هست اتفاق بيفتد مخالف باشد. و چون اين تصميمات جمع لازم الاجراست بعد يك امر لازم الاجرايى را مى‏گذاريم گردن يك كسى كه بايد مجرى باشد كه اصلا خودش به اين قضيه اعتقاد ندارد و ممكن است مدام هى بگردد براى اينكه يك راه‏هايى پيدا بكند كه اين را كارشكنى رويش بكند و يا يك جورى خلاصه به تعطيل بكشاند كه اين خودش يكى از موضوعات نگران كننده است اگر اين رفع بشود اصل اين مسأله بسيار كارساز است. يكى هم باز مسايلى كه ممكن است در همان حوز كار وزارت در استان‏ها، شهرستان‏ها، جاهاى دور به هرحال همين مسأله نگرانى‏ها را به وجود بياورد و به تبع اينكه يك مقدارى استقلالشان را گرفته و شخصيت وزيرها را تقريباً يك مقدارى يا همان مسأله‏اى كه گفتند كل هيأت وزيران وقتى بحث مى‏كند به هر حال براى خودشان يك هويت جمعى قائلند. نگرانى اگر نداشته باشد من بحثى ندارم ولى من فكر مى‏كنم كه اين نگرانى خواهد داشت، يعنى اگر يك مواردى اينجورى پيش بيايد آن كسى كه مخالف است در اجرا مدام سعى مى‏كند يك جورى طفره برود و مشكلات ايجاد بكند.
منشى- آقاى خوئينى‏ها موافق بفرماييد.
سيد محمد موسوى خوئينى‏ها- عرض كنم كه مطالب در موافقت كافى بود. من تكميلى عرض كنم كه اين درست اقتباس از كار مجلس است. قانونگذارى كه مهم‏تر از اجراست. براى اين كه آن دارد به كار شكل مى‏دهد. در آن‏جا قانون اساسى اين پيش بينى را كرده، كارى كه 270 نماينده بايد انجام بدهد گفته مى‏تواند اين را به يك كميسيونى واگذار كند كه در آن يازده نفر نشسته (بعضى از كميسيون‏ها هم 9 نفرند) و گفته است مى‏تواند تصويب بكند يعنى قانون هم مى‏شود. اصل 85 مى‏گويد موقت، ما ديروز يك چيزى تصويب كرديم در بخشى از قضايا مصوبه شان يك مصوبه دائمى هم مى‏شود. خوب در مجلس كه براى قانونگذارى است كار 270 نفر را قانون اساسى اجازه داد ما به يك كميسيون 9 نفره، 7 نفره يا 11 نفره بدهيم در هيأت دولت هم اين 24 نفر يك موضوعى را ميان خودشان كه در در برابر مجلس هم مسؤولند تشخيص مى‏دهند كه اين را اگر به 5 وزير در يك كميسيونى واگذار كنند و آن در آن‏جا تصويب كند، يا 7 نفر حالا خود دولت هر جور تشخيص مى‏دهد تعداد آن وزراء را و اينكه از چه وزرايى هم تشكيل بشود. بعد هم مى‏گويد اگر شما چيزى را به آن رسيديد و تصويب كرديد ما هم همان را قبول داريم كه عمل بشود به عنوان مصوب دولت اين چه اشكالى دارد؟ هم مثبت است و هم ما با تصويب اين اصل مانع را از سر راه برداشته ايم. يعنى در اين كه كار، كار مفيدى است ترديدى نيست فقط مانع از حيث قانونى اساسى داشته كه ما با
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1156
تصويب اين اصل مانع را برمى‏داريم. بنده از اين فرصت استفاده كنم اين نكته را بگويم بعد جناب آقاى موسوى در توضيح جواب مى‏دهند. من تا آن‏جايى كه يادم هست در كميسيون اين عبارت تصويب نشد. اين دو تا اشكال اساسى دارد از نظر عبارت يكى اينكه از كميسيون‏ها و شوراهاى خاص بر نمى‏آيد كه اعضايش از وزراء باشد و حال آنكه در كميسيون، من تا آن‏جايى كه يادم هست ما نظرمان اين بود كه دولت به يك كميسيونى كه متشكل از چند وزير هست واگذار كند. اين عبارت اعم است اين را نمى‏رساند. اين يك. دوم اينكه «مصوبات اين كميسيون‏ها و شوراها در محدود قوانين» باز مقصود ما اين نبود. اين كميسيون كه تشكيل شد خودش احياناً برود يك مسايلى را بررسى و تصويب كند ولو بدون ارجاع از طرف هيأت دولت، بلكه ما درست مثل مجلس نظرمان بود كه مجلس همان جورى كه يك لايحه‏اى وارد مى‏شود يا يك طرح خود مجلس مى‏گويد اين لايحه را فلان كميسيون تصويب كند و اين قانون مى‏شود. ما نظرمان اين بود در اين‏جا اين طورى بشود و اگر هم اين طورى كه بنده برداشت كردم ساير اعضاى كميسيون هم نظرشان باشد اين اصل نوشته شده اين دو تا اشكال اساسى را از نظر عبارت دارد.
منشى (يزدى)- آقاى مهدوى كنى در مخالفت صحبت مى‏فرمايند.
محمدرضا مهدوى كنى- من فكر مى‏كنم كه در تجربه‏اى كه از دورانى كه در دولت بوده‏ام دارم اين‏جور مصوبات ناشى از نداشتن يك سيستم است در يك حكومت است. وقتى ما يك سيستم مشخصى براى ادار مملكت نداريم و هميشه با مسايل انفعالى برخورد مى‏كنيم زود تا يك مسأله پيش بيايد مى‏گوييم آقاى شوراى فلان تشخيص بدهد، تصميم بگيرد، تصميمش هم لازم الاجراست، براى اينكه اگر اين كار نشود دير مى‏شود و اوضاع به هم مى‏خورد. ولى اگر ما سيستمى واقعاً داشته باشيم چه لزومى دارد براى هر چيزى يك عده‏اى را مأمور بكنيم آقا زود شما با عجله و با سرعت اين كار را بكنيد و مصوبات شما مصوبات ماست. خوب مجلس آمده به يك عده‏اى رأى داده كه آقا شما نمايندگان ما هستيد، نمايندگان ملتيد، آراى ما حجت است بعد شما مى‏آييد آراى خودتان را يكدفعه به ديگران واگذار مى‏كنيد. جناب آقاى موسوى مسأل مجلس را مطرح كردند يك چيزى كه خود آن قابل اشكال است به آن هم خيلى بنده رأى موافق نداشتم آن يك چيز جزو مسلميات خوبى نبود كه ايشان استدلال كردند به همان و آن را دليل قرار دادند. اين خودش محل حرف، آن هم باز به خاطر همين است كه ما الان يك انقلاب نوپايى داريم، به خاطر مشكلاتى كه در مملكت داريم، بعضى قوانين را نداريم به اين جهت است كه الان هى مجبور مى‏شويم اين كارها را بكنيم. والا كشورهايى كه سيستمى دارند، اين طور مجبور نمى‏شوند كه هى تند تند كميسيون درست بكنند و زود مقدرات مملكت را به دست سه چهار نفر واگذار بكنند. بنده با اين كار مخالفم. من ديده‏ام در آن وقتى كه ما در دولت بوديم واقعاً مصوباتى گاهى تصويب مى‏شد بعد هم اعلام و اخطار مى‏شد اصلا وزراى ديگر يكدفعه مى‏ديدند اصلًا يك چيز بيخودى تصويب شده و آن‏ها هم مسؤوليت مشترك دارند. به نظر مى‏رسد چنين چيزى خوب نيست. به فكر بيفتيم كه مملكت يك سيستمى داشته باشد. به اين شكلى كه الان ما قانون اساسى دوباره داريم بازنگرى مى‏كنيم به نظر من‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1157
به صورت تشكيل يك سيستم نمى‏رويم، به صورت باز انفعالى مى‏رويم. ما فكر مى‏كنيم الان باز روزهاى اول انقلاب است كه شوراى انقلاب تشكيل مى‏شد. من يادم است، هميشه يك حوادث جديدى پيش مى‏آمد براى حوادث جديد يك فكرى مى‏كرديم كه بالاخره رفع نگرانى بكنيم. اگر ما واقعاً مى‏خواهيم قانون اساسى بنويسيم، نبايد اين‏جور بشود. به نظر من اين قانون اساسى با اين موضوع مفهومش نفى سيستم است و اين مشكلات را در بعضى موارد اگر پيش مى‏آيد (موارد بحرانى) در اختيار رئيس جمهور بگذاريد. رئيس جمهور خودش مى‏داند در يك موقع واقعاً حالت بحرانى است خودش دستور مى‏دهد يك كميسيونى يك كارى را بكند، يا مقام رهبرى مثلا اين كار را بكند والا اين به صورت يك قانون و يك اصل قانون اساسى در بيايد و سيستم يك مملكتى اين باشد كه هى مسايل را ارجاع بدهند به سه چهار نفر. به نظر من اين چيز مضرى است و اختيارات را از بين مى‏برد، حس ابتكار را از وزراء مى‏گيرد، مسؤوليت‏ها را كم مى‏كند و لذا من شديداً با اين مخالفم و آثار بدش را هم در اين چند ساله خودم مشاهده كرده‏ام به نظرم چيز خوبى نيست.
منشى (يزدى)- آقاى كروبى موافق.
مهدى كروبى- بازنگرى قانون اساسى و يا اصول جديد براى همين است. چون وقتى قانون اساسى نوشته شده با همه خصوصيات و ويژگى‏ها و برجستگى كه اعضاء داشتند، اما چون كار اجرايى حكومت كردن نداشتند، تقريباً يك نواقصى در خلال كار اجرايى در ده سال نمايان شده. اصلا بازنگرى براى همين است كه عيوب قانون اساسى به آن صورتى كه بوده رفع بشود حالا ولو در چهارچوب همان چيزهايى كه حضرت امام تعيين فرمودند. نكته‏اى كه آقاى عميد فرمودند كه قانون اساسى نبايد براى كارهاى روزمره باشد اين كار روزمره نيست، مشكلات كشور است. در عمل برمى‏خوريم براى اين كه دست و بال بسته نشود و بتوانند مسؤولين كارهايشان را انجام بدهند. اين يك موضوع.
نكت دوم اتفاقاً اين كميسيون‏ها خيلى اوقات جدى‏تر و سريع‏تر به كار رسيدگى و مشكل را حل مى‏كنند. فرض خود دولت با همه اين تراكم كارى كه دارد، مشكلات فراوانى كه دارد خيلى اوقات اين سرى كارها كه بايد سريع تصميم گيرى درباره‏اش بشود، شورايى، كميسيونى برسد و چيزى را تنظيم كند و اعلام و عمل كند نمى‏رسد كار همين طور معلق مى‏ماند و خود اين عوارض و ضايعاتى براى كشور دارد. كما اينكه باز عرض كردم مى‏بينم خود مجلس اين كار را مى‏كند. راجع به مسأل مجلس درست عكس اين است كه آقاى مهدوى فرمودند. ببينيد اتفاقاً بحث اين است كه خود مجلسى‏ها هم گاهى مى‏گويند بابا اين قوانين جزئى و خيلى چيزهايى كه معمولى و روزمره و داراى مشكلات است اين را اتفاقاً چه بسا اگر راه قانونى داشته باشد خود كابينه، خود كميسيون‏ها، چهار تا وزير، دو تا وزير آن‏جا بنشينند و اين مشكلات را حل كنند و سريع هم اجرا كنند بلكه قوانين مجلس و مجلس بايد براى كارهايى باشد كه راه گشا باشد، بنيادى باشد، مشكلات كلى جامعه را حل كند. لذا خيلى اوقات ماد واحده اين جور معمولى به قول آقايان روزمره‏اى كه مى‏آيد خود مجلس معترض است كه اين‏ها كار اصولى براى مجلس نيست. بنابراين به نظر مى‏آيد براى حل مشكلات جامعه و كارها سريع پيش برود و ضايعات كندى كار نباشد كه خيلى خوبى است و نتيجه تجربه ما از اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1158
تجربه‏ها غافل نباشيم كه برخورده‏اند در عمل و اين مشكلات برايشان بوده و در اين بازنگرى كه فرصتى است و هر روز هم نمى‏شود تجديد نظر در قانون اساسى بشود بايد اين مشكلات را حل كنيم كه مسؤولين اجرايى بتوانند كارها را به خوبى حل بكنند.
منشى- آقاى حبيبى مخالف.
حسن ابراهيم حبيبى- بسم الله الرحمن الرحيم. عرض مى‏شود كه در اين بحث‏هاى موافقان به يك نكته بايد عنايت بشود و آن اينكه مسائلى كه الان مورد پيشنهاد اين اصل هست و يا آن طور كه جناب آقاى مهندس موسوى فرمودند و در نظرشان هست كه ظاهراً طراح اين اصل هم هستند حقيقتش اين است كه موضوعات جزئى نيست. يعنى مسايل روزمره دست و پا گير و وقت تلف كن در هيأت دولت نيست. بحمدالله الان هيأت دولت گرفتار اين مسايل است. يعنى بحث‏هاى هيأت دولت اين است كه ما بياييم مثلا 45 متر زمين وزارت پست و تلگراف به يك شخص بفروشد يا حتى وزارتخانه سى متر زمين را به همديگر واگذار كنند. يعنى قسمت اعظم كارها از اين قبيل است در دولت و دليلش هم اين است كه كارهاى جدى‏تر در دولت كمتر مطرح مى‏شود و اصلا نظرى هم كه در اين اصل است اين است كه كار مهمى كه نمى‏توان بحث زياد در دولت كرد و اختلاف برانگيز است برود در شوراها. اگر قرار است كه چيزهاى جزئى باشد در اين‏جا نوشته بشود، مسايل دست و پاگير جزئى از اين قبيل كه بنده عرض مى‏كنم اين‏ها را به كميسيون‏ها ببرند كه وقت 24 وزير تلف نشود و مسايل كلى در دولت بيايد كه مجلس قاعدتاً به دولت رأى مى‏دهد كه به اين مسايل كلى برسد.
مطلب ديگر بنده مى‏توانم اين مطلب را خدمتتان عرض كنم كه در اين ده دوازده مثال كه در خدمت و نوكرى انقلاب هستم بيشترين تجربه را در بين عده‏اى دارم در تشكيل كميسيون‏ها و ادار جلسات يا عضويت فعال در جلسات. اگر كميسيون‏ها كارشان پخته و مرتب و آماده باشد اولا در خود كميسيون كارها سريع پيش مى‏رود و هم وقتى كه در هر جلسه‏اى كه مى‏آيد در آن جلسه مى‏شود كه آن كسى كه دارد گزارش را مى‏دهد اگر پخته و سخت باشد مطلبش را سريع و صريح بگويد كه نكات اصلى اين‏هاست و بر اساس آن رأى گيرى بشود و اين كار عملى است. يك تجرب ديگرى هست كه جناب آقاى مهدوى فرمودند ما اگر بياييم حتى حالا كه سياست‏هاى كلى را نداريم بياييم در يك موضوع بسيار مهمى كه مى‏خواهد به كميسيون برود ما ابتدائاً بياييم در آن جلس عمومى رئوس مسايل را مطرح كنيم و خطوط كلى را از جلسه بگيريم. بنده اين كار را چندين بار كرده‏ام جناب آقاى مهندس مى‏توانند شهادت بدهند. در دولت‏ها يك مسأله بسيار مهم در قانون داشتيم يا مسايل فرهنگى كه در اين دو كميسيونى كه من تجربه دارم آورده‏ايم و گفته‏ايم كه آقا اين نكات هست يعنى دو راه هست كدام يكى از اين دو تا را دولت تصويب مى‏كند؟ دولت يك نظر كلى راجع به يكى از اين دو راه داده ما در كميسيون بحث كرديم وقتى كه برگشته دولت از اين مسأله راضى بوده. مطلب ديگرى كه هست در اين‏جا مى‏گويد كه تصميمات اين كميسيون‏ها و شوراهاى خاص لازم الاجراست.
باز همين دولت فعلى جناب آقاى مهندس موسوى خودشان مى‏توانند شهادت بدهند، مواردى بوده است كه به كميسيون‏ها ارجاع شده و گفته شده كه تصميمات اين كميسيون‏ها تصميم دولت باشد با توافق، وقتى برگشته خود جناب مهندس موسوى نسبت به آن نظر داشته‏اند گفته‏اند
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1159
من قبول ندارم. خوب اگر كه واقعاً بعدها هم اين بلا پيش آيد و گرفتارى درست شد به يك كميسيونى شما ارجاع كرديد به يك شورايى ارجاع كرديد برگشت رئيس جمهور موافق نبود، چه كار كند؟ قانون اساسى مى‏گويد لازم الاجراست، بعد ديگر مى‏مانيم، بعد دعوا در مى‏گيرد. يعنى اين‏ها مسائلى نيست كه ما همين جورى رهايش بكنيم و بعداً خودمان را گرفتار بكنيم. اين‏ها مسايلى است كه در دولت به راحتى اگر راحت منجسم باشد به راحتى توافق مى‏شود، مطالبى كه به كميسيون رفت برگشت، اگر كميسيون مورد اعتماد است، اگر مطالبى كه آورده درست و پخته است در ظرف چند جمله يا طى يك جلس كوتاهى مى‏شود كه مسأله به تصويب برسد.
اشاره مى‏شود به مجلس در مجلس حتى وقتى مطابق اصل 85 به كميسيون مى‏رود آزمايشى است يعنى اولا قانونى كه قرار است دائم باشد، وقتى ما مى‏گوييم دوام يعنى يك مدت طولانى بعد در آن‏جا دو سال، سه سال، پنج سال و تازه دو و سه سال و پنج سالش هم تا اين زمان ما از پنج سال بيشتر هم نداشته‏ايم تازه در آن هم مى‏آيد و مجلس تصويب مى‏كند آن مقدار وقت را در مورد تصميماتى كه شوراها مى‏گيرند و يكمرتبه كشور را مى‏تواند جا به جا بكند شما ديگر دوره آزمايشى نداريد و اين هم يك مسأل ديگرى در اين زمينه.
مطلب ديگر اين است كه اين شوراها و كميسيون‏ها گروه گروه مى‏شوند و اگر كه دسته‏هاى مختلفى در دولت تشكيل بشود اين هم بعد گرفتارى براى آينده نظام ادارى و اجراى دولت درست مى‏كند. بعد هم شوراها و كميسيون‏ها ضعيف و قوى خواهند بود، كميسيون‏هايى كه پول دستشان است كميسيون‏هاى قوى خواهند بود، كميسيون‏هاى ديگر كميسيون‏هاى ضعيف خواهند بود. بعد واقعاً چرا اين مانع را قانون اساسى ايجاد كرده و تا اين زمان شوراى نگهبان ايراد گرفته؟ واقعاً براى اين است كه شوراى محترم نگهبان مى‏فرموده‏اند كه اين مسايل، مسايلى است كه جمع بايد تصميم بگيرد. خود اين مسأله يك موضوعيتى داشته. بله مى‏تواند قانون اساسى بگويد كه اين موضوعيت ندارد، پس هيأت وزيران مى‏خواهيم چه كار؟ الان مخبر محترم كميسيون مگر راجع به تمركز آن مطالب را نمى‏فرمودند كه اشكال دارد. بنده خودم به تمركز رأى دادم، ايشان رأى ندادند. رأى دوم را من به دليل جا به جا شدن رأى ندادم والا اصل قضيه را بنده قبول داشتم، آقايان قبول نداشتند. ايشان مى‏فرمودند زير هر تصميمى بايد امضاى وزير باشد.
حالا يك دسته از وزراء را ما كلا خارج بكنيم اين اصلا مصلحت نيست. بالاخره اين‏ها نكاتى است و اصلا هيأت دولت يعنى مجموع وزراء و واقعش اين است كه اين وقتى در هيأت دولت مطرح شد بسيارى از وزراء گفتند كه ما بيرون مى‏رويم. واقعاً دليلى ندارد كه اينجورى باشد و همه اين اختيارات را از گوشه و كنارش بگيرند و حضرات را تبديلشان بكنند، همين الان هم اين گرفتارى هست كه ما يك مقدارى به مسايل ريز مى‏پردازيم چرا الان در دولت كارتابل مى‏بينند وزراء؟ و از اين به بعد ديگر بدتر از اين خواهد شد و اين نظر بنده با توجه به همين تجربه‏ها به مصلحت نيست. اگر قرار است مسايل كلى باشد، بله شما بفرماييد كه همه مسايل جزئى را بفرستيم در اين كميسيون‏ها و مسايل كلى بيايد دولت اين از اتفاق خيلى خوب مى‏شود. آن چيزى است كه بايد دنبالش بود و ان شاء الله نظام و سيستم به دولت خواهد داد.
منشى- ديگر كسى نام ننوشته منتها آقاى نورى پيشنهادشان اين است كه جمله «و يا رعايت اصل 126» اضافه بشود و همين طور اصل 137 يك چنين پيشنهادهايى دارند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1160
مؤمن- قرار بود اسم مرا هم مخالف بنويسيد.
منشى- معذرت مى‏خواهم من ننوشته‏ام اگر صبحت مى‏فرماييد هنوز فرصت هست.
محمد دانش زاده (مؤمن)- من يك جمل كوچكى دارم علاوه بر اين مطالبى كه آقايان فرمودند كه قسمت مهمش مورد اعتنا بود. من نسبت به اين كلمه محدوده قوانين كه در ذيل آمده يك تذكرى، يك شبهه‏اى هر چه مى‏خواهد اسمش را بگذاريد دارم و آن اين است كه اين محدوده قوانين ما در اين دورانى كه گذشته مى‏دانيم كه مقصود خصوصى قوانين مصوب مجلس شوراى اسلامى نيست بلكه اين قوانينى را كه دست‏پخت زمان طاغوت است قطعاً شامل مى‏شود و در بين اين قوانين بسيار ما داريم يك قوانينى كه خلاف شرع است و شايد نمى‏دانم به هر حال در مجلس نيامده و روى اين حساب من عرض مى‏كنم كه اين محدوده قوانين اگر هم بناست كه تصويب بشود بايد مقيد بشود به قوانين مصوب مجلس شوراى اسلامى براى اينكه ما از گير آن شرورى كه از طاغوت برايمان مانده نجات پيدا بكنيم. فقط من همين را مى‏خواستم عرض كنم والسلام.
منشى (يزدى)- جناب آقاى موسوى توضيح بفرماييد.
ميرحسين موسوى (مخبر كميسيون)- برادرها دقت بكنند اين اصل واقعاً مهم است و من فكر مى‏كنم باعث سرعت كار دستگاه اجرايى خواهد شد و آن تصويرى هم كه آقاى حبيبى مى‏دهند من آن تصوير را در ذهن ندارم و دليلش را اين‏جا مطرح مى‏كنم. اولا دولت را ما يك تصوير روشنى بايد از آن داشته باشيم. دولت را ما يك دستگاهى مى‏بينيم كه ضمن اينكه يك دستگاه سياست گذار هست، ناظر هست و كارهاى كشور را پيش مى‏برد و محل برخورد سلايق مختلف در امور مهمه هم هست در عين حال يك دستگاهى ما مى‏دانيم كه با سرعت بايد مسايل مملكت را حل و فصل بكند، با مشكلات برخورد بكند و مشكلات را حل بكند. ضعف دولت در حل مشكلات به معناى اين خواهد بود كه در دراز مدت انقلاب شكست بخورد. اين را برادرها قطعى بدانند بازوى اجرايى نظام دولت هست، اين بازو قوى باشد و بتواند سريع در عرصه‏اى كه هر روز هزاران مشكل آفريده مى‏شود قوى وارد بشود كشور را به پيش خواهد برد، ضعيف باشد ضربه خواهد خورد ما قوى بودن را به معناى مطلق العنان بودن يا اينكه يك حالت خاصى نمى‏دانيم به همين دليل قوياً آمديم بحث كرديم در رابطه با اختيارات دولت و رئيس جمهور را مسؤول كرديم، وزراء را برايشان حق استيضاح گذاشتيم، حق سؤال گذاشتيم و تمام اين كنترل‏ها را گذاشتيم. وقتى كه از اين مطمئن شديد، بايد ببينيم كه آن روشى كه طراحى مى‏كنيم، آن روش كارآ بكند براى برخورد با مسايل گوناگون و مشكلات يا نه؟ و هر تصميمى كه بتواند دولت را كارا بكند براى برخورد سريع‏تر و قاطع‏تر با مشكلات ما آن را به عنوان يك نقطه قوت بايد به حساب بياوريم من اول مى‏پردازم به صحبتى كه آقاى دكتر حبيبى كردند براى اينكه آن ذهنيتى را كه ايشان ايجاد كردند كاملا از بين ببرم. من اعتقاد دارم آن چيزى كه باعث مى‏شود در دولت مسايل حياتى مطرح نشود همين ريزه كارى‏هاست. الان سه جلسه است در دولت نتايج كميسيون‏ها را همين جورى طوطى‏وار بنده مى‏خوانم كميسيون‏ها نظر داده‏اند همه دست‏ها بالا مى‏رود يا مى‏گويند كه تصويب شد همين جور رد مى‏كنيم. سه جلسه كامل هست كه ما در اوضاعى كه شرايط خاصى دارد انتخابات رياست جمهورى هست، وفات‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1161
حضرت امام هست، مسايل گوناگون دارد ما اصلا نمى‏توانيم بپردازيم به مسايل حياتى به خاطر اينكه مسايل روز به روز و روزمره‏اى كه گرفتار كشور هست بالاخره بايد بيايد به تصويب دولت برسد در حالى كه مى‏توانست تصويب كميسيون در بسيارى از موارد كافى باشد. من فكر مى‏كنم يك نمونه‏هايى خيلى ملموس و روشن بدهم جلسه بهتر مى‏تواند خودش قضاوت بكند. ما يك طراحى داريم مانند طرح مباركه، حدود 55 ميليارد تومان هزينه اين طرح است. بهره و سودى كه اين كارخانه مى‏تواند داشته باشد هر سالى كه تأخير بكند حدود 5/ 5 ميليارد تومان به طور معمول ما سود از دست مى‏دهيم من فكر مى‏كنم بيشتر از اين باشد يعنى به طور نرخ معمولش سود بين المللى من در نظر مى‏گيرم در حالى‏كه براى ما از نظر صنعتى و راه افتادنش بحث ده ميليارد تومان هر سال عقب افتادن هست. ما در طول مدت 8 سال با اينكه بنده يك بار در شوراى اقتصاد نشستيم و به تصويب رسانديم كه هر ماه اين مسأله در شوراى اقتصاد مطرح بشود سه يا چهار مرتبه موفق شديم آن را در شوراى اقتصاد مطرح كنيم، حتى يك بار هم در هيأت دولت نتوانستيم مطرح بكنيم به دليل همين كارها. شما تصور بكنيد كه در اين اوضاع و مشكلات و اين‏ها چند تا وزير و نخست وزيرى كه به اين كار، كارشان مربوط است دستجمعى بلند مى‏شوند مى‏روند سراغ طرح مباركه مى‏خواهند يك‏روز كار آن‏جا بكنند، مشكلات آن‏جا را حل بكنند، همان جا تصميم بگيرند و ببرند. خوب اين عده اگر مسايل‏شان را با دولت مطرح بكنند، مسأل سياسى كه نيست، مسأل تخصصى مربوط به يك كار هست و اين همان چيزى است ما مى‏گوييم سيستم دادن يعنى اين. وزير صنايع سنگين، وزير صنايع، وزير معادن و فلزات، رئيس بانك مركزى، وزير برنامه و بودجه، وزير اقتصاد و دارايى هست همين چيزى كه يك سال پيش اتفاق افتاد و دو سه وزير ديگر ما مى‏گوييم كه برويم آن‏جا مسائل را حل بكنيم، مى‏رويم مى‏نشينيم مسايل را مى‏بينيم مى‏گرديم همان جا يك چيزهايى به نظر مى‏آيد يادداشت برمى‏داريم. ما عوض اينكه همان جا بنشينيم اين‏ها را تبديل به يك دستور جلسه بكنيم و بعد امضاء بكنيم و لازم الاجرا بشود، براى همه مجبوريم اين را قطعه قطعه بكنيم در دولت بياوريم بفرستيم كميسيون‏ها، 4 ماه، 6 ماه بعد در حالى‏كه اهميت قضيه فراموش شده جزء به جزء بيايد در دولت تصويب بشود ما مى‏گوييم مملكت اين جورى پيش نمى‏رود، ما مى‏گوييم كه دولت بايد اين حق را داشته باشد. اين مسأله آن چيزهايى كه آقاى دكتر حبيبى مى‏گويند كه ممكن است مسايل سياسى حادى باشد كه دولت از آن بى خبر باشد نيست. مسأله حل فولاد كشور است، مسأل اقتصادى كشور است. ما شوراى عالى كشاورزى داشتيم كه مقام معظم رهبرى دقيقاً در جريانش هستند، مخالفت با قانون اساسى داشت اين‏ها تذكراتى هم دادند اولا كارى كه ما مى‏كرديم ببينيد اصلا در دولت مى‏تواند مطرح بشود؟ اين شورا راجع به پوشش انهار سنتى مثلا بحث مى‏كرد. اين نهرهاى سنتى كه ما داريم ما فكر مى‏كرديم اگر رويش را بپوشانيم حدود سى چهل درصد از ضايعات آب مى‏تواند جلوگيرى بكند با اين كشور كم آبى كه ما داريم. حداقل سه يا چهار جلسه اين بحث بود، هر كدام دو ساعت سه ساعت بحث برده به نتيجه رسانديم بعداً خوب ما بگوييم نه اين جلسه اختيار ندارد، بايد حتماً در دولت بيايد تصويب بشود دوباره بحث و گفت و گو بشود. اگر جنب شكلى قضيه را مى‏گيريم عيب ندارد ما مى‏گوييم جلسه بحث بكند باز هم مثل همين الان‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1162
كه خوانده مى‏شود ما بياييم اعلام بكنيم بعد از مدتى كه از گرمى كار گذشته، دولت هم بدون اين‏كه متوجه بشود قضيه چيست تكبيرى بگوييم و مسأله را راه بيندازيم. ولى چه اشكالى دارد كه دولت در يك محدوده‏اى بيايد به همين شوراى كشاورزى بدهد كه در اين زمينه كار بكند؟ يك كارى آن‏جا داشتيم كه شايد 5- 6 جلسه طول كشيده بنده تعجب مى‏كنم از آقاى دكتر حبيبى كه اين مسايل را اشاره نمى‏كنند. اين مسايل چگونه مى‏تواند در دولت مطرح بشود با 24 وزير؟ مسأل آب كشور الان مسأله است. وزارت جهاد، وزارت نيرو، وزارت كشاورزى هر كدام بخشى از اين آب را خرش را گرفته‏اند وظايفى هم دارند، تداخل وظايف هم دارند. ما مجبوريم كه اين سه تا دستگاه را با هم هماهنگ بكنيم در كشور بى‏آب خودمان كه جزو خشك‏ترين كشورهاى جهان است حل بكنيم. هر كدام اين‏ها هم منافعى دارند خوب شما كه مى‏خواهيد اين را سامان بدهيد، جلساتى بگذاريد، ستادهايى تشكيل بدهند، هماهنگى ايجاد بكنيد ما كى مى‏توانيم فرصت بكنيم در ميان انبوهى از تصميمات و مصوباتى كه گاهى به 40- 50 تا مصوبه مى‏رسد كه اين مسايل را بياوريم بگوييم كه وزير كشاورزى، وزير جهاد بيا شما ده ساعت بحث بكن راجع به اين مسأله ما اين‏جا تصميم گيرى بكنيم. ما كه كميسيون تشكيل نمى‏دهيم كه در مورد مسايل عمده جهانى و مسايل استراتژيك خودمان آن‏جا بحث بكنيم. مسايل روزمره است، در مورد صنعت و برق و مسايل اقتصادى كشور هست، در حدودى هم هست كه دولت خودش تعيين مى‏كند. نمونه‏اش همان چيزى است كه بنده اشاره كردم. همين كميسيون پشتيبانى صنعتى مهندسى به اصطلاح از جنگ. ما يا بايستى در هفته يك جلسه بر جلسات هيأت دولت اضافه مى‏كرديم 24 وزير را آن‏جا مى‏نشانديم دو سه ساعت بحث مى‏كردند، تصميم مى‏گرفتند يا اين كه ما برايش يك تشكيلات جداگانه مى‏گذاشتيم كه آن‏ها سريع عمل بكنند به خاطر اينكه ما بتوانيم به جنگ برسيم. ما آن چيزى كه تقاضا داريم قانونيت بخشيدن به اين قضيه است چيزى كه اگر رئيس دولت اين اختيار هم داده نشود، اين را خواهد گذاشت منتها كلاه شرعي خواهد گذاشت، از راه غير قانوني اين را خواهد داد و ضعيف هم برخورد خواهد كرد. در حالى كه اگر اين قانونمند بشود بيايد در دولت معلوم بشود كه بايد دولت حد و حدودش را مشخص بكند، همه حساس مى‏شوند و با علاقه شركت مى‏كنند و من فكر مى‏كنم مشكلات را حل مى‏كند. چيزى كه برادر عزيز و بزرگوارمان جناب آقاى مهدوى فرمودند من قبول دارم كار بايستى سيستمى باشد با سيستم عمل كردن يعنى همين، تقسيم وظايف درست و صحيح دولت بنشيند اول كارخودش بيايد بگويد تصميمات من به جايى نمى‏رود بيايد در هيأت دولت ولى آن‏جاهايى كه مى‏داند كه نمى‏رسد بنده اشاره كردم طرح مباركه با اين عظمت، فولاد كشور همين جور نفت كشور همين جور، خيلى از مسايل هست كه يك بار نه اينكه ما نخواسته باشيم ما به طور مرتب 2 يا 3 جلسه در هفته هيأت دولت داريم گاهي از صبح ساعت 7 مي‏گذاريم تا ساعت 12 بيشتر از اين كه نمي‏توانيم مگر اينكه وزارتخانه‏ها را تعطيل بكنيم. يك لحظه هم ما تعطيلى نداشتيم. ما مى‏خواهيم بگوييم گنجايش جلسات هيأت دولت كافى نيست براى رسيدن به مسايل كشور و سيستم دادن يعنى اينكه كميسيون‏هاى تخصصى با نظارت‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1163
دولت، با اختياراتى كه دولت مى‏دهد با شركت وزراء من صحبت حاج آقا موسوى خوئينى‏ها را قبول دارم و قصدم همين بود. اين‏ها تشويق بشوند كه مسايل كشور را پيش ببرند، اين به نفع كشور است، همه مى‏گوييم كه بوروكراسى را بشكنيم، چرا كار مردم معطل ماند، چرا اين مصوب دولت 6 ماه معطل مى‏شود؟ خوب من مى‏گويم كه راه حلش اين است شما غير از اين هيچ راه حل ديگرى جلو رويتان نيست مگر اينكه تصور بكنيم جلسات دولت با 24 وزير صبح‏ها همه كارشان را تعطيل بكنند و كار مملكت را و كار مردم را به اعتقاد من رها بكنند. براى همين من به ذهنم مى‏آيد كه هيچ نوع مشكلى ندارد. يقيناً دولت هم ناظر هست به معناى اختيار گرفتن از دولت براى مسائل مهم هم نيست خود دولت اين‏ها را تعيين مى‏كند. من پيشنهادى كه دارم اگر برادرها اجازه بدهند با در نظر گرفتن محتواى صبحتى كه آقاى موسوى خوئينى‏ها دادند البته جناب آقاى خامنه‏اى اگر اجازه بدهند چون در كميسيون بر سر اين بحث بود كه در ذهن همه بود كه كميسيون‏ها از وزرا هستند يعنى از غير وزراء ما كميسيونى تشكيل نمى‏دهيم. اين قيد بشود و «دولت مى‏تواند تصويب برخى از امور در حدود وظايف خود را به كميسيونى متشكل از چند وزير واگذار نمايد» كه اين چند وزير آن‏جا آمده «مصوبات اين كميسيون در محدوده قوانين مصوبه دولت محسوب مى‏شود و لازم الاجراست.»
امامى كاشانى- با توجه به اصل 126.
ميرحسين موسوى- عيب ندارد ما آن را هم اضافه مى‏كنيم. اصل 126 را هم اضافه بكنند ما حرفى نداريم.
منشى (يزدى)- معذرت مى‏خواهم بعضى از اين قيود در ردى خيلى اثر دارد كه تصريح كرده‏اند مثل بودن وزراء ...
نايب رئيس (هاشمى)- خيلى خوب اين‏ها كه شرط است اصلا نظر كميسيون اين بوده كه وزراء باشد.
مير حسين موسوى- در محدود قوانين مصوب هم عيب ندارد.
منشى (يزدى)- اين دو تا خيلى مهم است، بعد ديگر مسأل تأييد رئيس جمهور.
نايب رئيس (هاشمى)- حالا قوانين كه آقاى مؤمن مى‏فرمايند برعكس است يعنى آن قوانين محدود كننده است اينكه توسعه دهنده نيست. اگر اين قيد را بزنيم يعنى در آن محدوده نيست اشكال پيدا مى‏كند يعنى آزاد مى‏شوند از آن‏ها بدتر مى‏شود. قوانين هميشه محدود كننده است.
مؤمن- محدود قوانين مجلس، نه قوانين زمان شاه.
نايب رئيس (هاشمى)- اگر اين كار را بكنيم دولت از خدا مى‏خواهد اما معنايش اين است كه آن قوانين ديگر براى دولت محدود كننده نيست. شما نتيجه معكوس مى‏گيريد.
مؤمن- در غير قوانين مصوبه حق ندارد اين كميسيون‏ها را تشكيل بدهد آن وقت نتيجه اين مى‏شود كه رعايت قانون اساسى و ...
نايب رئيس (هاشمى)- خوب آن ديگر قانون يعنى هيچ قانونى ندارد، مى‏تواند تشكيل بدهد. يعنى شما نتيجه معكوس مى‏گيرد دست دولت را باز مى‏كنيد كه در آن مواردى كه قانون قديمى است هر كار مى‏خواهد بكند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1164
نورى- اصل 126 اشكالى ندارد.
نايب رئيس (هاشمى)- چرا خلاف شرع باشد خوب شما مى‏توانيد جلويش را بگيريد.
نورى- اصل 126 كه گفتيم رئيس مجلس كنترل كننده جهت قانونى است.
مؤمن- اگر آن اصل 126 هم بيايد باز وقتى نباشد قوانين و مقررات را ولو رئيس مجلس كنترل كننده است ولى ملاك كنترل قوانين سابق مى‏شود. آن قوانين سابق هم ما داريم مطالبى كه برخلاف اصول قانون اساسى است ...
نايب رئيس (هاشمى)- اجازه بدهيد قيد شما را جداگانه رأى بگيريم.
مؤمن- هم خلاف اصول قانون اساسى است و هم خلاف شرع است.
نايب رئيس (هاشمى)- خوب آن را شما بايد جلويش را بگيريد.
مؤمن- به ما اگر گفته بشود ممكن است جلويش را بگيريم بعد به شرط اين‏كه وقتى نظر داد شوراى نگهبان كسى نظرش را بخواند.
نايب رئيس (هاشمى)- خوب ناچار است بخواند.
مؤمن- والا بنابراين است كه نخوانند.
نايب رئيس (هاشمى)- فرض بر اين است كه بايد اجرا بشود.
منشى (يزدى)- قيود متفق عليه را بگوييد شما.
نايب رئيس (هاشمى)- شما آن متون متفق عليه را بگوييد.
مير حسين موسوى- «دولت مى‏تواند تصويب برخى از امور در حدود وظايف خود را به كميسيونى متشكل از چند وزير واگذار نمايد. مصوبات اين كميسيون در محدود قوانين مصوبه دولت محسوب مى‏شود و لازم الاجراست».
مى‏خواهيد «با رعايت اصل 126» را هم همين جا بگنجانيم كه مى‏شود «و با رعايت اصل 126 لازم الاجراست.»
نايب رئيس (هاشمى)- آقاى خامنه‏اى يك پيشنهادى دارد كه آقاى حبيبى هم در آن فرض احتمالا رأى بدهند چون آن‏جا بحث اين است كه بگوييم موارد غير مهم.
كروبى- غير مهم يعنى چه آقاى هاشمى؟
ميرحسين موسوى- ما بگوييم كه دولت اصلا خودش تفويض مى‏كند معلوم است كه يك چيزى كه مهم است و مى‏خواهد همه نظر بدهند ...
منشى (يزدى)- اگر اب تصويب هيأت وزيران را داشت حل مى‏كند قضيه را.
نايب رئيس (هاشمى)- خيلى خوب حالا فعلا بدون اين قيد رأى مى‏گيريم بعدا اگر رأى نياورد اين را هم اضافه مى‏كنيم.
امامى كاشانى- جوابى كه جنابعالى به آقاى مؤمن داديد اين جواب مفهوم نبود.
نايب رئيس (هاشمى)- ببينيد آقاى مؤمن مى‏فرمايند اين‏جا بگوييد در محدود قوانين مصوب مجلس شوراى اسلامى. اگر اين را گذاشتيم معنايش اين است يعنى دولت فقط در محدود قوانين، اگر قوانين ديگرى بود آن‏ها بازدارنده دولت نيست (امامى- آن‏ها لازم الاجراء نيست)
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1165
نه لازم المراعات نيست. آن وقت دولت مى‏تواند در آن‏جايى كه در محدود آن قوانين است بدون قيد چيزى را تصويب كند.
امامى- خبر لازم الرعايه اگر بود حق با جناب‏عالى است.
ميرحسين موسوى- حاج آقا من يك توضيح بدهم چون ما مى‏خواهيم رأى آقاى امامى و آقاى مؤمن را هم داشته باشيم. مثلا مسأل مس سرچشمه قانونش مال 1353 يا 1354 است نياز هم داريم كه يك گروهى بنشينند، مشكل صادراتى پيدا كرده يك كارى مى‏خواهند در رابطه با آن بكنند. بالاخره در محدود آن قانون بايد انجام بدهند آن قانون كه قانون جديد نيست. يا بعضى از وزارتخانه‏ها شرح وظايفى دارند كه شرح وظايف تصويب شده سال 1350 است ما هم قبول مى‏كنيم كه هست تا موقعى كه مجلس عوض نكرده ما آن را قيد نكنيم خيلى فراتر از وظايف آن وزارتخانه ممكن است برويم، ممكن است مشكل پيدا كنيم اصولا.
منشى (يزدى)- ى عنى خارج از قانون مى‏شوند در حقيقت.
جنتى- اين است كه مشكل كميسيون‏ها نيست، بالاخره هيأت دولت هم كه مجموعاً تصويب بكند آخرش اين اشكال را دارد.
مير حسين موسوى- باز هم كه دولت تصويب كند همين است.
جنتى- اين كارى به كميسيون‏ها ندارد مشكل كلى اگر باشد.
نايب رئيس (هاشمى)- بله اين مشكل همه موارد است خيلى خوب پس سه قيد داشت اينكه وزراء باشند، دوم اينكه خود هيأت وزراء به آن‏ها بدهند موردى، سوم اينكه در نهايت هم به تأييد رئيس جمهور برسد.
آذرى قمى- موردى يعنى چه؟
نايب رئيس (هاشمى)- ى عنى مورد را دولت بايد ارجاع بدهد به كميسيون.
منشى (يزدى)- تصويب هيأت وزيران معنايش اين است ديگر.
نايب رئيس (هاشمى)- دولت مثلا مى‏گويد اين پنج مورد را اين پنج كميسيون عمل كنند.
آقايانى كه موافق هستند با اين قيود رأى بدهند (اكثر دست بلند كردند) تصويب شد.
منشى (يزدى)- همين عبارتى كه خواندند فقط قيد «با رعايت اصل 126 و با تأييد رئيس جمهور» اين دو تا كلمه اضافه مى‏شود. شما متن را لطف كنيد.
مير حسين موسوى- متن را مى‏دهم خدمت آقاى حبيبى. اصل جديد. اين اصل جديد يك اصل بسيار مفيدى است و من فكر مى‏كنم همه آقايان اگر توجه بكنند يكى از گره گشاترين اصولى خواهد بود كه در رابطه با مشكلات كشور ما داريم:
 «در موارد اختلاف نظر و يا تداخل در وظايف قانونى دستگاه‏هاى دولتى، تصميم هيأت وزيران كه به پيشنهاد رئيس جمهور اتخاذ مى‏شود لازم الاجراست».
اين را يك كمى توضيح بدهم. ما يك مشكلى در دولت داريم و آن اين است كه در موارد گوناگون دستگاه‏ها وظايف گوناگونى دارند كه گاهى اين وظايف در هم تداخل مى‏كنند و دود اين تداخل به چشم مردم و دستگاه‏هاى كل كشور مى‏رود و گردش كار را سخت‏تر
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1166
مى‏كند، مسائل را لاينحل نگه مى‏دارد. آن چيزى كه ما اين‏جا مطرح مى‏كنيم و پيشهادى كه شده كاملا در محدود قوانين هست منتها گشاينده اين گره‏هاست. من يك نمونه‏هايى هم خدمت جلسه خواهم داد. ما مسأله‏مان اين است كه گاهى مى‏گوييم وزارت صنايع اين مسؤوليت‏ها را دارد، صنايع سنگين اين مسؤوليت‏ها را دارد، جايى هست كه اگر محدوده اين‏ها را به صورت دايره‏اى در نظر بگيريم اين دايره در هم تداخل كرده معلوم نيست كه در يك قسمتى كاملا اين وظيفه مربوط به صنايع سنگين است يا صنايع؟ در نتيجه در هر دو تا دستگاه مدعى اين قضيه هستند، نتيجه‏اش چه مى‏شود؟ نتيجه يا روى زمين ماندن كار هست يا دوباره انجام دادن يك كار است و مشكلات زيادى كه انجام مى‏شود. ما مى‏خواهيم بگوييم كه دولت بالاخره در اينگونه موارد تصميم بگيرد كه اين قسمت حاشيه‏اى دست صنايع سنگين باشد يا دست صنايع باشد؟ دست وزارت كشور باشد، يا دست وزارت اطلاعات باشد؟ دست اين دستگاه باشد، يا دست آن دستگاه؟ گاهى هست كه در مورد مسائل گوناگون سه چهار تا دستگاه داخل وظايف دارند. ما تقريباً هفت ماه پيش يك بخشنامه‏اى را در دولت مطرح كرديم كه دستگاه‏هاى مختلف بيايند آن‏جاهايى كه تداخل وظايف دارد با شرح براى دولت گزارش بكنند. نتيجه اين بخشنامه يك گزارش 500- 600 صفحه‏ايست كه دست ماست. و يكى از رازهاى عقب ماندگى دستگاه اجرايى ما و عدم برخورد جدى دستگاه‏ها در رابطه با مسائل مردم درست به همين قضيه برمى‏گردد. ما گفتيم كه يك خلاصه‏اى را از اين مسأله تهيه بكنند چرا كه اصلا قدرت برخورد با اين قضيه را نداشتيم. يعنى شما تصور بكنيد هزاران مورد تداخل، ما چگونه براى اين لايحه ببريم، تازه آن لايحه‏اى كه مى‏آيد آيا به اين تداخل‏ها پايان خواهد داد يا پايان نخواهد داد؟ با تفاسير گوناگونى كه هست. براى همين به نظر مى‏آيد كه بهترين جا براى حل اين قضايا در محدود همين قوانين، وظايف دستگاه‏ها خود دولت باشد. به طور مثال در رابطه با وزارتخانه‏هاى مختلف بعضى از وزارتخانه‏ها را خلاصه كردند در آن گزارشى كه اين‏جا فرستادند كه كاش من پرونده‏اش را مى‏آوردم، فكر مى‏كردم به اين اصل نمى‏رسيم ولى خلاصه‏اش را مى‏خوانم، فرضا وزارت صنايع. تداخل مسؤوليت وزارتخانه‏هاى صنعتى با وزارت بازرگانى در سياستگذارى‏هاى صنعتى و قراردادهاى دانش فنى. (اين يكى از مشكلات است).
تداخل قانون محاسبات عمومى، برگزارى مناقصات و مسؤوليت كنترل قيمت مراكز تهيه و توزيع وزارت بازرگانى با صنايع.
عدم پرداخت سود سپرده به شركت‏هاى دولتى توسط بانك‏ها در حالى‏كه بعضى از آن‏ها در مقابل پرداخت وجه بهره و كارمزد دريافت مى‏دارند.
سرگردانى متقاضى بين ادارات در رابطه با كسب موافقت اصولى جهت ايجاد واحدهاى صنعتى كه به چند تا دستگاه بايد رجوع بكنند و عدم تعيين تكليف پرداخت غرامت واحدهاى بند (الف) قانون توسعه و حفاظت از صنايع كه مربوط به چند تا دستگاه مى‏شود، يا وزارت آموزش و پرورش. اين البته خيلى خيلى خلاصه است، يعنى گاهى اين تداخل‏ها هفت، هشت بند پيدا مى‏كند.
تداخل وظايف و عدم هماهنگى دستگاه‏هايى نظير وزارت كشاورزى، وزارت ارشاد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1167
اسلامى، وزارت پست و تلگراف و تلفن، وزارت بهداشت و درمان و آموزش پزشكى به علت تشكيل دبيرستان. اين‏ها دبيرستان‏هاى خاص خودشان را دارند، يك وظايف خاص خودشان را دارند، آموزش و پرورش هم وظايفى دارد. گاهى هست كه اين وظايف روى هم مى‏افتد و تصميم گيرى نمى‏شود بشود. وزارت فرهنگ و آموزش عالى با آموزش و پرورش تعداد زيادى تداخل دارد. نهضت سواد آموزى حد و حدودش با آموزش و پروش روشن نيست، تداخل دارد. بنيادها و سازمان‏ها و بعضى از وزارتخانه‏ها كه اقدام به تربيت نيروى انسانى كرده‏اند و نياز بعد مسأل شوراى عالى هماهنگى آموزش فنى حرفه‏اى است. ما يك شوراى عالى هماهنگى آموزش فنى حرفه داريم كه يكى از مهم‏ترين بنيادهايى است كه در داخل دولت هست. مسؤوليت اين شورا هماهنگ كردن 14- 15 وزارتخانه در تربيت نيروى انسانى و فنى است. مثلا صنعت براى خودش يك نيرويى مى‏خواهد، وزارت آموزش و پرورش در اين‏جا دخيل است، وزارت كار دخيل است و نظاير اين‏ها عملا اين شورا موفقيت بالايى ندارد به خاطر اينكه مدعيان زيادى راجع به يك مورد واحد وجود دارد. يا مثلا من يك موارد ديگر را بگويم اين بيشتر مورد آموزشى شد، فرهنگى شد. وزارت امور اقتصاد و دارايى، شش مورد تداخل وظايف و عدم هماهنگى عمده وجود دارد در خصوص با وزارت خارجه. يك نمونه‏اش يك كميسيون 14 ما داريم كه وزارت اقتصاد و دارايى مى‏گويد تنظيم اقتصادى با كشورهاى خارج بر عهد من است، وزارت خارجه مى‏گويد نه اين بر عهد من است، آن يك كميسيون دارد، اين يك كميسيون دارد. نخست وزير اين وسط دائم هر ماه يكى دو جلسه بايد تشكيل بشود براى اينكه دعواهاى اين‏ها را حل بكند، اگر كار هم پيش برود وظايف ذيحساب‏ها با مديران كل امور مالى كه با مجوز سازمان امور ادارى و استخدامى در دستگاه ايجاد شده يعنى يك وظيفه‏اى امور استخدامى دارد براى تعيين مديران مالى، يك قانونى هم دارد وزارت اقتصاد و دارايى براى تعيين ذيحساب‏ها، وظايف اين‏ها روى هم افتاده يا با ارگان‏هاى مختلف مراجع قضايى در وصول ماليات‏ها، با ستاد پشتيبانى‏هاى جنگ، با ستاد هماهنگى روابط خارجى و كميسيون ماد 10 صادرات و واردات. يك كميسيونى هست آن هم قانون دارد، آن‏ها هم قانون دارند. اين هم در مورد صادرات تصميماتى مى‏گيرد، آن هم در اين رابطه تصميماتى مى‏گيرد. همين جور در مورد تك تك وزارتخانه‏ها گاهى پنج بند، شش بند، ده بند اين‏ها را با هم تداخل وظايف دارند. ما مى‏گوييم كه عملا دولت اختيار داشته باشد، اين موارد را بيايد مطرح بكند همه حرف‏هايشان را بزنند در حدود همان قانون، من يك تصويرى كشيده‏ام ساده شده اين قضيه است. يعنى اين دو تا دايره را شما در نظر بگيريد اين وظايف يك وزارتخانه است اين يك قسمتى هست كه اين‏ها روى هم افتاده. بالاخره دولت تصميم بگيرد اين مال اين وزارتخانه است، يا مال آن وزارتخانه است يا نصفش مال اين وزارتخانه است، نصفش مال آن وزارتخانه. ولى كار بريده بشود. اگر اين كار انجام بشود كه من توصيه‏ام براى دولت جديد همين است كه (هاشميان- با ادار حقوقى حل نمى‏شود؟) حل نمى‏شود. بعضى جاها اصلا يكى است، مى‏گويد هم اين حق دارد، هم آن حق دارد. الان اگر عملا اداره حقوقى نظر بدهد و قطع بكند ما رجوع مى‏كنيم. اصلا مشكل نداريم و خيلى از چيزها را به آن‏جا رجوع مى‏كنيم. اين‏ها آن موارد غير قابل حل است كه در نظام اجرايى ما از
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1168
قديم مانده، يعنى دليلش اين هست كه انبوهى از قوانين، از دوران مشروطيت به بعد گذرانده شده يك مقدار زيادى هم از شوراى انقلاب و مجلس اين‏ها وظايفى براى دستگاه‏ها تعيين كرده‏اند. ما فكر مى‏كنيم كه اختيار اين قضيه را به دولت بدهيم. يك گزارشى ما تهيه كرده‏ايم 500- 600 صفحه اختلافات و تداخل وظايف دستگاه‏هاست، اين غير ممكن است با قانون حل بشود، غير ممكن است با رجوع به مجلس حل بشود و راهش اين هست كه دولت خودش اختيار داشته باشد. فرضاً در زمين جهاد و وزارت كشاورزى برادرها شنيده‏اند يك موردى كه سر و صداى اين قضيه به گوش همه رسيده. از سال اول انقلاب اختلاف وزارت كشاورزى هست با جهاد در مورد وظايفش. و مشكل اين قضيه مى‏ماند و سر زارعين مى‏شكند و شما رجوع مى‏كنيد او مى‏گويد مرتع مال من است، او مى‏گويد قسمتى از كود مال من است. يك دوره‏اى بود كه براى اطلاع جلسه حتماً به مجلس هم روجوع مى‏شد مى‏گفتند: چرخ‏هاى جلو تراكتورها فرضا وزارت كشاورزى وارد مى‏كرد، چرخ‏هاى عقبش را وزارت جهاد وارد مى‏كرد و هر كدام هم ادعا داشتند سر اين قضيه يا با سازمان كود الان براى وارد كردن كود همين اختلاف هست، او مى‏گويد من بايد وارد كنم، او مى‏گويد من و در صحن بين‏المللى به يك كارهاى زشتى اين‏ها دست مى‏زنند براى واردات. ما پيشهاد مى‏كنيم همين طور كه در اين اصل آمده در موارد اختلاف نظر و يا تداخل در وظايف قانونى دستگاه قانونى دستگاه دولتى تصميم هيأت وزيران كه به پيشنهاد رئيس جمهور اتخاذ مى‏شود لازم الاجراست. علت اين‏كه ما گفتيم پيشنهاد رئيس جمهور دستگاه‏ها تند تند اختلافاتشان را نكشند به دولت، بعداً اين‏ها نقار ايجاد مى‏كند، درگيرى ايجاد مى‏كند بين دستگاه‏ها. جاهايى حساس است، مهم است و بايد حل بشود رئيس جمهور مطرح مى‏كند، دولت بررسى مى‏كند حق را مى‏دهد به اين يا حق را مى‏دهد به آن يا قسمت مى‏كند مسؤوليت‏ها را تكليف كار را روشن مى‏كند. من فكر مى‏كنم كه قدرت جمهورى اسلامى را ما اگر اين مسأله را به دولت بدهيم بيشتر خواهيم كرد براى حل مشكلات و درست منطبق هم هست با مسأل تمركزى كه حضرت امام فرموده‏اند.
نايب رئيس (هاشمى)- رأى بگيريم كه اين بيايد در دستور يا نه؟ آقايانى كه موافقند اين اصل وارد دستور كار بشود، رأى بدهند (اكثر رأى دادند) تصويب شد.
 (جلسه ساعت 05/ 18 به عنوان تنفس تعطيل و مجدداً 30/ 18 به رياست آيت الله مشكينى تشكيل شد)
رئيس (مشكينى)- بسم الله الرحمن الرحيم، جلسه رسمى است دستور را تعقيب بفرماييد.
منشى (يزدى)- براى ورود در اين بحث رأى گرفته شده مخالف جناب آقاى عميد صحبت كنند.
عميد زنجانى- بسم الله الرحمن الرحيم، اين نكته‏اى كه جناب آقاى مهندس موسوى اول ادل توجيهى‏شان بيان فرمودند كه مسأله بسيار مهم است و مواردى هم ذكر كردند، من اولين نكته‏اى كه مى‏خواهم عرض كنم اين است كه مهم بودن به تنهايى كافى نيست. مهمى باشد كه در خود قانون اساسى باشد. من عذر مى‏خواهم اين مثال را مى‏زنم الان اگر اين‏جا خاموش بشود، برق اين‏جا برود خيلى مهم است چون كار بازنگرى معطل مى‏شود و رفراندوم به تأخير مى‏افتد و انتخابات به تأخير مى‏افتد، كلى مملكت به هم مى‏ريزد به خاطر اينكه اين‏جا برق نيست. خيلى مهم است‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1169
اما اين را هم در قانون اساسى ما بياوريم هر چيزى كه مهم باشد يعنى يك چيزى كه داراى تبعات زياد و مضرات زياد است اين به تنهايى كافى نيست، ممكن است يك موضوع بسيار جزيى داراى مضرات بسيار زيادى باشد و اين مضرات بسيار داشتن يك موضوع يا منافع بسيارى داشتن يك موضوع به تنهايى كافى نيست. در قانون اساسى اگر بخواهد استدلال بشود كه چيزى بايد بيايد يا نه، در كنار مهم بودن بايد يك توجهى ديگرى هم باشد كه اين امر مهم در خور قانون اساسى هست به دليل اين و اين و اين. با اين مقدمه من مى‏خواهم عرض كنم كه در موارد اختلاف نظر يا تداخل دقيقاً همان جور كه به صورت دو دايره متداخل كه جناب آقاى موسوى ارائه دادند، من مى‏خواهم عرض كنم اين اختلاف نظر يا تداخل در دو مورد قابل تصور است يا در محدود مديريت‏هاست يا در محدود قوانين است. اگر در محدود مديريت است، طبق اصل مصوب تمركز بايد محول به رئيس جمهور بشود. رئيس‏جمهور بايد تصميم گيرى نهايى بكند در اين موارد اختلاف نظر يا تداخل آيا تقسيم بشود، آيا نه آن يك قسمت از آن محدوده‏اى كه دو تا دايره روى هم افتاده بر عهد اين وزير باشد يا برعهد آن وزارتخانه باشد؟ در محدود مديريت اين جزء مسؤوليت‏ها و اختيارات رئيس جمهور است كه بايد تصميم گيرى بكند و اين نقطه ضعف را از مديريت حل كند. اما اگر اين اختلاف نظر يا تداخل به خاطر مسائل قانونى است چون قانون اختياراتى به اين وزارتخانه، اختياراتى به آن وزير محول كرده و قسمتى از اين اختيارات روى هم خوابيده و متداخل شده، خوب اين‏جا بايد قانون مشخص كند قضيه را چون اختلاف نظر در قانون است، تداخل در قانون است بايد به صورت قانونى حل بشود. مرجع قانونگذارى كجاست؟ مجلس است. يعنى دولت لايحه‏اى تنظيم مى‏كند براى حل مشكل قانونى قضيه، مى‏آورد مجلس كه آن قسمت از دايره كه روى هم افتاده آيا با اين دايره باشد يا با آن دايره باشد، با اين وزير باشد يا با آن وزير باشد. بنابراين به مقتضاى آن اصطلاحى كه خودمان داريم قضايا قياساتها معها، اين‏جا همان استدلالى كه مى‏شود در مورد اختلاف نظر يا تداخل نتيجه را روشن مى‏كند، در محدود مديريت است بايد با رئيس جمهور باشد، در محدود قانون است بايد با مجلس باشد و اهميت مسأله هم همان طور كه عرض كردم به تنهايى كافى نيست كه يك مسأله‏اى در قانون اساسى بيايد. اگر حل اين نوع مشكلات را آن هم با يك اصل مستقل قانون اساسى بخواهيد حل كنيد، آن وقت مثنوى هفتاد من كاغذ شود بايد اصول بسيارى را به تناسب مشكلات بسيارى در قانون اساسى بياوريم و خود آقايان هم عنايت دارند كه قانون اساسى باشد كلى باشد و اين جور جزئيات در دل راه حل‏هاى كلى حل بشود. من در نهايت با آوردن اين اصل در قانون اساسى به عنوان يك اصل مخالف هستم، چرا كه اگر محدود مديريت است اين اختلاف نظريات تداخل بايد به نظر رئيس جمهور محول بشود، تصميم نهايى را رئيس جمهور بگيرد اگر در محدود قانون هست، بايد به وسيل لوايحى كه دولت تنظيم مى‏كند و ارائه به مجلس مى‏كند، مجلس اين اختلاف نظرها و تداخل‏ها را مشخص كند به صورت قانونى.
منشى (يزدى)- جناب آقاى خوئينى‏ها به عنوان موافق بفرماييد.
موسوى خوئينى‏ها- بسم الله الرحمن الرحيم. عرض كنم كه اين قضيه اختلافى كه پيش مى‏آيد بين دستگاه‏ها حالا يا در نوع برداشت از قانون كه وظايفشان را تعيين مى‏كند كه عمدتاً
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1170
هم اين‏جاست يا در همان تداخل وظايف آن هم يك قسمتش ناشى مى‏شود از همان نوع برداشت و فهم از قانون، يك نوعش هم ممكن است واقعاً در خود قانون اين اشكال پيش آمده. ما در دستگاه قضايى شبيه اين را داريم و در آن‏جا هم قانون راه حل برايش گذاشته كه من اعتقادم بر اين است كه اگر آن راه حل را قانون اساسى پيش بينى نكرده بود، آن قدر دستگاه قضايى براى قو مقننه اشكال ايجاد مى‏كرد يعنى مشكل درست مى‏كرد دائم بايد يك سلسله لوايح شايد يعنى در هر هفته دو تا سه لايحه بياوريم مجلس كه آيا منظور از اين ماده قانونى اين معنا يا آن معناست كه تازه اگر هم فرض گرفتيم برديم مجلس آن تفسير را هم انجام داد بعد اين تفاسير خود با هم همين اختلافات را در برداشت‏هاى قضات ايجاد خواهد كرد و قانون اساسى در آن‏جا از قبل هم اين بوده، خوشبختانه قانون اساسى ما هم آمده در خود قانون اساسى ايجاد وحدت رويه را پيش بينى كرده در دستگاه قضايى كه توسط عالى‏ترين مرجع قضايى كشور انجام مى‏گيرد اين ايجاد وحدت رويه قضايى خوب اين يك چيزى نيست بگوييم اختصاص دارد به دستگاه‏هاى قضايى. قو مجريه هم در انجام وظايف قانونى‏شان دچار همان مشكلى خواهند شد كه قو قضاييه در انجام وظايف قانونى‏اش با آن مشكل مواجه هست. اين مشكل هست در قو مجريه، اين را نمى‏شود منكر شد كه اين اشكال وجود دارد. خوب يك راه حلى مى‏خواهد. قو مجريه با توجه به تجربياتى كه داشته اين راه حل را ارائه داده كه حالا اسمش را نمى‏گوييم ايجاد وحدت رويه مى‏گوييم حل اختلاف كه در واقع آن‏جا هم همان حل اختلاف است. در وحدت رويه دستگاه‏هاى قضايى دو تا قاضى از يك قانون دو جور فهميده‏اند و اين را مى‏آورند در هيأت عمومى ديوان كشور مطرح مى‏كنند، بعد از بحث قضات رأى گيرى مى‏شود هر كدام كه رأى آورد از آن دو برداشت آن حكم قانون پيدا مى‏كند براى بقيه قضات و لازم الاتباع هم هست. خوب در قو مجريه هم اين مشكل معلوم مى‏شود بوده و يك راه حل هم كه بسيار منطقى و معقول است همين راه حل است كه عالى‏ترين مرجعى كه در قو مجريه هست، همان هيأت دولت است. اين هيأت دولت در انجام وظايف قانونى‏شان اگر اختلاف نظرى پيدا كردند، اين وزير گفت از اين قانون اين برداشت مى‏شود، آن يكى گفت آن برداشت مى‏شود و هيچ‏كدام هم ترديد ندارند در فهم خودشان از آن قانون، مى‏گويد اين معنايش اين است من هم وظيفه‏ام اين است بايد هم انجام بدهم. آن دستگاه ديگر هم همين طور و اين مى‏گويد من بايد انجام بدهم آن مى‏گويد من بايد انجام بدهم، قهراً تداخل است.
خوب اين را چه كسى صالح‏تر و در دسترس‏تر از خود هيأت وزيران كه بنشينند حلش بكنند؟ بالاخره يا وظيف اين وزير است يا وظيف آن وزير است و اين را هيأت دولت حلش مى‏كند. ممكن است پيشنهاد بشود كه خوب اين طور جاها را بياوريد مجلس، در مجلس بياوريد حلش بكنيد. عرض كردم اين از نظر فراوانى، مواردش به اندازه‏اى زياد است كه اگر اين كار بخواهد بشود، همان‏طورى كه در قو قضاييه هم هست، مجلس را واقعاً فلج مى‏كند. يعنى هر يك قانونى مى‏نويسند چند تا قانون تفسيريه هم بايد برايش به دنبال بيايد. بخصوص كه اگر ضعف در خود قانون هم باشد. بنابراين يك مرجعى صالح است، يك تعدادى وزراء
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1171
هستند، رئيس جمهور در جلسه‏شان حضور دارد كه نظارت بر كارشان مى‏كند. در حدود قوانين هم هست، يعنى يك چيزى بيرون از وظايف قانونى نيست. نمى‏خواهند كارى كه قانون نگفته است بروند بياورند جزء وظايف خودشان درست كنند. فرض بر اين است كه قانون وجود دارد و قطعاً هم اين دولت بايد اين كار را انجام بدهد، اختلاف سر اين است كه اين دستگاه انجام بدهد يا آن دستگاه انجام بدهد؟ خوب بهتر از خود اين‏ها چه كسى بنشيند حل اختلاف كند؟ اگر مى‏گفتيم خود آن دو تا وزير، قهراً معقول نبود، 24 تا وزير مى‏نشينند داورى مى‏كنند بين اين دو دستگاه كه حق با كدام است و قضيه تمام مى‏شود، اما اگر بخواهد به تفسير و به مجلس و به لايحه و اين طور چيزها بكشد، اولا زمان مى‏گذرد باز من مثال مى‏زنم در دستگاه قضايى ما در هر هفته يكى دو تا جلسه ايجاد وحدت رويه داريم كه حدود 50- 60 قاضى مى‏نشينند اين كار را انجام مى‏دهند. اگر هر هفته بنا بود ما دو تا لايحه به مجلس بياوريم، چقدر زمان طول مى‏كشيد و دستگاه قضايى بايد همين طور مختل بماند تا اين تفسير از مجلس بيايد. اين‏جا هم همين طور است، بردنش در مجلس به علت تعدد و فراوانى هم مجلس را دچار مشكل مى‏كند، هم دولت را گرفتار تأخير در انجام وظايف مى‏كند. يك مرجع خوبى بهتر از هيأت وزيران هم بنده به نظرم نمى‏آيد، يك جاى ديگرى ما داشته باشيم كه پيشنهاد بكنيم. پس خلاصه عرض بنده اين است اين مشكل واقعيت خارجى دارد، قابل انكار نيست، بايد نظام هم اين مشكل را حل كند، نمى‏تواند سرباز بزند از حل و اين مشكل، براى حلش چه پيشنهادى در اين جلسه ما داريم بهتر از اين پيشنهاد؟ اگر واقعاً آقايان راه حل ديگرى ارائه فرمودند كه بهتر بود قهراً آن را قبول خواهيم كرد. والسلام.
منشى (يزدى)- آقاى نورى.
عبدالله نورى- بسم الله الرحمن الرحيم، من فكر مى‏كنم كه اين اصل همان طور كه تذكر داده شد، گرفتن اختيارات مجلس است در حيط قانونگذارى مجلس. تعبيرى كه در اين اصل آمده يكى در موارد اختلاف نظر است. در موارد اختلاف نظر، يعنى اختلاف نظر در چى؟ ذيلش آمده در وظايف قانونى دستگاه‏هاى دولتى خوب در موارد اختلاف نظر در وظايف قانونى دستگاه‏هاى دولتى، الان هم اين جريان دارد كه تفسير از خود مجلس سؤال مى‏شد كه منظور قانون چه بوده؟ مجلس بيان مى‏كند قانون چه بوده و منظورش چه بوده و كس ديگر هم نمى‏تواند به جاى مجلس بيايد تفسير قانون بكند، بگويد در وقتى كه بين دو دستگاه اختلاف بود در اينكه منظور مجلس چيست؟ ما مى‏نشينيم مى‏گوييم منظور مجلس اين است. اينكه فكر مى‏كنم درست نباشد. در مورد تداخل تازه مشكل بيشتر مى‏شود. يعنى فرض مى‏گيريم كه مجلس يك قانونى گذرانده 3 سال پيش، يك قانونى هم امسال گذرانده كه اتفاقاً اين دو تا با هم تداخل دارند. آن كسى بايد در آتيه بيان كند كه منظورش كدام است و كدام بايد اجراء بشود و كدام را وظيفه نهايى مى‏داند؟ باز خود مجلس است، يك دستگاه ديگر نمى‏تواند بيايد بگويد كه من به ذهنم مى‏رسد كه اين قانونى كه ديروز تصويب شده، اين را بگذاريد كنار آن قانون سه سال پيش را عمل كنيد. حداقل در آن‏جايى كه توازى هست. اين خود مجلس است كه بايد نظر دهد، كدامش را مى‏خواهد اجرا بشود و من فكر مى‏كنم بهترين مطلب در تأييد همين موضوعى كه من عرض مى‏كنم مطالبى بود كه جناب آقاى موسوى مطرح فرمودند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1172
يعنى دقيقاً الان بحث بر اين است كه در ارتباط با وزارت كشاورزى و وزارت جهاد يك سلسله وظايفى احتمالا تداخل دارد، خوب خود مجلس بايد معين بكند، نمى‏شود كه گفت از اين به بعد تعيين تكليف براى امورى كه فى ما بين وزارت كشاورزى و وزارت جهاد تداخل در وظايف دارد، اين را مى‏سپاريم به دست يك تشكلات غير قو مقننه. اضافه بر اينكه اين‏جا اصلا يك كلمه‏اى آمده، كلمه اين است «دستگاه‏هاى دولتى» دستگاه‏هاى دولتى اعم از وزارتخانه و سازمان‏ها و شركت‏ها و تشكيلات‏هاى چه‏دولتى و چه وابسته به دولت است. يعنى اگر اين تصويب شد، به راحتى مى‏تواند در مواردى كه اختلاف نظر باشد يا تداخل در وظايف بين فلان شركت و فلان وزارتخانه باشد، هيأت دولت بنشيند بگويد براى اينكه حالا مشكلاتمان هم حل بشود، ما اصل را وظايفى مى‏دانيم كه آن شركت دارد، از وزارتخانه را حذف مى‏كنيم. اين‏جا هم كه مى‏گوييم اين لازم الاجراست ديگر، يعنى در خود اين‏جا آورديم.
مطلبى كه جناب آقاى موسوى خوئينى‏ها مطرح مى‏فرمايند، من فكر مى‏كنم كه برداشت از قانون چيز ديگرى است. آن‏جايى كه گفته شده ديوان عالى كشور به منظور نظارت بر اجراى صحيح قوانين در محاكم و ايجاد وحدت رويه قضايى و انجام مسؤوليت‏هاى چه ... تشكيل مى‏شود و كار مى‏كند. اصلًا بحث اين اختلاف نظر و يا تداخل در قوانين مطرح نيست، بحث وحدت رويه در روش اجراست. يعنى در امر قضا يا امور اجرايى روش‏هاى اجرايى گوناگون نباشد و الا اگر اختلاف نظر در برداشت از قانون باشد، آن هيأتى كه مى‏فرمايند، نمى‏تواند نظر بدهد، خود مقنن بايد بگويد نظرش چيست؟ آن كه اين‏جا هست بحث روش اجرايى در امر قضاست و الا هيچ كجاى اين‏جا نخواسته بگويد كه در قانون مى‏تواند بيايد نظر بدهد و بگويد از قانون منظور اين بوده. دقيقاً چيزى كه در تشكيلات ديوان عالى كشور گفته شده و ايجاد وحدت رويه مى‏كند، اگر ما بخواهيم يك چيز مشابهش را در تشكيلات اجرايى پيدا كنيم، همان چيزى است كه در اصل 134 آورديم راجع به هيأت دولت، كه آن‏جا آورديم، بله، رياست هيأت وزيران با رئيس جمهور است كه بر كار وزيران نظارت دارد و با اتخاذ تدابير لازم به هماهنگ ساختن تصميم‏هاى وزيران و هيأت دولت مى‏پردازد كه يك وقت اين به شرق نرود، آن به غرب نرود هماهنگى باشد، اما اينكه اگر بحث قانون شد و به اصطلاح محدود وظايف قانونى، من فكر مى‏كنم اين صحيح نباشد كه از مجلس گرفته بشود، حالا اشكالى ندارد چيزى كه آخر صحبت جناب آقاى موسوى خوئينى‏ها هم فرمودند، مى‏شود اگر اين مشكلى براى دولت دارد، اين را هم داخل همان بحث ديروز كرد كه فرض كميسيون‏هايى يا با اجاز مجلس يك تشكيلاتى بيايد اين كار را بكند ولى ابتدا به ساكن اين‏ها بخواهد از دست مجلس برود بيرون، من فكر مى‏كنم صحيح نباشد.
منشى (يزدى)- موافق كسى ديگر صحبت نمى‏كند؟
احمد جنتى- ى ك جمله عرض كنم كه حالا اين را شما مى‏تواند اسمش را موافقت بگذاريد و آن اين است كه من دلم مى‏خواهد جناب آقاى مهندس موسوى حدساً بفرمايند كه اين مقدار قوانين كه الان مورد اين اصل است و مورد گرفتارى دولت است، در چه حد است و اگر اين‏ها بخواهد برود مجلس چند سال طول مى‏كشد و آيا درست است كه ما يك نظامى را متوقف كنيم بسيارى از كارهاى مهمش را صرفاً براى اينكه اين از اختيارات مجلس است‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1173
و بايد مجلس رسيدگى بكند آن وقت كار مملكت و كار نظام همين جور گره بخورد و ما اگر مى‏توانيم اين‏جا با يك اصل جديد در قانون اساسى اين گره را باز كنيم بگوييم نه گره بماند به همين حال و بعد برود مجلس ظرف چند سال اين‏ها را نتيجه‏اش را بدهد و مشكلش را حل كند.
منشى- آقاى حبيبى مخالف.
نجفقلى حبيبى- بسم الله الرحمن الرحيم. آقايان مشكلات را فرمودند، من هم فكر مى‏كنم اصلا اين زائد است و بايد حذف بشود به دليل اينكه اختلاف نظرها اگر در برداشت از قوانين و اين‏ها هست كه خوب آن‏جايى كه گفته شده هماهنگ مى‏كند يا تفسير لازم دارد كه خوب قطعاً در اصل 73 گفته‏اند ببرد مجلس بپرسد. تداخل وظايف قانونى همان طور كه اشاره شد، من ديگر تكرار نكنم به هر حال اين حق مجلس است، مجلس قانونى را تصويب كرده، حالا يك دستگاه ديگر همين جورى مى‏آيد از اين وزارتخانه براى خودش برمى‏دارد مى‏دهد به وزارتخان ديگرى. يعنى در حقيقت قانونى را لغو مى‏كند. كجا اجازه داده مى‏شود به يك كسى كه قانون را لغو بكند و اصلا اين كاملا خلاف است، مخالف اصل 133 هست، هماهنگى هم كه در اصل 134 مشخص شد دقيقاً مى‏شود اين مسأله را حل كرد. مشكلى كه اين‏جا وجود دارد اين است كه خوب تا حالا اگر چنين مسائلى بوده، براى اينكه انقلاب شده بوده مملكت داشته راه مى‏افتاده، در طول زمان اين مسائل حل شده، اين‏ها را دولت مى‏تواند با قيد و فوريت بردارد بياورد مجلس، سريع مشخص هم هست يعنى مجلس ديگر روى اين‏ها كه بحث ندارد. گفته اين وظايف اين است حالا دولت مى‏گويد آقا اين را برداريد بگذاريد آن‏جا، آن را هم برداريد بگذاريد اين‏جا و اصلا هيچ وقت نمى‏برد اين‏ها، اگر صد تا هم كه باشد، دويست تا هم كه باشد چون بحث‏هايش شده، مجلس هم خودش تصويب كرده، فقط اين است كه اين را بگذارد جزو وظايف آن وزارت يا جزء اين وزارت و خيلى سريع مى‏شود اين مسائل را حل كرد. در حقيقت ما اگر اين كارها را بكنيم، باز هم مى‏خواهيم براى اينكه كشور و نظام ما، نظام نداشته باشد يا سيستم نداشته باشد، براى همين مدام دامن مى‏زنيم. اجازه بدهيم يك بار دولت سريع اين قضايا جمع بندى بكند ده سال كار كرده، تجربه‏هايش را به دست آورده، نقص‏ها را كشف كرده، ضعف‏ها را به دست آورده، همه را جمع بندى بكند، حالا فرض بكنيد يكى دو ماه هم مجلس روى اين‏ها كار بكند. حالا ده سال كه معطل شده‏اند و مشكلات بوده، تازه آن كميسيون‏ها و خيلى جاهاى ديگر بود در اين قانون، الان دارد تصويب مى‏شود كه بسيارى از جاها را آقايان مى‏توانند حل و فصل بكنند. در مورد وحدت رويه هم، حالا حاج آقا فرمودند من فكر مى‏كنم، قياس مع الفارق است. چون برداشت قضات اگر از قانون هست، اين‏جا برداشت نيست، اين‏جا وقتى تداخل در وظايف قانونى است يعنى صريحاً گفته شده كه اين كار مال اين وزارت است، آن كار مال آن وزارت است و بحث برداشت نيست، حالا كه گفته شده در اصل 73 كه تفسير آن‏ها مى‏توانند بكنند و تفسير مجلس مانع از تفسير آن‏ها نيست و يا در اصول ديگر. به هر حال من هم به همين دليل مى‏گويم اين اصلا زائد است و حذف بشود و كار مجلس را واقعاً لغو مى‏كند. باز هم كمك مى‏كند به اينكه ما هرگز سيستمى پيدا نمى‏كنيم كه در يك حساب و كتاب مشخص‏ترى حركت بكنيم، يك مقدار از مثال‏هايى هم كه جناب آقاى موسوى نخست وزير زدند، انصافاً يك مقدار زياده خواهى‏هايى است كه بعضى از دستگاه‏ها دارند. فرض كنيد اگر آموزش و پرورش‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1174
مسؤول آموزش و پرورش است، حالا چرا مثلا فرض بفرماييد مدارس اسثنايى برورد زير نظر فلان دستگاه، خوب وقتى يك چنين تداخل‏هاى عمدى اتفاق مى‏افتد، بعد مشكل ايجاد مى‏شود. اصلا كى گفته كه بايد حتماً چنان بشود؟ اگر مصلحت هم بوده خوب در همان جايى كه منتقل كردند به آن دستگاه آن دستگاه خودش قانونش را هم مى‏نويسد مطابق همان قانونى كه اين را منتقل مى‏كند به آن‏جا، قانونش را هم بر مى‏دارد مى‏برد. اين تداخل‏ها يك مقدارش هم از همين به اصطلاح زياده خواهى‏هاى دستگاه‏هاست، يا بعضى اوقات بر اساس مصالح شايد جزئى بوده يا يك كس دلش مى‏خواسته اين‏جورى بشود يك جريان فكرى ديگر مانع بوده و يا در مسأل آموزش عالى و بعضى از مسائل ديگر هم باز همين قضايا كاملا ... به نظر من با اصل 134 كه مسأل هماهنگى هست، آن‏جا كاملا رئيس جمهور مى‏تواند اين مسائلى را كه در اين محدوده‏ها هست، حل و فصل بكند.
حسين هاشميان- سؤال من اين است كه اين‏جا آيا اين‏ها اختلافات موضوعى با هم دارند كه تداخل مى‏كند چون نمونه‏اش را من در وزارت نفت كه در كميسيون نفت مطرح مى‏شد، يك منطقه‏اى بود كه احتمال نفت در آن وجود داشت، وزارت نفت موظف بود كه اين منطقه را تصاحب كند. از آن طرف سپاه مى‏گفت يك منطق امنيتى است، يا جنگلدارى مى‏گويد اين از عهد من است. اگر اختلاف موضوعى باشد اين طور به نظر مى‏آيد كه اين اشكالاتى كه آقاى نورى مى‏گويند، پيش نمى‏آيد. چون برداشت از تفسير قانون عادى كه نيست. يا به حضورتان عرض كنم كه مشكل قانونگذارى كه وجود ندارد، فقط موضوع را مى‏خواهند تشخيص بدهند، اگر اين طور باشد آيا اين است؟ منظور كميسيون اين است يا چيز ديگرى است؟
نايب رئيس (هاشمى رفسنجانى)- من به عنوان موافق صحبت مى‏كنم و جواب مى‏دهم. به نظر من بحث را آقايان كشاندند و به يك شكلى مطرح كردند كه حتماً نظر آقايان هم به اين وضعت نبودند، مى‏شود دايره را ضيق كنيم جواب آقاى هاشميان هم از اين در مى‏آيد. عبارتى كه اين‏جا هست، ببينيد مصاديق فراوانى دارد كه هيچ گونه ربطى به مجلس ندارد كه ما بگوييم حق مجلس را مى‏گيرند. تداخل در وظايف قانونى واقعاً در قوانين وجود دارد. ما براى سپاه قانون نوشتيم، براى ارتش هم نوشتيم، الان ما كه خودمان داريم كار مى‏كنيم، هر دو اين‏ها مدعى‏اند اين مى‏گويد من بايد از اين‏جا دفاع بكنم، آن مى‏گويد من بايد دفاع بكنم. جهاد دارد، كشاورزى هم دارد، اين را خوب ما داريم مى‏بينيم ديگر. دو تا تشكيلات هم درست كرده‏اند، دو تا خرج هم دارد مملكت مى‏كند، عملا هم هر دوشان نمى‏كنند، هر دوشان ناقص مى‏كنند و ما در جنگ اصلا يكى از ضررهاى عمده‏اى كه كرديم كه من شهادت مى‏دهم كه مهم‏ترين عامل كم پيشرفت كردن ما در جنگ همين مسائلى بود كه وظايف مشخص نبود. آقاى نورى (لااقل در آن بخش مى‏دانند) خوب مجلس قانونش را گذرانده، حالا تداخل هست شما مى‏گوييد چه كار بكند دولت؟ اين تداخل وظايف قانونى، قانون وجود دارد. يك وقت اين كه مى‏گوييد، بله دولت بيايد لايحه‏اى بنويسد، بگويد آن را بدهيد به اين، اين را بدهيد به آن. اين هم يك كار يك روزه، دو روزه، يكساله نيست. مخصوصا با اين نهادهاى انقلابى كه ما درست كرده ايم، ما بايد يك مدت طولانى شروع كنيم اين‏ها را از هم جدا كنيم. خيلى خوب، همين جا هم اضافه كنيد، دولت هم موظف است كه اجرا بكند. حالا البته در قانون اساسى اين را نمى‏شود آورد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1175
پس بنابراين قانون وجود دارد، مجلس هم كار خودش را كرده، خوب دولت لااقل بتواند تصميم بگيرد، آن‏جا كه تداخل هست يكى را بگويد، اين عمل بكند. آقاى نورى گفتند اين مى‏رود مى‏دهد به شركت، اگر بين شركت و دولت بود، خيلى خوب مجلس اگر ديد چنين اتفاقى مى‏افتد، مجلس بيايد طرح بدهد جلويش را بگيرد. اگر چنين اتفاقى افتاد، مجلس بيايد بگويد نه، اين حق وزارت است، حق شركت نيست. اگر به نفع مملكت است ما به همان دليل كه شركت تشكيل داديم، خيلى كارها را از وزارتخانه‏ها گرفتيم، به همان دليل مصلحت مملكت است، قانون هم كه هست، حالا اينكه به دولت ما اين مقدار ميدان بدهيم كه بتواند بهترش را انتخاب بكند كار مردم را بهتر انجام بدهد يا در مورد اختلاف نظر لازم نيست، اگر اختلاف نظر برگشتش باشد به تفسير قانون، همين جا بگوييم، بايد از مجلس بپرسد. اما اختلاف نظر هميشه تفسير قانون نيست. همين طور آقاى هاشميان گفتند مصاديق است. ما چه مقدار مصاديق الان داريم كه دولت هم گرفتار اين مسائل است كه عمده است. اين‏جا قيد كنيم، بگوييم اگر چنانچه تفسير قانون خواست، يا تغيير قانون در آن بود اين را بايد از مجلس بگيرد، اگر مستلزم تغيير قانون و تفسير قانون نبود، دولت بتواند اين تداخل‏ها و چيزها را حل بكند. هم مشكل دولت حل مى‏شود، هم تجاوزى به اختيارات مجلس نمى‏شود. من خيال مى‏كنم اگر كميسيون هم يك مقدار همكارى بكنند، در پيدا كردن راه حل مفيد خواهد بود.
شما اين را قبول كنيد در شرايطى كه ما نهادهاى انقلاب و قانون قديم و جديد و شيو قانونگذارى جديد ما كه همين طور مجلس يكدفعه پا مى‏شود يك طرحى مى‏دهد بدون اينكه اين همه قوانين را در كتب ديده باشد، ما موارد زيادى داريم كه تداخل قانونى پيدا شده و دولت هم گرفتار است، ما هم آن اصل مورد نظر شما را حتماً مراعات كنيم يعنى جايى كه نياز به تفسير قانون دارد يا تغيير قانون دارد اين را بايد از مجلس بخواهند، ما تفاهم مى‏توانيم بكنيم.
سيد هادى خامنه‏اى- آن دو تا قيد را بياوريد.
هاشمى رفسنجانى- كميسيون موافق است البته يك مواردى از دستش مى‏رود يك حدى دستش بيايد ديگر، يعنى مواردى كه حق دولت هست را ما به او بدهيم. الان آن موارد را هم نمى‏توانند عمل بكنند، مواردى كه حقشان است خودشان بايد تصميم بگيرند، اين وزارتخانه چسبيده مى‏گويد نه اين حق من است ...
هاشميان- با اين دو تا قيد خوب است.
هاشمى رفسنجانى- ببينيد من فرمانده جنگ بودم، نمى‏شد. همين حالا مثلًا يك كارخانه آن دارد مهمات مى‏سازد آن هم مى‏سازد. اين مى‏گويد من اين حق را دارم آن هم همين را مى‏گويد. من مى‏خواهم بگويم اگر اين را تعطيل كنم نمى‏توانم، با اينكه من فرمانده هم هستم، نظامى هم هستم مى‏توانم عمل بكنم نمى‏شود عملًا دولت هم همين گرفتارى‏ها را دارد. ما آن ابوابى كه حق دولت است اين‏جا بدهيم كه دولت بتواند كارش را بكند، آن قسمت‏هاى شما را هم جدا كنيم.
خزعلى- من سؤالى دارم اين اختلاف نظر را شما منطبق كرديد بر نظرى جناب آقاى هاشميان و تعميم داديد كه در موارد برداشت هم هست. اختلاف نظر مال اختلاف فكر است اما مورد ايشان انطباق موضوع است بر دو ارگان. مى‏گويد اين‏جا محوط سياسى است و بايد سپاه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1176
اين‏جا ناظر باشد. وزارت نفت مى‏گويد نه اين مركز نفت است. اين‏ها هيچ كدام اختلاف نظر ندارند، موضوع منطبق شده بر هر دو. هم واقعاً محل سياسى است، هم موضوع نفت‏خيز است. اين‏جا نمى‏شود گفت اختلاف نظر است، انطباق موضوع دو ارگان بر منطق واحد اختلاف نظر نيست، يعنى تداخل موضوعين است، يعنى هر دو صادقند، نظرى نيست، اما اختلاف نظر بيشتر در جايى هست كه فكرى بايد باشد.
نايب رئيس (هاشمى رفسنجانى)- اين دو عنوان همه را شامل مى‏شود.
اسدالله بيات- بسم الله الرحمن الرحيم، اگر اين دو قيدى كه جناب آقاى هاشميان فرمودند الان به رأى بگذاريم، اين دو قيد بشود من مخالف نيستم. اما اگر به قيد نباشد من عرض مى‏كنم، تفسير يا به طور طبيعى وظايفى كه در قانون مى‏آيد، بعد كه مثلا هيأت دولت تصميم مى‏گيرد از جايى به جاى ديگر برود يا محدوديت در يك وظيفه ايجاد مى‏كند يا توسعه در وظيفه است و فرض اين است كه قبلا اين قانون اگر مصوبه مجلس شوراى اسلامى هم بشود به تأييد شوراى نگهبان هم رسيده. دوباره اين‏ها بيايند قانون مصوب مجلس شوراى اسلامى را مضيق كنند يا مسع بكنند، يعنى كار قانونى انجام بدهند اين صحيح نيست. اين است كه اگر آن نظر حضرتعالى باشد من مخالف نيستم.
هاشمى رفسنجانى- الان روى آن دو قيد رأى بگيريم.
مهندس موسوى (مخبر كميسيون)- توضيح دارم، مى‏ترسم كه توضيحات را نشنويم و مطلق رأى بگيريم مشكل پيدا كنيم. پس حاج آقا مؤمن صحبت كنند، بعد من توضيح بدهم.
منشى (يزدى)- بعد از آقاى بيات آقاى مؤمن نوبت موافقتشان است. آقاى امينى هم سؤال دارند.
امينى- سؤال من اين است كه البته در اين جهت ترديد نيست كه در اين موارد اختلاف يكى بايد باشد كه حرف آخر را بزند و مشكل را حل كند. نهايت اين است كه اين سؤال براى من هست كه اين اختيار را ضرورت دارد قانون اساسى بدهد به اين هيأت دولت يا مجلس هم مى‏تواند اين را بدهد؟ و اگر مجلس مى‏تواند ما قانون اساسى را پر نكنيم از اين چيزهاى اينجورى، عين اين مطلب را مجلس هم مى‏تواند بدهد.
نايب رئيس (هاشمى رفسنجانى)- ايشان چون به صورت سؤال گفتند پاسخ آن را بدهيم، سؤال كه نبود يك نوع مخالفت بود، يعنى مى‏گفت ما اگر اين‏جا تصويب نكنيم، بدهيم به مجلس، خوب معلوم است مجلس هم مى‏تواند بدهد، منتها ما اگر اين‏جا پايه‏اش را گذاشتيم، مجلس اين را به صورت يك قانون حسابى در مى‏آورد، مجلس مى‏نشيند اين را ده پانزده ماده مى‏كند، مى‏گويد اين موارد بشود، اين موارد نشود. اين كار نشده تا به حال مجلس هم معلوم نيست دنبال اين كار بيايد.
امينى- تقاضا كند دولت مى‏دهد.
هاشمى- خوب حالا اين كه ضررى ندارد، ما با يك سطر اين‏جا راه مشكلات مملكت را باز مى‏كنيم.
امينى- همه را در قانون اساسى بياوريم و ...
نورى- بعدش آن وقت مشكل شوراى نگهبان هم هست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1177
هاشمى- ما اصلًا بدون قيد قبول نمى‏كنيم.
منشى (يزدى)- آقاى مؤمن.
محمد مؤمن- عرض كنم كه اين اصل جديدى را كه كميسيون پيشنهاد كرده بنده با مفاد آن مواففم. البته اگر كميسيون قيدى هم به آن بزند ممكن است با مقيد هم موافق باشيم.
در موارد اختلاف نظر و يا تداخل در وظايف قانونى، يعنى اختلاف نظر در وظايف قانونى يا تداخل. اختلاف نظر در وظايف قانونى دستگاه‏هاى دولتى اين مى‏شود كه مجلس چيزى را تصويب كرده اين دستگاه برداشت مى‏كند از قانونى كه هست كه وظيف اين وزارتخانه است و آن برداشت مى‏كند كه وظيف آن وزارتخانه است. اين درست مسأل اختلاف برداشت است كه اگر هر دو يكنواخت برداشت مى‏كردند، قهراً اختلاف نظرى نبود شبيه اين در همان اصلى كه حق تفسير را به مجلس داده آمده كه دادرس‏ها آنچه را كه برداشت مى‏كنند از قانون، ارزش قانونى دارد و اين حتى مانع از تفسير مجلس نيست. مجلس اين حق را دارد كه مى‏تواند تفسير كند مواردى را كه هست منتها اين منافات ندارد با اينكه براى اينكه مشكلى براى كشور نباشد در مقام تصميم گيرى وقتى اختلاف نظر بين دو وزارتخانه بود، همان طورى كه جناب آقاى خوئينى‏ها فرمودند و بعضى از برادرها مثل اينكه چون به آن‏جا وارد نبودند، بعضى از مطالب را در پاسخ گفتند. مسأل وحدت رويه‏اى كه هست در ديوان عالى كشور به اين صورت است كه مواردى كه اختلاف برداشت از قانون است، در همان موارد، البته قانون عادى است، صريح قانون عادى هست كه در موارد اختلاف برداشت از قانون هم رأى وحدت عمومى براى همه متبع است و اين مانع و رافع حق قانونى مجلس نيست كه مجلس بيايد در يك چنين موردى تفسير بكند و احياناً تفسيرش هم مخالف باشد با آنچه كه رأى وحدت رويه است ولى براى اينكه كار دستگاه‏هاى قضايى به توقف برنخورد كه همان طور كه فرمودند مواردش زياد است و فرمودند جناب آقاى موسوى هم در اين سرى موارد براى كارهاى اجرايى هم زياد است، براى اينكه به توقف برنخورد و مشكل اينكه به مجلس مراجعه بشود نداشته باشد، از اين جهت اين اصل پيشنهاد مى‏كند كه در اين‏جا اگر هيأت وزيران يك برداشتى را به عنوان تصميم در مورد اين قانون گرفت همان برداشت متبع باشد و در تداخل در وظايف قانونى هم كه آن خيلى روشن است اصلًا تفسير نيست. همان طور كه فرمودند تداخل در وظايف قانونى معنايش اين است كه واقعاً تداخل است، نه اينكه تخيل باشد، نه اختلاف برداشت باشد. به نحو عموم آمده مجلس آن قدر دقت‏هاى عصمتى كه ندارد آمده به نحو عموم يك وظيفه‏اى را براى يك دستگاه قرار داده، همين طور به نحو عموم ديگرى وظيفه را براى يك دستگاه ديگر قرار داده و يك مورد اجتماعى پيدا مى‏كنند كه هم عموم اين قانون شامل است براى اين و هم آن و قهراً اختلاف مى‏شود، اختلاف كه شد، اگر بخواهيم حساب كنيم در واقع مجلس به هر دو بدون اختلاف نظرى و اختلاف برداشتى اين وظيفه را محول كرده به خاطر اينكه احاطه نداشته نسبت به همه مصوبات خودش به هر دو اين وظيفه را داده. حالا كه مجلس مصلحت دانسته هم اين وزارتخانه را صالح دانسته، تصميم گيرنده در اين مورد كدام خواهد بود اين را به دستگاه دولت به هيأت وزيران واگذار بشود بسيار كار
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1178
خوبى است و به خاطر اين‏كه زياد هست و احياناً مشكل ممكن است ايجاد بكند، بودنش هم در قانون اساسى بجا و به مورد است. والسلام.
مهندس موسوى- اگر اجازه مى‏فرماييد من يك توضيح بدهم بعد هر چه مى‏خواهيد اضافه كنيد. چرا كه اين مهم است.
منشى (يزدى)- من فكر مى‏كنم كه اگر قبول داشته باشيد بايد قيد را بگوييم.
ميرحسين موسوى- حاج آقا من يك توضيح بدهم ممكن است قيدها كم و زياد بشود، ما مى‏خواهيم كه ان شاء الله مشكل كشور حل بشود، جلسه روحيه‏اش همين است ان شاء الله راه پيدا خواهد كرد، اگر لازم باشد، عيب ندارد قيد هم بگذاريم. اولا مسأله‏اى كه همه است جلسه توجه بكنند، اين جواب سؤال جناب آقاى جنتى است. من بدون اغراق وقتى گفتم كه بخشنامه كرديم موارد اختلاف و تداخل بيايد چهار صد، پانصد صفحه و دليل اينكه قطعاً نمى‏گويم چهار صد و شصت صفحه چون نشمردم ولى به همين اندازه هست. يعنى اصلا اين مسائل با قانون گذراندن و از اين حرف‏ها نيست، يعنى قانونى هست كه سه تا قانون امسال مى‏گذرد ده تا از اين اختلافات را خود همين قوانين ايجاد مى‏كند. من يك نمونه بگويم، قانون شرح وظايف وزارت خارجه مال همين يكى دو سال است خيلى دور كه نيست. قانون مقررات صارات و واردات ماد 9 و ماد 10 آن را برادران توجه كنند، مخصوصاً يك كميسيونى در ماد 10 آن هست همان وظايفى كه به وزارت خارجه داده به يك كميسيون ديگر هم داده، الان يكى از دعواهاى وزارت اقتصاد و دارايى و وزارت خارجه سر اين قضيه است. مواردى را در رابطه با ارتش و سپاه حاج آقا اشاره كردند، من مورد نزديك‏تر را براى شوراى تشخيص مصلحت بگويم. همين وزارت اطلاعات چقدر اختلاف وظايف دارد با ساير دستگاه‏ها. يك مقدار مسائلى وزارت اطلاعات دارد براى بالا و پايين بردن اختيارات خودش، آن را جدا مى‏كنيم. ولى اگر آقايان دقت مى‏كردند در آن جلسات از 7- 8 تا ارگان مى‏آيند همين جور صف مى‏كشند همه هم تعصب دارند، همه هم صحبت مى‏كنند، همه هم اين وظايف را مى‏گويند مال خودمان است و قانون هم مى‏آورند. يعنى يك ماده‏اى مى‏آورد مى‏گويد ببينيد در اين قانون هم اين جورى گفته، آن يكى هم مى‏گويد همين جور. شما تصور بكنيد 24 تا وزارتخانه با 100 ها يا نزديك 1000 تا سازمان در شرح وظايفشان، قوانينى كه برايشان گذرانده شده و هر سال هم قوانين زيادى اضافه مى‏شود دائم ما به مواردى برمى‏خوريم كه اين تداخل وظايف هست. اين تجاوز به حق مجلس به اعتقاد من نيست. مجلس حقش اين است كه قانونگذارى بكند، ممكن است شرح وظايف تازه‏اى هم الان بنشيند براى فلان وزارتخانه، براى فلان سازمان تصويب بكند. ما مى‏خواهيم بگوييم به طور طبيعى قوانينى كه در مجلس مى‏گذرد حالا يا به خاطر عدم پختگى ماست، يا به دلائل عادى، مثلا طبيعت همين قانونگذارى اين جورى باشد كه من بيشتر ذهنم به همين دومى‏مى‏كشد. ما موارد اختلال زيادى را ايجاد مى‏كنيم. دولت اگر راه حلى نداشته باشد كه با اين اختلافات برخورد بكند كارها راكد مى‏ماند. من باز هم مثال مى‏آورم. يك موردى را، البته اين نظامى است آقاى هاشمى اشاره كردند همين الان سازمان صنايع دفاع، خودكفايى نيروى هوايى و خودكفايى سپاه با مقدار نيروى انسانى محدودى كه داريم، با مقدار ارز محدودى كه داريم، محدودى كه داريم سرپروژه‏هاى واحدى دارند اين‏ها كار مى‏كنند
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1179
به هر كدام هم كه مى‏گويى يك متنى مى‏كشد كه اين قانون وظايف ماست ما اين كار را داريم انجام مى‏دهيم. من براى اطلاع برادران براى اينكه وسعت قضيه چقدر است آيا ببينيم مجلس مى‏تواند اين كار را بكند، واقعاً جزو وظايف مجلس هست يا نه؟ نه اينكه مجلس در اين زمينه نتواد نظر بدهد ولى اصولا كار به يك نوعى است كه دائم ما با اين مسائل با وسعت زياد روبرو هستيم و يك جايى بايد اين مسأله را حل بكنيم اين جورى مطرح مى‏كنم وزارت جهاد گزارشى كه داده با 6 دستگاه در 22 مورد تداخل دارد، وزارت كشاورزى هست مى‏گويد 4 مورد با وزارت صنايع، يك مورد با سازمان عمران كيش، دو مورد با سازمان حفاظت محيط زيست، يك مورد با وزارت بهداشت و درمان و آموزش پزشكى سه مورد با وزارت نيرو و 11 دستگاه ديگر هم آن‏ها ادعا بر وزارت جهاد دارند كه اين‏جا نوشته وزارت كشاورزى 11 وزارت برنامه و بودجه يك مورد و نظاير اين‏ها من نمى‏خواهم همه دستگاه‏ها را بخوانم. خود برنامه و بودجه اعلام كرده بين وظايف شوراى اقتصاد و وظايف شوراى عالى كشاورزى با هم تداخل دارد بين اين سه تا شورا شوراى اقتصاد، شوراى عالى كشاورزى، و شوراى عالى صنايع و پاره‏اى از وظايف ستاد بسيج تداخل وجود دارد. از سوى وزارت اقتصاد و دارايى و بانك مركزى و اين وزارت در خصوص گزارش اقتصاد سالانه با هم اختلاف دارند. يعنى الان ما سه تا گزارش رسمى اقتصاد سالانه داريم كه معلوم نيست كدام آن رسمى است و كدام پايه اظهار نظرهاى رسمى خودمان را بايد بگذاريم؟ مال بانك مركزى، وزارت برنامه و بودجه يا وزارت اقتصادى و دارايى؟ اين‏ها براى كشور اهميت فوق‏العاده‏اى دارد. وجود عدم هماهنگى و نياز به وجود هماهنگى در دو مورد بين سازمان امور ادارى و استخدامى با وزارت برنامه و بودجه كه الان منجر به اين شده بود كه در كميسيون برنامه و بودجه بحث اين را بكنند كه امور استخدامى را حذف بكنند در داخل وزارت برنامه و بودجه آن چيزى كه تصويب شد در حقيقت جلوى قضيه را گرفت در قانون اساسى كه يك كميسيون مى‏كشد يك تعصبى هم نسبت به دستگاه پيدا مى‏كند و خداى نكرده تصميماتى مى‏گيرد كه واقعا براى كشور مشكل زاست. من مواردى كه اين‏جا مى‏بينم موارد آن قدر متنوع است و آن قدر بازدارنده براى كشور هست كه من تصور مى‏كنم اين مسأله كه ما اين‏ها را ببريم مجلس اولا امكان پذير نيست ثانيا به اصطلاح وقتى يك قانون هم مى‏رود مجلس هيچ معلوم نيست كه قانون جديدى كه مى‏گذارد 10 تا تداخل جديد به وجود نياورد. مجلس بايد قانون‏هاى خودش را بگذراند در حدود همان قانون همان طور كه حاج آقا مؤمن اشاره كردند اين‏جا مسأله، مسأل حساس است ما نمى‏گوييم زيادتر از قانون ما مى‏گوييم اين وظايفى دارد مجلس تعيين كرده جايى است كه در يك مورد واحد به اين دو تا يك وظيفه مشابه داده شده دولت بايد تصميم بگيرد اين را تقسيم كند، بگويد كه اين وظيفه‏اى كه حالا هر دو تايتان بايد انجام بدهيد و قانون هم قانون است نه زيادتر از آن آيا جهاد بكند يا كشاورزى؟ وزارت سپاه بكند يا وزات اطلاعات؟ و نظاير اين‏ها در اين زمينه‏ها اتخاذ تصميم بكند و كارها را به اصطلاح تقسيم بكند. من در مورد خود وزارت اطلاعات اين‏جا نوشته‏ام تداخل وظايف ارگان‏هاى نظامى انتظامى به ويژه سپاه و عدم هماهنگى آن‏ها با وزارت، مشكل عدم روشن بودن حوز عملكرد كارى كه دائم با شوراى امنيت برادران مشكل دارند و نظاير اين‏ها، براى همين پيشنهادى كه بنده دارم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1180
تصويب يك طورى باشد كه خداى نكرده جلو اين قضيه گرفته نشود. يعنى قيد و اين‏ها گذاشته بشود حرفى نيست ولى مسأله تداخل قيد بردار نيست روشن است. يعنى دو تا دستگاه 3 تا دستگاه بسا 5 تا دستگاه سريك موضوع يك روى هم افتادگى‏هايى دارند در آن زمينه‏ها دولت بتواند قاطعاً تصميم بگيرد و مشكلات را حل بكند.
منشى (يزدى)- اگر اجازه مى‏دهيد جناب آقاى هاشمى با اين قيد پيشنهادى كه 2- 3 نفر آقايان هم پيشنهاد كرده‏اند متن خوانده بشود با توضيحاتى كه جناب آقاى موسوى دادند بعد به رأى بگذاريم با آن قيد.
نايب رئيس (هاشمى)- با آن قيد بخوانيد.
منشى (يزدى)- «در موارد اختلاف نظر يا تداخل در وظايف قانونى دستگاه‏هاى دولتى در صورتى كه نياز به تفسير يا تغيير قانون نداشته باشد تصميم هيأت وزيران كه به پيشنهاد رئيس جمهورى اتخاذ مى‏شود لازم الاجراست».
ميرحسين موسوى- تفسير خوب است ولى تغيير حاج آقا ببينيد ...
منشى (يزدى)- اگر با تغيير قانون حل مى‏شود با تغيير قانون باشد.
محمد مؤمن- آقاى هاشمى! همين كه پيشنهاد كرده‏اند يكى يكى رأى بگيريد. يكى مسأل تداخل در وظايف است يكى اختلاف نظر. يكى يكى رأى بگيريد.
نايب رئيس (هاشمى)- اجازه بدهيد آقايان! بحث بين الاثنينى نكنيد، آقاى نخست وزير الان اصرار دارند كه همان متن خودشان را رأى بگيرند، آقاى عميد يك پيشنهادى داده‏اند كه مى‏گويند اگر با تفسير قانون يا ... قابل حل نباشد اينكه نه چون هيچ چيز همه چيز اين طورى است.
عميد زنجانى- استثناء دارد.
منشى (يزدى)- نه، ديگر فرق نمى‏كند. مطلب شما هم همين مفاد است مفاد همين است.
نايب رئيس (هاشمى)- آقاى حبيبى پيشنهادى داده‏اند ايشان تغيير قانون هم نياورده‏اند تفسير قانون آورده‏اند. آقاى حبيبى كه پيشنهاد داده‏اند هر دو را آورده‏اند نياز به تفسير يا تغيير قانون اساسى.
مير حسين موسوى- حاج آقا من يك كمى توضيح مختصر بدهم شايد كمك بكند. ببينيد ما تفسير را قبول داريم. به طور جبرى اين تغيير است منتها نه بيرون رفتن از آن وظايفى كه مجلس مى‏گويد.
نايب رئيس (هاشمى)- شما تغيير قانون كه نمى‏دهيد. ببينيد سپاه مى‏گويد اين وظيف من است، ارتش هم مى‏گويد وظيف من است (ميرحسين موسوى- هر دو تايشان هم حق دارند) نه، شما در هيأت دولت تفاهم مى‏كنيد كه ارتش عمل كند يا سپاه عمل كند اين تغيير نيست.
ميرحسين موسوى- خوب، اگر اين تغيير نباشد عيب ندارد.
منشى (يزدى)- تعيين مصداق است.
نايب رئيس (هاشمى)- ى عنى وقتى كه در هيأت دولت اين تصميم را گرفتيم وزيرى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1181
كه آن‏جا نشسته ديگر بايد متابعت كند از حق خويش صرف‏نظر مى‏كند. پس بنابراين تغيير مشكلى نمى‏كند، تفسير هم هيچ وقت مجلس كه نمى‏آيد دنبال شما بگويد چرا نيامديد تفسير كنيد؟ شما وقتى كه خودتان تفاهم كرديد كه بدون تفسير اين عمل بشود ... اصلا ما تا به حال هيچ وقت از شما خواسته‏ايم كه بياييد تفسير كنيد؟ شما آمده‏ايد تفسير خواسته‏ايد از ما. من خيال مى‏كنم نظر شما تأمين مى‏شود.
طاهرى خرم آبادى- تغيير آن وقت كجا مصداقش پيدا مى‏شود؟ كجا احتياج به تغيير پيدا مى‏كند؟
كروبى- پس اين قيد تغيير را براى چه اين‏جا آورديد؟
نايب رئيس (هاشمى)- اين‏ها ممكن است كه يك جايى چون در اختلاف هستند هيچ به قانون عمل نكنند يك چيزى سومى را در بياورند.
محمد مؤمن- آقاى هاشمى وقتى تداخل در وظايف قانونى باشد تغيير نيست كه (هاشمى- نه، تغيير نيست تعيين مصداق است) بنابراين تداخل در وظايف قانونى هيچ وقت تغيير نيست (هاشمى- تعيين مصداق است من مى‏گويم) پس آن قيد نمى‏خواهد اصلا مسأله اختلاف نظرش است كه قيد مى‏خواهد.
هاشمى رفسنجانى- حالا چه ضررى دارد؟ شما از اين‏كه نمى‏ترسيد.
مؤمن- شما در قانون اساسى لفظى كه لازم نيست بياوريد آن وقت مى‏گوييد چه ضررى دارد؟ لفظ زياد نياوريد اگر عبارت اين طور باشد «در موارد تداخل در وظايف قانونى تا آخر ...» هيچ اشكالى ندارد.
هاشمى رفسنجانى- اجازه بدهيد ممكن است غير از اين اتفاق بيفتد تداخل هست اين‏ها بگويند نه اين نه آن. نه جهاد نه كشاورزى اين را بدهيم به ...
كروبى- اين كه نمى‏شود بگويد نه اين نه آن.
منشى (يزدى)- پس بايد در محوطه قانون باشد.
نايب رئيس (هاشمى)- مى‏شود يعنى مى‏تواند هيأت دولت در مذاكراتش برسد به يك جايى كه به اين قانون عمل نشود. ما كه ضرر نمى‏كنيم از اين، ما مى‏گوييم مى‏گذاريم دست دولت باز است وقتى كه نشست مصداقى را تعيين كرد قانون را تغيير نداده كارش را هم عمل كرده حالا اجازه بدهيد اين عبارتى كه فعلا اولين پيشنهاد هم بوده ما مى‏خوانيم اگر اين رأى نياورد پيشنهادهاى ديگر. همين عبارت كميسيون اين جمله به آن اضافه مى‏شود: «در صورتى كه نياز به تفسير يا تغيير قانون نداشته باشد».
منشى (يزدى)- ى عنى اگر با تفسير حل مى‏شود با تفسير حل مى‏كنند.
عميد زنجانى- هيچ وقت دولتى احساس نياز نمى‏كند.
نايب رئيس (هاشمى)- خوب نكند مگر همين حالا مجلس مدعى است كه شما احساس نياز كنيد بهتر كه نكند ...
امامى كاشانى- من اين‏جا پيشنهاد مى‏دهم مگر در موارد اصل 73.
منشى (يزدى)- بلى آقاى امامى نوشته‏اند مگر در موارد اصل 73 كه تفسير به عهد مجلس است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1182
اصل 73 مى‏گويد: «شرح و تفسير قوانين عادى در صلاحيت مجلس شوراى ملى است ...»
نايب رئيس (هاشمى)- تفسير را ايشان فقط مى‏گويد.
طاهرى خرم آبادى- مى‏خواهم عرض كنم اگر يك جايى قانون عمومش يك ارگانى را مى‏گيرد ارگان ديگرى را هم مى‏گيرد. اين‏جا تداخل بر اساس اين است كه اين قانون به عمومه مى‏گويد مثلا جهاد اين كار را بكند، به عمومه مثلا مى‏گويد به اينكه وزارت كشاورزى بكند. اين‏جا ممكن است گفته بشود اين قانون بايد تغيير پيدا بكند يعنى دولت نمى‏تواند بگويد اين وظيف جهاد يا وظيف وزارت كشاورزى است اين‏جا بايد تغيير پيدا كند يا مجلس آن عموم را تقييد كند يا دست از آن عموم بردارد.
منشى (يزدى)- به همه اجازه داديد به من هم اجازه بدهيد من هم يك سؤال را مطرح كنم، يعنى جوابشان را بدهم قضيه حل مى‏شود. مثالى كه آقاى خزعلى زدند خيلى روشن است. زمينى هست جزو مراتع ملى هست، جزو منابع نفت هم هست، واقعاً هم جزو هر دو است، قانون هم شامل هر دو است، بالاخره دولت بايد تصميم بگيرد در اختيار يكى از آن‏ها بگذارد قابل تغيير هم نيست. خوب همين مورد است اين موردى است كه دولت بايد تصميم بگيرد.
طاهرى خرم آبادى- اين موردى كه من عرض كردم چطور؟
نايب رئيس (هاشمى)- مورد شما هم همين است، يعنى دو تا عموم و دو تا قانون يك موردى را گرفته دولت مى‏آيد اين را مى‏دهد به يكى از عموم‏ها.
طاهرى خرم آبادى- اين‏جا ممكن است مجلس بگويد به اينكه اين‏جا بايد تغيير پيدا كند يعنى اين تغيير اگر باشد دست دولت را مى‏بندد.
نايب رئيس (هاشمى)- خوب ما مي‏خواهيم ببنديم يك كمي كه نمي‏خواهيم نبنديم.
طاهرى خرم آبادى- خيلي از جاها مي‏بندد.
نايب رئيس (هاشمى)- ما مى‏گوييم اگر دولت مدعى داشت بايد شكايت كند و الا مجموع دولت نشسته‏اند رئيس جمهور هم پيشنهاد بايد بدهد، رئيس جمهور هم مسؤول همه اين‏هاست بايد جوابگوى همه اين‏ها باشد پيشنهاد مى‏دهد. خيلى خوب، آقايان ببينيد حالا فعلا اين عبارت را ما به رأى مى‏گذاريم. «در موارد اختلاف نظر و يا تداخل وظايف قانونى دستگاه‏هاى دولتى در صورتى كه نياز به تفسير يا تغيير قانون نداشته باشد تصميم هيأت وزيران كه به پيشنهاد رئيس جمهور اتخاذ مى‏شود لازم الاجرا است» آقايانى كه موافق اين متن هستند، رأى بدهند (اكثر رأى دادند) تصويب شد.
منشى (يزدى)- ى ك رأى ديگر بگيريد براى آن عباراتى كه بحث شده بود.
نايب رئيس (هاشمى)- آن عبارت قبلى «دولت مى‏تواند تصويب برخى از امور مربوط به وظايف خود را به كميسيون‏هايى متشكل از چند وزير واگذار نمايد. مصوبات اين كميسيون‏ها در محدود قوانين پس از تأييد رئيس جمهور و با رعايت اصل 126 لازم الاجراست».
آقايانى كه با اين متن موافقند، رأى بدهند (اكثر رأى دادند) تصويب شد.
منشى (يزدى)- اصل بعدى هم كه تصويب شده است اصل آخر مانده است.
مير حسين موسوى- اصل مقابل آخر «رئيس جمهور استعفاى خود را به رهبر تقديم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1183
مى‏كند و در صورتى كه استعفاى او پذيرفته شد، هيأت وزيران تا انتخاب رئيس جمهورى جديد زير نظر معاون اول رياست جمهورى به وظايف خود ادامه خواهد داد». من فكر مى‏كنم توضيح آن روشن است. در مورد قبلى مسأله اين‏كه رئيس جمهور استعفاى خودش را به چه مقامى تقديم بكند روشن نبود. اين مسأله روشن شده و همچنين بعد از استعفا چگونه بايد عمل بشود، در اين‏جا روشن شده كه كشور بدون تكليف باقى نماند.
نايب رئيس (هاشمى)- اول بايد رأى بگيريم كه اين را بياوريم در دستور يا نه؟ آقاياني كه موافقند اين اصل را در دستور كارمان قرار بدهيم، رأي بدهند (اكثر رأي دادند) رأي آورد.
حسن ابراهيم حبيبي- من پيشنهادم اين است چون اين اصل يك قسمتش واقعاً لازم است و آن اينكه رئيس جمهورى استعفايش را به چه كسى بدهد؟ بقيه اين قسمت همه‏اش آمده قبلا. هيأت وزيران را تا انتخاب رئيس جمهور معاون اول اداره‏اش بكند قبلا آمده، در اين‏جا فقط اين نكته به رأى گذشته بشود بدون بحث «پذيرفتن استعفاى رئيس جمهور» كه اين هم در اين‏جا تصويب بشود برود در اصل 110 كه قسمت اختيارات رهبرى است. بحث هم ديگر ندارد (مير حسين موسوى- پيشنهاد بسيار خوبى است). اين خلاصه جايش را هم ببريم در يك اصلى مناسبى (اصل رهبرى).
حسين هاشميان- آقاى هاشمى! اين لغو است براى اينكه شما در دو اصل قبلى كه معاون رئيس جمهور در صورت عزل و استعفا و بيمارى و اين‏ها ...
نايب رئيس (هاشمى)- اين‏ها را گفته‏ايم الان اين‏ها را نمى‏خواهيم بگوييم. آن را بنا شد حذف كنيم. فعلا مطلبى كه اين‏جا رأى مى‏گيريم اين است كه رئيس جمهور استعفايش را به رهبرى بايد تقديم كند.
موسوى خوئينى‏ها- در آن قبلى گفته‏ايم اگر رئيس جمهور استعفا داد يا عزل شد يا هر كارى كرد معاون به جاى او كار او را انجام بدهد. اما اينكه هيأت وزيران هم به كارشان ادامه بدهند بايد تصريح بشود در قانون اساسى.
نايب رئيس (هاشمى)- آن هم تصريح شده هيأت وزيران تا عزل نشده‏اند به قوت خودشان باقى هستند. آن را هم تصويب كرده‏ايم. ما ديگر وزير عزلى نداريم، همين طور خود به خود برود ديگر نداريم. خيلى خوب، آقايانى كه همين جمل اول اين اصل را موافق هستند، رأى بدهند (اكثر رأى دادند) تصويب شد، بگذاريد در آن اصل مربوط به خودش در شور سوم.
مير حسين موسوى (مخبر كميسيون)- اصل آخر. «رئيس جمهور در هر سال يك بار گزارش فعاليت‏هاى قو مجريه را در زمين اجراى قوانين و تصميمات مهم اقتصادى، اجتماعى، فرهنگى، سياسى و مانند اين‏ها به اطلاع مجلس شوراى اسلامى‏خواهد رساند» اين را يكى از برادران دفاع كند، من دفاع نمى‏كنم. آقاى حبيبى پيشنهاد داده‏اند، ايشان دفاع كنند.
نايب رئيس (هاشمى)- ما به نظرمان هيچ ضرورتى در قانون اساسى ندارد. اولا مجلس هميشه مى‏تواند رئيس جمهور را احضار كند كه برود آن‏جا بگويد، خود رئيس جمهور مى‏تواند برود، در بودجه هر سال بايد بروند بگويند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1184
عميد زنجانى- بايد بحث شود.
نايب رئيس (هاشمى)- خيلى خوب، پس اول رأى بگيريم اين بيايد در دستور كار يا نه؟ آقايانى كه موافقند اين در دستور كار ما بيايد رأى بدهند (عده كمى رأى دادند) رأى نياورد. پيشنهادهاى جديد را الان ديگر امروز مطرح نكنيم بگذاريم براى جلس بعد.
منشى (يزدى)- اجازه بدهيد قبل از تعطيل جلسه يك مطلبى را من عرض مى‏كنم كه ...
مؤمن- پيشنهادات مربوط به اصل رهبرى را مطرح كنيد چون بعضى از پيشنهادات مشترك است.
منشى- صبح يك شنبه ساعت 9 رؤساى كميسيون‏ها و مخبران كميسيون‏ها در شوراى نگهبان براى اجراى ماد 27 آئين‏نامه محبت مى‏كنند و تشريف مى‏آورند.
4- پايان جلسه و تاريخ تشكيل جلس آينده‏
نايب رئيس (هاشمى)- جلس بعد ما فردا خواهيد بود و بعداً هم صبح و عصر شنبه، عصر يكشنبه و صبح و عصر دوشنبه جلسه خواهيم داشت. جلسه ختم است.
                         (جلسه ساعت 30/ 19 پايان يافت)

رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1185
                        جلسه سى‏ام‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و پانزده دقيقه پنجشنبه هشتم تيرماه 1368 هجرى شمسى برابر با بيست و پنجم ذيقعدة الحرام 1409 هجرى قمرى به رياست آيت الله على مشكينى تشكيل شد.
فهرست مطالب:
اعلام رسميت جلسه و تلاوت آياتى از كلام الله مجيد.
دنبال بحث پيرامون گزارش كميسيون دوم در خصوص تمركز مديريت در قو مجريه.
بحث پيرامون گزارش كميسيون اول در خصوص رهبر و خبرگان رهبرى.
پايان جلسه و تاريخ تشكيل جلس آينده.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1186
1- اعلام رسميت جلسه و تلاوت آياتى از كلام الله مجيد
رئيس- بسم الله الرحمن الرحيم. با حضور نوزده نفر جلسه رسمى است. دستور جلسه را اعلام بفرماييد.
منشى (حسن ابراهيم حبيبى)- بسم الله الرحمن الرحيم. دستور سى‏امين جلس عمومى شوراى بازگرى قانون اساسى بعد از ظهر پنجشنبه هشتم تيرماه 1368 مطابق با بيست و پنجم ذيعقده 1409:
دنبال رسيدگى به گزارش شور دوم كميسيون در خصوص تمركز مديريت در قو مجريه.
گزارش شور دوم كميسيون اول در خصوص رهبر و خبرگان رهبرى.
گزارش شور دوم كميسيون اول در خصوص مجمع تشخيص مصلحت.
رئيس- قرآن را تلاوت بفرماييد.
 (حجت الاسلام عبدالله نورى چند آيه از سوره الانفال را به قرار ذيل تلاوت كردند):
                        اللهم صل على محمد و آل محمد- اعوذبالله من الشيطان الرجيم‏

                        بِسْمِ اللَّهِ الرَّحْمنِ الرَّحِيمِ‏

ى‏
                        ا أَيهَا الَّذِينَ آمَنُوا اسْتَجِيبُوا لِلَّهِ وَ لِلرَّسُولِ إِذا دَعاكُمْ لِما يحْييكُمْ وَ اعْلَمُوا أَنَّ اللَّهَ يحُولُ بَينَ الْمَرْءِ وَ قَلْبِهِ وَ أَنَّهُ إِلَيهِ تُحْشَرُونَ* وَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً وَ اعْلَمُوا أَنَّ اللَّهَ شَدِيدُ الْعِقابِ* وَ اذْكُرُوا إِذْ أَنْتُمْ قَلِيلٌ مُسْتَضْعَفُونَ فِى الْأَرْضِ تَخافُونَ أَنْ يتَخَطَّفَكُمُ النَّاسُ فَ‏آواكُمْ وَ أَيدَكُمْ بِنَصْرِهِ وَ رَزَقَكُمْ مِنَ الطَّيباتِ لَعَلَّكُمْ تَشْكُرُونَ* يا أَيهَا الَّذِينَ آمَنُوا لا تَخُونُوا اللَّهَ وَ الرَّسُولَ وَ تَخُونُوا أَماناتِكُمْ وَ أَنْتُمْ تَعْلَمُونَ‏

                         (حضار صلوات فرستادند)

 «آى 24 تا 27 سور انفال»
2- دنبال بحث پيرامون گزارش كميسيون دوم در خصوص تمركز مديريت در قو مجريه‏
رئيس- دستور جلسه را مطرح بفرماييد.
منشى (يزدى)- بسم الله الرحمن الرحيم. در پايان بحث گزارش كميسيون دوم، پيشنهادى با امضاى جمعى از آقايان بحث شد كه پس از مقدم توجيهى آن، عبارت اين است: «سازمان اطلاعات كشور نهادى است مستقل و تحت نظارت و سرپرستى رياست جمهورى انجام وظيفه مى‏كند».
چون اين يك پيشنهاد مستقلى است مثل ساير اصول ابتدايى، اصول جديدى كه قبلا بحث شده بايد اول يك رأى بگيريم براى بحث آن، بعد هم مطابق با همان كيفيت بحث شود.
رئيس- آقايانى كه حاضرند اين مطلب الان مورد بحث قرار بگيرد، رأى بدهند (اكثر دستشان را بلند كردند) تصويب شد.
منشى (يزدى)- حالا اگر كسى در مخالفت و موافقت صحبت مى‏كنند بفرمايند. يكى از آقايانى كه امضاء كرده‏اند توضيح بفرمايند: آقاى طاهرى، آقاى امينى، آقاى مشكينى، آقاى امامى. آقاى امينى شما توضيح مى‏فرماييد؟
ابراهيم امينى- بسم الله الرحمن الرحيم. در اين پيشهاد همان طورى كه آقايان ملاحظه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1187
مى‏فرمايند مطرح شده كه اصولا اطلاعات از وزارت بيرون بيايد و به صورت يك سازمان در بيايد. مطلب دوم اينكه اين سازمان هم زير نظر مستقيم رياست جمهورى اداره بشود. من توضيح كوتاهى عرض كنم، اصل ضرورت يك اطلاعات قوى و نيرومندى كه متمركز و فراگير باشد براى همه دولت‏ها و مخصوصاً براى تثبيت نظام ما و براى مبارزه با توطئه‏ها يك امر ضرورى است كه نيازى به بحث ندارد.
اصولا در دنياى امروز حكومتى مى‏تواند واقعاً موفق باشد كه اطلاعات بسيار قوى در اختيار داشته باشد. در اين جهت ترديد نيست. مسأله اين است كه آيا اين اطلاعات به صورت سازمان باشد يا وزارتخانه؟ (مثل اين كه حالا هست) آن مقدارى كه به نظر مى‏آيد اين است كه به صورت وزارتخانه اگر باشد نمى تواند يك سازمان نيرومند فعال و متمركزى باشد جهتش هم تا حدى روشن است براى اينكه در صورتى اين سازمان يا اين وزارت مى‏تواند يك فعاليت حسابى و تسلط كامل داشته باشد كه اولًا از همه اين نهادهايى كه در داخل نظام هست بتواند استفاده كند، يعنى جورى بشود كه آن‏ها با آن هماهنگ باشند و با او همكارى داشته باشند، به علاوه خودش هم ناظر به همه اين‏ها باشد كه بداند در بين اين نهادها چه مى‏گذرد و اين مطلب با «وزارتخانه بودن» ظاهراً مناسب نباشد به جهتى اگر وزارتخانه مثلا يك وزارتى است در عرض ساير وزارتخانه‏ها و هر وزارتخانه‏اى معلوم است كه با يك قوانين معين و يك ضوابط معينى آنكه در داخل خودش هست اداره مى‏شود و معلوم نيست كه ساير وزارتخانه‏ها و نهادها حاضر باشند براى همكارى به سازمان اطلاعات آن ضوابط خودشان را با آن هماهنگ كنند و كارى كنند كه آن بتواند از اين‏ها استفاده بكند و در صورتى‏كه اين جور باشد، هر وزارتخانه‏اى براى خودش مستقل است با قوانين خودش و ضوابط خودش، خودش را اداره مى‏كند، وزارت اطلاعات هم يك وزارتى مى‏شود در كنار آن‏ها و آن‏هم مثل ساير آن‏هاست.
اگر بخواهد از آن‏ها نتيجه بگيرد، آن‏ها حاضر نيستند كه همكارى حسابى داشته باشند به علاوه خود اين نمى‏تواند كه نظارت كفايت بر ساير وزارتخانه‏ها داشته باشد، براى اينكه در عرض هم هستند، خوب، مى‏گوييد كه چرا زير بار نمى‏روند يك جريان فوقى اگر باشد تسليم مى‏شوند كه همكارى با آن كنند. فلذا اين گزارشى كه من ديدم فرستاده بودند (لابد آقايان هم ديده‏اند) آقايان اين جورى مدعى بودند كه ما تا به حال آن توفيقى را كه بايد پيدا بكنيم پيدا نكرده‏ايم براى اينكه بسيارى از وزارتخانه ها با ما همكارى نمى‏كنند مخصوصاً در مورد نيروهاى مسلح كه مى‏گويند ما هيچ نظارتى نداريم، نه در سپاه، نه در ارتش، آن‏ها براى خودشان يك اطلاعاتى دارند و در ساير نهادها هم همين طور، مى‏گويند كه ما هنوز نتوانسته‏ايم واقعاً يك تسلط و نظارت كافى بر اين‏ها پيدا بكنيم و در صورتى كه همكارى نباشد، خوب بدون شك نمى‏تواند يك اطلاعات متمركز فعالى تحقق پيدا كند.
البته از يك نيروهاى پراكنده‏اى مى‏توانند استفاده كنند اما از آن جاهايى كه بايد استفاده كنند نمى‏توانند. مگر مى‏شود سازمان اطلاعات يا مثلًا اطلاعات نيرومند باشد اما وزارت خارجه خودش را كاملا با اين هماهنگ نكند به طورى كه اين بتواند از آن استفاده بكند يا مثلا ساير وزارتخانه‏ها (فرض بگيريد وزارت دادگسترى) خوب اين بايد يك جورى بشود كه اين بتواند از آن‏ها استفاده بكند، در آن هدف خودش و نظارت داشته باشد. لذا مدعى هستند
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1188
كه ما توفيق كافى پيدا نكرده‏ايم و اگر اين جور باشد اطلاعات نمى‏تواند يك اطلاعات مفيدى باشد، پراكنده هر وزارتخانه‏اى براى خودش يك اطلاعاتى دارد اما يك اطلاعات متمركز نيست.
بنابراين مى‏گويند كه ضرورت دارد از وزارت بيايد بيرون و به صورت يك سازمان در آيد. اما اين سازمان زير نظر چه كسى باشد؟ معمولا اطلاعات (تا آن مقدارى كه ما شنيده‏ايم) در اختيار آن عالى‏ترين مقام هر كشورى است يا مثلا تحت نظارت رياست جمهورى است، بعضى كشورها نخست وزير است و بعضى از كشورها هم احزاب مثلا در آن دخالت دارند اما در نظام ما روى جريان طبيعى اگر بخواهيم حساب بكنيم واقعا بايد زير نظر مقام رهبرى باشد، براى اينكه عالى‏ترين مقام، مقام رهبرى است و مقام رهبرى اگر زير نظرش باشد اولا چون بهتر اداره مى‏شود و در امورى كه در آن ممكن است انجام بگيرد نظارت بيشترى مى‏شود و اسلامى‏تر خواهد شد. به علاوه از سوء استفاده‏اى كه ممكن است افراد ديگر از اين استفاده بكنند جلوگيرى خواهد كرد. ترديد نيست كه اگر اطلاعات در اختيار هر نهادى باشد يك بازوى بسيار نيرومندى را در اختيار خواهد داشت، اگر در اختيار رياست جمهورى باشد، بالاخره خيلى مهم است روى اين حساب روى جريان طبيعى‏اش واقعاً بايد در اختيار رهبرى باشد، اما در كميسيون كه صحبت شد آقايان اكثراً موافقت نكردند كه زير نظر رهبرى باشد و علتش هم اين بود مى‏گفتند كه ماهيت اطلاعات اين طورى است كه يك كارهاى مخصوصى را دارد كه اين كارها با آن قداست مقام رهبرى سازگار نيست و طبعاً اگر اطلاعات باشد اين كارها را بايد داشته باشد، البته كارهاى خلاف شرع هم نيست چون مقيدند با ضوابط اسلامى كار بكنند. اما به هر حال اين هست كه يك سمعه خوبى ندارد و بعضى از آقايان اين طورى مى‏گفتند كه اگر اين را ما ببريم زير نظر رهبرى فردا دستگاه‏هاى داخلى و خارجى كه بله، در ايران هم ديكتاتورى شروع شد و سازمان اطلاعات هم زير نظر مقام رهبرى و تبليغات سوء فراوانى در خارج خواهند كرد، در داخل هم همين طور.
لذا اكثريت آقايانى كه در آن كميسيون رهبرى بودند تقريباً موافق نبودند با اينكه اين در اختيار آن مقام قرار بگيرد (جنتى- رأى نياورد) عرض كردم كه در واقع رأى نياورد اما همه هم متحد و متفق بودند از آنكه گذشت مناسب‏ترين مقام، همان مقام رياست جمهورى است و با توجه به اينكه حالا رياست جمهورى زير نظر مقام رهبرى است، اشكالى هم به وجود نمى‏آيد كه كسى فكر كند بگويد كه اگر زير نظر رياست جمهورى نيست، ممكن است كه ديكتاتورى يا چيزى واقع بشود، نخير، اولا كه خود نظام ما يك جورى است كه آن احتمالات در آن خيلى كم است رياست جمهورى كه او را جلوتر شوراى نگهبان تأييد كرده بعد مقام رهبرى تأييدش كرده بعد هميشه در اختيار مقام رهبرى است هر وقت خواست عزلش كند، نصبش بكند، هر كارى خواست بكند، آن شبهه در آن نيست كه اين مشكلى به وجود مى‏آورد به هر حال آن كميسيون نظرش اين بود كه در كميسيون قو مجريه مطرح بشود.
سيدهادى خامنه‏اى- در اين اخير هم اتفاق نظر نبود.
منشى (يزدى)- آقاى نورى به عنوان مخالف بفرماييد.
عبدالله نورى- بسم الله الرحمن الرحيم. اگر به بحث جناب آقاى امينى توجه كنيم در
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1189
ارتباط با مقام رهبرى كه ايشان فرمودند خود كميسيون هم رأى لازم را نداده به اينكه زير نظر رهبرى باشد و استدلال هم عمدتاً همين بود كه شايد به دليل حساسيت‏هايى كه اين نهاد دارد مصلحت نباشد كه با بازتاب‏هايى كه به طور طبيعى فعاليت‏هاى يك چنين نهادى دارد، در ارتباط با مقام رهبرى باشد. اگر كه ما مقام رهبرى را در رابطه با مسأل اطلاعات كنار بگذاريم، من خيلى روشن نشدم كه در رابطه با رئيس جمهور از اين بحث چه نتيج خاصى مى‏خواهيم بگيريم؟ مگر الان طبق چيزى كه تصويب شده و وضعيتى كه در قانون اساسى پيش آمده زير نظر غير رئيس جمهور است؟ خوب زير نظر رئيس جمهور است وزارتخانه‏ها كلا زير نظر رئيس جمهور است يكى هم وزارت اطلاعات است كه زير نظر رئيس جمهور است، نصب و عزل مى‏كند، تدبيرش به عهد رئيس جمهور است و هماهنگى كلى مسائل خودش و ارتباطش با ساير وزارتخانه‏ها هم به عهد رئيس جمهور است، چيزى كه الان در قانون اساسى آمده، تنها مسأله‏اى كه در اين رابطه دارد اين است كه ما سازمان مى‏كنيم كه رأى مجلس نخواهد اشكال رأى مجلس خواستن را هم من نفهميدم چيست و چرا رأى مجلس را نخواهد؟ يعنى اگر ما در ارتباط با حسن انجام امور يك وزارتخانه‏اى كه به طور طبيعى جاى امتحان و ابتلاى سختى خواهد بود، رأى مجلس را قرار بدهيم چه اشكالى دارد؟ اگر كه از ناحى وزارتخانه شدن مشكل خاصى پيش بيايد خوب است برادران موافق آن مشكل را مطرح كنند كه ما روشن بشويم و رأى مثبت بدهيم مگر تا الان مثلا از ناحى وزارتخانه بودن (در طول مدتى كه بوده) آن مشكل خاصى كه پيش آمده چيست؟ از اين ناحيه وزارت اطلاعات ممكن است يك سلسله مشكلاتى داشته باشد، يك سلسله ناتوانى‏هايى داشته باشد، يك سلسله مسائلى را داشته باشد مثل همان بحثى كه در رابطه با شوراى امنيت كشور در جلس قبل اين‏جا مطرح شده تحت عنوان شوراى هماهنگى اطلاعات كه ناموفق هم بوده به دليل اينكه وزير اطلاعات رئيس آن بوده كه آن هم اشكال دارد. يعنى اگر ما بخواهيم شوراى هماهنگى اطلاعات كه قانون دارد و رئيس آن وزير اطلاعات است موفق باشد، بهتر اين است كه رئيس آن شورا هم كسى باشد كه يك درجه از وزراء بالاتر است تا موافق باشد، يعنى رئيس جمهور باشد، عين همان چيزى كه در رابطه با شوراى امنيت كشور گفتيم والا اگر بنا باشد كه استدلال بشود كه اطلاعات در همه جا هست اصلا اطلاعات يك بازوى امنيتى است در كشور و اصلى‏ترين وظايف وزارت كشور تأمين امنيت و مسؤوليت امنيت كشور است، پس خوب است وزارت كشور هم يك سازمان وابسته به رياست جمهورى باشد، من فكر نمى‏كنم كه در اين حد ما بخواهيم بحث سازمان‏هاى وابسته به رياست جمهورى را گسترش بدهيم، اضافه بر اينكه مشكلى در اين رابطه مخصوصاً با چيزى كه الان نوشته شد به وجود نمى آورد.
اما مسأله‏اى كه در رابطه با وزارت اطلاعات و ارتباط با آن با نيروهاى مسلح گفته شد، اگر وزارت اطلاعات وزارتخانه باشد، در امر حفاظت اطلاعات نيروهاى نظامى و انتظامى نمى‏تواند دخالت داشته باشد، اين كاملًا يك چيز مجزايى در رابطه با نيروهاى مسلح است، سازمان زير نظر رئيس جمهورى هم باشد باز نمى‏تواند و البته اين را ما نمى‏گوييم، اين را شوراى محترم نگهبان در ارتباط با قانون اساسى و بحث وزارت اطلاعات مطرح فرمودند، درست هم هست، يعنى وقتى ما گفتيم فرماندهى كل نيروهاى مسلح با رهبر است، فرماندهى كل نيروهاى مسلح يعنى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1190
اطلاعات نيروهاى مسلح و حفاظت اطلاعات نيروهاى مسلح هم با رهبر است. يعنى نمى‏توانيم ما يك تشكيلات مجزايى را بگوييم در ارتباط با حفاظت اطلاعات نيروهاى مسلح بايد دخيل باشد، يك بحثى داريم در هماهنگى‏هاى اطلاعات بيرونى نيروهاى مسلح و حفاظت اطلاعات درونى نيروهاى مسلح كه اين مى‏تواند در شوراى هماهنگى اطلاعات به رياست رئيس جمهور يا عالى‏ترين مقامى كه در آن بحث شورا مى‏شود مطرح كرد قرار داده بشود. بنابراين هر چه من گوش دادم و دقت كردم هيچ چيز خاصى براى اينكه بعد از اينكه ما گفتيم در اختيار رهبر نباشد، در اختيار رئيس جمهور باشد و لازم باشد سازمان بشود نيافتم. والسلام.
عميد زنجانى- من يك سؤالى دارم، اجازه مى‏فرماييد مطرح كنم؟
منشى (يزدى)- جناب عميد سؤالتان چيست؟
عباسعلى عميد- بسم الله الرحمن الرحيم. من فكر مى‏كنم كه براى امثال من حداقل، تصميم گيرى يا رأى دادن در اين مسأله بسيار مشكل است چون با ماهيت قضيه هيچ آشنايى نداريم. من براى اين كه سؤالم را مطرح بكنم يك مقدم كوتاهى عرض مى‏كنم.
منشى (يزدى)- آقاى عميد! يا به عنوان موافق صحبت كنيد يا مخالف، چرا سؤال مى‏كنيد؟
عميد زنجانى- نه، اجازه بدهيد روشن بشود همين جورى كه نمى‏شود مخالف يا موافق باشيم مثل اينكه تعبيرات من يك خرده ...
نايب رئيس (هاشمى)- خلاف آيين‏نامه عمل نكنيد يا موافق صحبت كنيد يا مخالف.
منشى (يزدى)- مخالف هستيد؟
عميد- نه مخالف نيستم، از يك جهت ضرورت نظارت مجلس بر اين امر بسيار مهم حياتى به نظر مى‏رسد و احساس مى‏شود اما از يك طرف ديگر كيفيت تشكيلات اطلاعاتى ما به قدرى جوان است كه هنوز زود است زير پوشش نظارت يك نهاد 27 نفرى برود كه هيچ پوشش و مسؤوليت و امنيت ندارد. من مى‏خواهم اين را توضيح بدهم و از آقايان خواهش بشود كه اگر لازم مى دانند، مفيد مى‏دانند يك توضيحى بدهند كه حداقل بنده بتوانم رأى بدهم. ملاحظه بفرماييد من آن كه خودم اطلاع دارم عرض مى‏كنم.
منشى (يزدى)- آقا! يا موافق يا مخالف صحبت كنيد.
عميد- حالا كه اصرار مى‏شود من موافق صحبت مى‏كنم. آن مقدارى كه من اطلاع دارم (در حد اطلاعات اندكم) من چند دوره در اطلاعات تدريس كرده‏ام مبانى فقهى عمليات اطلاعاتى و ضد اطلاعاتى و يا بعضى از مسائل حاشيه‏اى اطلاعات ارتباط داشتم (حاشيه‏اى نه متن كار) اين تشكيلات به قدرى جوان است و آسيب پذير است (با تشخيص ناقص من) آوردن آن زير پوشش نظارت يك نهادى كه دويست و هفتاد نفر آن‏جا عضويت دارند اگر ملحقات و كسانى كه كاركنان مجلس هستند آن‏ها را هم ما ملحق بكنيم كه به نحوى با اين مدارك و منابع ارتباط دارند، حدود چهارصد نفر شايد هم بيشتر بشود. آن وقت اين تشكيلات جوان را ما بياوريم زير نظارت چهارصد نفرى كه هيچ پوشش، مصونيت و هيچ نحو كنترلى ندارد. اين باعث مى‏شود كه از همان ابتدا اين تشكيلات جوان ضربه بخورد و به نحوى تخليه يا به نحوى نفوذ در آن بشود يا به انحاى مختلف. برحسب ظاهر (من باز تأكيد مى‏كنم به ميزان‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1191
اطلاعات اندكى كه دارم) من فكر مى‏كنم كه تا مدتى بايد فرصت داد اين تشكيلات جوان خودش را بگيرد (به صورت بسته نه باز) خودش را بگيرد تشكيلاتش جا بيفتد، زير نظر يك نهاد (كاملا صد درصد) مورد اطمينان كه عبارت از رئيس جمهور است و بعد از آن كه جا افتاد، تشكيلاتش راه افتاد و شروع به يك سلسله عمليات اطلاعاتى و يا ضد اطلاعاتى گسترده و عميق كرد، آن وقت است كه ما مى‏توانيم فكر كنيم كه آيا اين نظارت مجلس لازم است، نظارت مجلس ضرورى است يا ضرورى نيست؟ اما در شرايط فعلى با اين وضع آسيب پذيرى و جوان بودن اين تشكيلات كه گاه به اندازه‏اى است كه دلهره آور و اضطراب آور است، بسته نگه داشتن اين تشكيلات به نظر ضرورى مى‏رسد تا اينكه به يك جايى برسد كه به ثمر بنشيند و آن وقت است كه مى‏شود در دور بعد بازنگرى در قانون اساسى مسأله يا به شكل قانون عادى اگر امكان داشته باشد، يعنى اين اصل را بدهد در آينده تجديد نظر در اين جهت كرد، من باز در آخر عرض مى‏كنم اگر سؤال گفتم براى اينكه من اطلاعات خودم را براى قضاوت در اين مسأله ناقص مى‏دانم.
منشى (يزدى)- آقاى بيات بفرماييد.
اسدالله بيات- بسم الله الرحمن الرحيم. يك‏سرى مطالب را برادرمان جناب آقاى نورى توضيح فرمودند و من در اين‏جا مخصوصا از حاج آقا هاشمى اين تقاضا را دارم كه چون ايشان بيشتر از ديگران در جريان تصويب قانون وزارت اطلاعات بودند و حاج آقا يزدى هم باز در آن موقع در مجلس تشريف داشتند، مى‏دانند كه چه مقدماتى طى شد كه آن روز خيلى‏ها پيشنهاد سازمان مى‏دادند، بعضى‏ها طرفدار اين بودند سازمان زير نظر دستگاه قضايى بشود، ما خودمان در آن‏جا ابتدا طرفدار اين قضيه بوديم، ولى بعد از بحث و بررسى‏هاى طولانى به اين نتيجه رسيديم كه با توجه به همه اين مسائل وزارت بودن و با اين شكل تصويب شدن خواهى نخواهى از استحكامات و ويژگى‏هاى مثبتى دقيقاً برخوردار است كه اگر سازمان بشود يقينا آن حالت را نخواهد داشت، منتها در اين‏جا من به يكى، دو تا نكته اشاره مى‏كنم كه اصلا چرا اين عزيزان دنبال اين قضيه هستند كه اين سازمان بشود. البته در تب اول اين برادران راضى نيستند زير نظر رئيس جمهور بشود آن‏ها معتقدند زير نظر مقام معظم رهبرى بشود از دو جهت، يكى اينكه نوعى از قداست برخوردار باشند با توجه به كيفيت كارهايى كه دارند و به طور طبيعى آن قداست را نمى‏تواند داشته باشد انتصاب به رهبرى اين قداست را ايجاد بكند اين يك ديد و انگيزه است.
مسأل دوم عبارت از اين است كه با توجه به مسائل و مبانى اعتقادى كه در نظام ما و ملت ما حاكم است و موقعيتى كه مقام رهبرى و ولايت فقيه در كشور حاكم است كسى كه زير نظر رهبرى بشود ديگر (س- ج) در آن‏جا مفهوم ندارد، از نظر مالى سؤال مفهوم ندارد، از نظر كار ديگر مفهوم ندارد. دستگاه قضايى ديگر تيغش كند است در آن‏جا، اين عزيزان با دستگاه حاج آقا موسوى اردبيلى و آقاى موسوى خوئينى‏ها صبحت كنند اين‏ها دنبال اين قضيه بودند كه قاضى باشند دنبال اين قضيه بودند خودشان هم بگيرند، هم ببنديد هم همه چيز ... يعنى دنبال اين هستند و فرض قضيه و ذهنيتى كه حاكم بود، يك چنين ذهنيتى بوده و در دوران حضرت امام اين مسأله را به حضور حضرت امام بردند و حضرت امام موافقت نكردند و
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1192
حضرت امام ارجاع كردند به مجمع تشخيص مصلحت.
در كميسيون هم عرض كردم، الان هم عرض مى‏كنم واقعاً بايد ما قداست رهبرى را در ميان مردم حفظ كنيم و اين ذهنيت نبايد در ما به وجود بيايد كه هر چيزى را ما وصل به آن‏جا بكنيم و خداى نكرده و در اثر قصور يا بعضى از كارها ولو براى انگيز الهى كارهايى انجام بگيرد و ما يك ذره خداى نكرده زمينه‏هاى سؤال را در رابطه با مقام مقدس رهبرى ايجاد كنيم از اين مسأله كه عبور بكنيم، مى‏ماند مسأل رياست جمهورى، من مى‏گويم لب پيشنهاد سروران به اين‏جا برمى‏گردد اين آقايان مى‏خواهند اين سازمان آزاد باشد، خوب اين را خيلى با صراحت بفرماييد اين سازمان مسؤول نباشد، خيلى رك، چرا اين طورى حرف نمى‏زنيد؟ بگوييم آقا ما سازمانى مى‏خواهيم رئيس آن آزاد، وزير و فلان وزير بگويد آقا بيا بگويد چشم، معاون بگويد بيا (سمعا و طاعتا) معاون اول رئيس جمهور را بخواهد (چشم) اصلا يعنى ذهنيتى كه دقيقا حاكم است اين است منتها با اين فلسفه كه اگر اين نباشد خواهى نخواهى امنيت به هم مى‏خورد با اين فلسفه، اگر اين نباشد نظام چنين و چنان مى‏شود، من مى‏گويم اين خوب نيست، اين بد است، ما از اول در رابطه با مسأل رياست جمهورى اين همه قيد و بند برايش آورديم براى اينكه جلوى بعضى از خودكامگى‏ها را بگيريم و چرا از اين طرف داريم غش مى‏كنيم و آن طرف مى‏افتيم؟ چرا اين طور با مسأله برخورد مى‏كنيم؟ من مى‏گويم شما قانون وزارت اطلاعات را ملاحظه بفرماييد. قانون وزارت اطلاعات وزير را برخلاف بقيه وزراء مجتهد عادل شرط كرده. خود حاج آقا هاشمى بهترين شاهدند در طول اين مدت جناب آقاى عميد نگرانى دارند مجلس شوراى اسلامى با وزارت اطلاعات بهترين برخورد را كرده در رابطه با بقيه وزراء اگر سؤالى هم مطرح كردند، در اين‏جا وزير محترم اطلاعات طبق ميل خودش گاهى تشريف آورده‏اند، گاهى هم اصلا ... مجلس كه اين طور نيست اين‏ها وضعشان طورى است كه خداى نكرده مثل اينكه ذهنيت بعضى‏ها طورى است كه در مجلس يك عده هستند قسم خورده‏اند بر نظام ضربه بزنند! اين طور نيست، آن‏ها هم از همين مردم‏اند، آن‏ها هم از همين ملت‏اند، آن‏ها هم وضعشان طورى است كه وقتى كه احساس بكنند اين سؤال بر ضرر نظام است نمى‏كنند و عملا هم اين كار را هم نكرده‏اند.
در رابطه با بودجه وزارت اطلاعات بنده در جريانم، جناب آقاى هاشمى در جريانند، آقاى كروبى در جريانند، بقيه سروران مجلس در جريانند. با كمال خوشبختى در رابطه با بحث بودجه شما از اعضاى كميسيون بودجه بپرسيد اين‏ها بهترين برخورد را كرده‏اند، هر چه گفتند قبول كردند، منتها من مى‏گويم شما نظارت را در اين كشور لغو نكنيد و اين كار را نكنيد علاوه بر اينكه الان مگر زير نظر رئيس جمهور نيست؟ رئيس جمهور امروز رئيس جمهورى ديروز نيست؟ وزير مجتهد است پس يك پارامتر، كنترل قوى‏اى از آن طرف وجود دارد، در آن‏جا آمده است كه وزير اطلاعات و وزارت اطلاعات و معاونين به هيچ گروه سياسى، حزب سياسى نبايد وابسته باشند با كمال خوشبختى تاكنون هم همين طور بوده، عملًا هم همين طور بوده با توجه به اينكه وزير اطلاعات هم فرد عالم و هم متدين است و تقيد به اين جهت هم دارد در طول اين مدت هم موفق بوده.
عمدتاً اين بعد قضيه است و اين را من خطرناك مى‏دانم نظارت (ولو اسم نظارت، ولو شم نظارت) از دور همين مسأله لازم است باشد مى‏ماند مسأل تمركز اطلاعات، ببينيد شما چه بخواهيد يا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1193
نخواهيد سازمان بودن، اطلاعات را از دست ارتش نمى‏تواند بگيرد، مگر مى‏شود ما ارتشى و سپاهى داشته باشيم اما اطلاعاتى در درون سپاه و ارتش نداشته باشيم؟ ضد اطلاعاتى در درونش نداشته باشيم؟ مگر چنين چيزى مى‏شود؟! مگر مى‏شود نيروى مسلحى مثل سپاه و ارتش بيايند اطلاعاتشان را از وزير و وزارت اطلاعات بگيرند مگر چنين چيزى مى‏شود؟
در گذشته هم اگر سازمان بوده، سازمان هيچ منافاتى نداشته در داخل ارتش آن روز هم باز اطلاعات بوده، ضد اطلاعات هم بوده. پس من معتقدم با آن پيشنهاد عزيزان به آن خواست خودشان نمى‏رسند. اگر در قانون عيبى، نقصى وجود دارد، ما معتقديم كه آن را مى‏شود اصلاحش كرد و الان زير نظر رئيس جمهورى است و به همين دليل در كميسيون هم البته ما اين نظر را داشتيم و آن‏جا هم عرض كرديم اعتقاد ما بر اين است كه همين وضعيت موجود خوب است منتها اگر گيرى و مشكلى دارد، اين مشكل را سازمان حل نمى‏كند. مشكلاتى در رابطه با دستگاه قضايى خواهد داشت خواهى نخواهى اين مبناى فقهى ما است. اگر بنا باشد طرف مجرم يا متهم بشود (هر بشود) طبيعى است كه دستور حكم جلب را بايد دستگاه قضايى بدهد و با كمال خوشبختى اخيراً هم اين هماهنگى را پيدا كرده‏اند از خود اين‏ها فردى را كه مورد اعتماد آن‏هاست به عنوان قاضى دستور داده شوراى عالى قضايى از اين به بعد هم رئيس دستگاه قضايى مسأله را انجام خواهد داد و اين مسأله حل شده. بنابراين من معتقدم عزيزان با اين پيشنهاد به آن خواست اصلى خودشان نخواهند رسيد.
محمد يزدى- بسم الله الرحمن الرحيم. مسأل اطلاعات در حدى نيست كه در ظرف چند دقيقه اين‏جا همه جوانبش بحث بشود، اين پيشنهاد دو قسمت هست، يكى مسأله سازمان و يكى زير نظر چه مقامى باشد؟ خيلى روشن هست كه مقصود از اين اطلاعات اولًا اطلاعات علمى و حكمى و فنى و اين‏ها نيست، اين اطلاعات، اطلاعات موضوعى است يا به عبارت ديگر اطلاع از آنچه در جهان، در درون كشور، در اطراف كشور مى‏گذرد كه به نحوى ارتباط با مديريت كشور و حفظ منافع كشور دارد و قسمت بندى‏هاى مختلفى هم دارد كه در جاى خودش مفصل بحث شده است مى‏باشد. من اين‏جا خيلى سربسته اشاره مى‏كنم كه حداقل يازده نفر اعضاى شوراى بازنگرى كه الان در خدمتشان هستيم، به تفصيل در جريان مسأل تمركز اطلاعات هستند و اينكه اين اواخر مطلب محضر حضرت امام رضوان الله تعالى عليه مطرح شده بود و ايشان فرموده بودند هر جور كه در همه جاى دنيا عمل مى‏كنند، عمل كنيد در جاهاى ديگر در دنيا چگونه است بررسى كنيد ببينيد در دنيا انواع و اقسامى كه هست بهترينش را انتخاب بكنيد و اين كار را بكنيد، بحث‏هاى بسيار مبسوط و مفصلى انجام شده است هيچ وقت هم كسى ادعا نمى‏كند كه در درون ارتش و سپاه اطلاعاتى نباشد و يا سازمان اطلاعات وقتى هست مثلا آگاهى شهربانى اطلاعات نداشته باشد يا ادارات و سازمان‏ها اطلاعات محدود مربوط به خودشان را در داير كارهاى خودشان نداشته باشند چنين چيزهايى نيست.
اين بحث‏ها به تفصيل در جاى خودش گفته شده، هدف از تبديل وزارت به سازمان ايجاد يك تمركز در حد اطلاعات متناسب با يك كشورى مثل كشور ما كه در دنيا خيلى دشمن دارد و از راه‏هاى مختلف عليه آن حركت‏هايى به وجود مى آورد است. اينكه آقاى عميد فرمودند خيلى جوان است، من فكر مى‏كنم جوان خيلى قوى و نيرومندى است مثل اساس انقلاب كه خيلى جوان است ولى از آن جوان‏هايى است كه همه دشمنان خودش را از پا در آورده است و در
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1194
برابر دنيا يك تنه ايستاده است. همين اطلاعات جوان در طول همين مدت كوتاه با همه مشكلاتى كه داشته خدماتى كه انجام داده براى حفظ و سلامت اين كشور واقعا در حد تقدير است و نمونه‏هاى مختلف و بخصوص همين كارهاى اخيرى كه داشته است.
بنابراين، اين كه ما مى‏گوييم جوان است و چون جوان است هنوز نمى‏شود به يك شكل مستقل برايش فكر كرد و از زير نظارت يك جمعى درش آورد، اين استدلال را من قبول ندارم، جوانى است كه تمام نيروهاى فعال و خوب را جذب كرده و اشاره كردم كه آقايانى كه اين‏جا در خدمتشان هستيم حداقل 11 نفر دقيقاً در جريان هستند و هيچ وقت هم ادعا نشده است كه مقصود از تمركز اين باشد كه ديگران اطلاعات لازم را در محيط داخلى خودشان نداشته باشند، ضمن اينكه اطلاعات مربوط به حدود كار خودشان را داشته باشند، اطلاعات متمركز در كشور، در مركز اطلاعات به شكل سازمانى تمركز بيشتر دارد و صلاح كشور را بيشتر مى‏تواند حفظ كند يا به شكل وزارت؟ اين مورد بحث است و روى اين يك مقدار زيادى هم بحث شده.
نكت دوم به نظارت و رأى اعتماد مجلس و همكارى مجلس اشاره كردند كه لازم هست وزير مجتهد باشد و همين حرف‏ها درست است و طبيعى است كه كسانى كه مسؤوليت سازمان اطلاعات يا وزارت اطلاعات را به عهده مى‏گيرند نمى‏شود افراد عادى و ساده‏اى باشند، طبيعى است كه بايد افرادى باشند كه شايستگى‏هاى كامل را از هر جهت متناسب با ضوابط اسلامى و يا مديريت‏هاى لازم را داشته باشند. اين‏ها مورد قبول هست.
پس اولا جوان بودن مانع از اين نيست كه يك استقلال سازمانى به او داده بشود و از نظارت مثلا جمع مجلس در بيايد.
ثانياً مقصود از تمركز اين نيست كه سازمان‏هاى ديگر اطلاعات نداشته باشند بخصوص نيروهاى مسلح.
ثالثاً رأى اعتماد مجلس را كه الان ما با سازمان شدنش مى‏خواهيم از او بگيريم به معناى يك نوع تقويت اوست، درست است كه وزير مى‏آيد از مجلس رأى اعتماد مى‏گيرد ولى لازم رأى اعتماد گرفتن اين است كه مورد سؤال هم قرار بگيرد و طبعاً او را در مجلس بخواهند و از او سؤال بكنند و او بخواهد مطالب را بگويد و مطالبى كه بخواهد بگويد بخصوص با اين خصوصيت ممتازى كه مجلس ما دارد كه يك تريبون باز هست و بايد همه مذاكرات از تريبون منتشر بشود و همه مردم در جريان قرار بگيرند، وقتى كه يك نماينده از وزير سؤال مى‏كند و طبق آيين‏نامه وزير موظف است كه بيايد پشت همين تريبون و جواب بدهد. جواب را ناچار است كه خلاصه مبهم بسته، يك جورى بگويد و گاهى وقت‏ها اصل مسأله را هم نگويد تا جايى كه ناچار نمايندگان بگويند ما يك جلسه خصوصى‏ترى مى‏گيريم جمعى از كسانى كه اعتماد بيشترى دارند، دعوت بكند آن‏جا بيايد بگويد ما خودمان در طول مدتى كه مجلس بوديم از اين نمونه‏ها زياد داشتيم كه با همين شرايط وزارتى رسماً گفته مى‏شده كه مطالب در حدى است كه ما نمى‏توانيم بگوييم در اين جمع باز بگوييم در پشت تريبون كه هيچ حتى در جمع باز هم نمى‏توانيم بگوييم ولى وقتى يك جمع محدودترى جمع شدند، مى‏آمدند مطالب را مى‏گفتند و مى‏ديديم كه مسايل به چه شكل هست، يعنى براى كسانى كه لازم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1195
مى‏دانند. شايد براى جمع‏هاى كوچك‏ترى كه حتى ما در آن جمع‏ها نبوديم مطالب را در سطح بالاترى مى‏گفتند حداقل براى سران سه قوه مطالب را دقيق‏تر مى‏گفتند يا براى مقام رهبرى مطالب دقيق‏ترى باز گفته مى‏شده كه طبعاً حداقل ما به عنوان نماينده مجلس نمى‏توانستيم در جريان قرار بگيريم.
به اين ترتيب من مى‏خواهم عرض كنم كه اين بحث كه سازمان يا وزارتخانه بودن اگر سازمان باشد به نفع كشور است در جاى خودش به تفصيل انجام شده و وقت زيادى هم روش صرف شده حداقل يازده نفر آقايانى كه اين‏جا خدمتشان هستيم در جريان آن مذاكرات هستند و با اين فرصت كوتاه موافق و مخالف شايد نتوانيم به نتيجه برسيم، ولى من شخصاً از همان بحث‏هايى كه انجام شده و استفاده كرده‏ام به اين نتيجه رسيده‏ام كه اگر بخواهد به دستور حضرت امام طبق ساير اطلاعاتى كه در دنيا وجود دارد باشد، نمى‏تواند يك وزارت رسمى در رديف 24 تا وزارتخانه باشد و بيايد با مجلس و دولت ارتباطهاى چنينى داشته باشد، هر چه بيشتر پشت پرده برود، هر چه بيشتر حالت اختفا داشته باشد، قدرتش براى حفاظت از كشور و مصالح كشور بيشتر خواهد بود. البته اين به معناى اين كه يك قدرت استبداد سياهى به وجود بيايد و در اختيار چند فرد گذاشته بشود بدين معنا قطعاً نيست كه تصويرى براى كسانى پيش بيايد كه معنايش اين مى‏شود. از اين جهت من معتقد هستم كه سازمانى شدنش كاملا خوب است و موافق هستم.
اما نكت دوم همان طور كه جناب آقاى امينى توضيح فرمودند واقعا مسأله اين هست كه چنين ابزارى يا چنين قدرتى كه دارد و هدف بلندى كه دارد بايد در اختيار رهبرى باشد آن كسى كه در رأس هرم نظام كشور قرار دارد و مصالح كشور را از يك ديد جمعى بالاترى مى‏بيند بايد باشد. حالا در بحث‏هاى قبلى در آن جلسه‏اى كه بحث مى‏شده اگر گاهى هم صحبت مى‏شده كه در اختيار رئيس جمهور قرار بگيرد آن رئيس جمهورى كه در حقيقت از رهبرى يك درجه پايين‏تر بود و از قو مجريه يك درجه بالاتر بود. حالا درست است كه رئيس جمهور در اين‏جا در حقيقت رئيس قو مجريه است و اصولا رئيس دولت هست و مجموعه قو مجريه در اختيار او هست، از اين جهت در قسمت دومش من معتقد هستم كه در اختيار رهبرى باشد حالا اگر رهبرى هم رأى نياورد به حالت وزارتخانه باقى بودنش را ترجيح مى‏دهم كه در اختيار رئيس جمهور باشد.
نايب رئيس (هاشمى)- مخالف بعد صحبت كند، جناب آقاى هاشميان بفرماييد.
كروبى- اگر وقت هست من هم مخالفم.
حسين هاشميان- جناب آقاى امينى فرمودند كه وزارت اطلاعات مشكلاتى دارد كه اين مشكلات در حالى كه وزير باشد حل نمى‏شود. من نمى‏دانم اين مشكلات چيست؟ مشكلات قانونى است يا مشكلات قيودى كه قانونگذار صلاح مى‏دانسته براى وزارت اطلاعات وضع بكند؟ اگر مشكل قانونى باشد كه فرمودند الان وزارت اطلاعات دست به گريبانش هست اين چه در اختيار رئيس جمهور باشد و چه در اختيار وزير باشد در هر دو وجود دارد، اگر نقص مال قانون باشد، يعنى در قانون عادى حدود مشخص نشده، اختيارات وزارت اطلاعات كم شده، اين ربطى به اين ندارد كه زير نظر رئيس جمهور باشد يا زير نظر وزارت باشد پس بايد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1196
دنبال قانون رفت، اگر منظور اين است كه از قانون آزاد بشود برود زير نظر رئيس جمهور كه اين ديگر وااسفا كه ما براى اينكه «سازمان اطلاعات» آزادى بيشترى داشته باشد، از قيود آزاد باشد برود زير نظر رئيس جمهور و وزارت اطلاعات مشكلاتى را براى خودش ذكر مى كند. نامه‏هايى را هم به اين ور و آن ور نوشته.
ما نمى‏دانيم مشكل وزارت اطلاعات در چيست و تا آن‏جايى كه از قانون وزارت اطلاعات ما اطلاع داريم قانونگذار آنچه كه صلاح بوده در اختيار وزارت اطلاعات گذاشته. وزارت اطلاعات چه مشكلى دارد كه گروهك‏ها و مسائل گروهكى و ساير مسايلى را كه عليه نظام هست در هر جا تعقيب بكند، چه مشكل قانونى دارد كه الان گرفتارش شده؟ و آيا صلاح است چون بوى اين را مى‏دهد كه يك مقدار آزادى در عمل مى‏خواهد وزارت اطلاعات كه پيشنهاد سازمان را مى‏كند برود زير چتر رئيس جمهور؟ آيا قانون را ما براى امروز مى‏نويسيم يا براى امروز و آينده؟ آينده آيا صلاح است اين قانونى كه شما دائمى مى‏نويسيد سازمان اطلاعات را در اختيار رئيس جمهور بگذارد و ما از عواقب و پيامد اين هيچ وحشتى نداريم كه تشكيلات اطلاعات كشور در اختيار يك شخص باشد و علاوه بر ابزارهاى ديگر اين ابزار قدرتمند هم در اختيارش باشد وانگهى اگر اين تشكيلات زير نظر رياست جمهورى باشد تا به شكل وزارت باشد ببينيد تفاوتش چيست.
اگر زير نظر رياست جمهورى باشد همين الان وزرايى كه در كابينه هستند از او مى ترسند، چون زير نظر رئيس جمهور است فوق قدرت است. هيچ كس نمى‏تواند از او سؤال بكند در رأيش هم متكى به مجلس نيست و استيضاح هم نمى‏شود و اين چه كارى است كه ما بياييم اين تشكيلات عظيم را كه ممكن است خطرات بسيار بدى را در آينده به دنبال داشته باشد اين را بياوريم آزادش بكنيم كه نه كسى از او سؤال بكند نه مجلس بتواند استيضاحش بكند و از طرفى اگر وزير باشد كه خودش يك بيست و چهارم قدرت سياسى، نظامى، فرهنگى كشور است كه در هيأت دولت هست، از همه چيز مطلع است و اين خودش باز قدرتى است منتها قدرت كنترل شده و اگر شما بخواهيد به دليل اهميت‏ها بياييد يك تشكيلاتى را از شكل وزارت در بياوريد خوب وزارت خارجه اهميتش كمتر از وزارت اطلاعات كه نيست، پس آن را هم سازمان كنيد، چون آن با دنيا سر و كار دارد، پس سازمانش كنيد ببريد زير نظر رئيس جمهور و بعضى از وزارتخانه‏هاى ديگر به علاوه ما با اين كار حيثيت رياست جمهورى را هم ممكن است لكه‏دار بكنيم.
وزارت اطلاعات وقتى كه تقريباً مطلق العنان شد، به حيثيت رئيس جمهور لطمه مى‏زند. وقتى وزير شد، خودش در مقابل مجلس مسؤول است، اما وقتى كه در اختيار رياست جمهورى بود، هر روز با اين آزادى كه دارد هر كارى مى‏خواهد بكند رئيس جمهور را بكشد به مجلس و مجلس رئيس جمهور را استيضاح بكند به خاطر كارى كه سازمان اطلاعات، تشكيلات اطلاعات ممكن است بكند. از طرفى فاصل بين رئيس جمهور و مجلس را هم اين زياد مى‏كند، مجلس مى‏بيند يك تشكيلاتى است در كشور كارهايى را ممكن است انجام بدهد هيچ سؤالى هم نمى‏تواند از او بكند. بنابراين براى ارتباط بيشتر و تنگاتنگ رئيس جمهور با مجلس بگذاريم كه اين ارتباط گرم و صميمانه برقرار باشد. بنابراين بنده به شدت با سازمان شدن تشكيلات اطلاعات مخالفم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1197
منشى (يزدى)- جناب آقاى مؤمن به عنوان موافق بفرماييد.
محمد دانش‏زاده (مؤمن)- بسم الله الرحمن الرحيم. من ان شاء الله مطالبى را كه برادران موافق فرمودند تكرار نمى‏كنم بلكه با توجه مطالبى كه جناب آقاى نورى يا اخيراً جناب آقاى هاشميان و جناب آقاى بيات فرمودند آنچه را كه به ذهنم آمده عرض مى كنم.
آنچه كه باعث شد كه برادرها به فكر بيفتند كه مسأل وزارت اطلاعات از وزارت بيرون بيايد دو چيز يا شايد سه چيز باشد. يكى اينكه وزارت بودن وزارت اطلاعات معنايش اين است كه مسؤول اطلاعات در عرض وزراى ديگر باشد با اينكه كارهاى اطلاعاتى مسلماً لازم است كه حتى در داخل وزارتخانه‏ها هم انجام بشود وقتى وزير اطلاعات با وزير ديگر همطراز بودند، اين طبيعى است كه آن‏ها آمادگى اينكه كاملا از خواسته‏هاى قانونى وزارت اطلاعات تمكين كنند را ندارند. به هر حال انسان مهذبى كه صد درصد جهات نفسانى‏اش ولو من حيث لايشعر درش تأثير نكند خيلى كم است، اين طبيعى است كه وزارت اطلاعات مى‏خواهد در هر جا يك باج اطلاعاتى داشته باشد يا يك فرد نفوذى يا واضح‏تر از او داشته باشد، اين طبيعى است كه وقتى در يك دستگاهى غير از دستگاه خودش باشد در دستگاه وزارتى باشد يا حتى در دستگاه مؤسسه و سازمانى باشد كه تحت يك وزارتخانه ديگر هست اين طبيعى است كه آن‏ها آن طورى كه بايد و شايد تمكين ندارند. بنابراين لازمه‏اش اين است كه ما از صورت وزارت بيرون بياوريمش كه در يك مؤسسه و سازمانى باشد كه بالاتر از وزارت باشد و آن‏ها طورى باشد كه به خاطر همين بالاتر بودنش اشرافش را بپذيرند.
من حالا كلى قضيه را عرض كنم و جهت ديگر اينكه اگر زير نظر مجلس باز به صورت وزارت باشد مى‏دانيم كه مسأل گروه‏بندى در مجلس هست و اين گروه بندى باعث مى‏شود كه بالاخره همان وزير اطلاعات هم براى حفظ خودش هم كه شده ولو به منظور اين‏كه بتواند بهتر وظيفه‏اش را پيش ببرد (نمى‏خواهيم بگوييم كه همه‏اش هواى نفس باشد) براى حفظ خودش هم كه شده نسبت به آن گروه حاكمى كه در مجلس هست يك مقدار با اغماض برخورد بكند و حال آنكه با اغماض برخورد كردن نسبت به آن‏ها شأن اطلاعات صحيح نيست. اطلاعات صحيح بايد آن طورى كه بايد و شايد در همه موارد و مراحل انجام وظيفه كند ولى اگر زير نظر مجلس باشد ناچار يك نحو تأثرى از گروه غالبى كه در مجلس هست دارد اين هم يك جهت.
جهت سوم اينكه ما در مورد وزرا گفتيم كه حتى يك نفر مى‏تواند سؤال بكند و ده نفر مى‏توانند يك وزير را استيضاح بكنند كه اگر آن دستگاه اطلاعاتى «وزارت» باشد، وزير اطلاعات يكى از آن‏هاست آن وقت اين جهت كه وزير اطلاعات به مجلس خوانده بشود و مطالب را آن‏جا بخواهد بيان كند، اين با مسأل مخفى بودن اطلاعات تناسب ندارد.
در بين فرمايشات برادرها بود كه در اين دوره‏اى كه اطلاعات وزارت بوده اين مسايل پيش نيامده ما بيننا و بين الله حساب اين جهت را بكنيم كه آيا وجود حضرت امام رضوان الله عليه و نظارت و اشراف ايشان و ولايت الهى و تكوينى ايشان كه نه فقط جنب تشريعى كه خدا به او اجازه داده رهبر انقلاب بود و هيچ كس نمى‏توانست ... يك تشرش همه كارها را اصلاح مى‏كرد آيا اين مسأله اشراف حضرت امام و پشتيبان بودن و مراقبت ايشان باعث نبوده است كه مجلس اين طور برخورد كند؟ من فكر مى‏كنم كه نه هم در اين‏جا و هم در بعضى از موارد ديگر برادرها
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1198
اين ويژگى حقيقى و خارجى را كه امام رضوان الله عليه داشت، از اين غفلت مى‏كنند. نه تنها اينكه چون خدا فرموده است كه ولايت ولى فقيه مطلق است نه، بر فرض هم خدا نفرموده بود، ايشان از باب اينكه رهبر انقلاب بود و انقلاب دست پخت خود ايشان بود و مولود زحمات ايشان بود و همه مردم هم قبول داشتند كسى و ارگانى و مقامى جرأت اين را نداشت كه خلاف خواست ايشان در مقام عمل كارى بكند ولى اين جهت را حساب كنيم كه الان هم ممكن است اين يك جهت و مضافاً اينكه الان هم بفرماييد كه تا اين زمان كه گذشته مجلس طورى بوده است كه اين مسايل در آن نبوده، بسيار خوب، ولى ما كه مى‏خواهيم يك قانونى را همان طور كه آقايان فرمودند، براى هميشه تدوين بكنيم آيا مناسب است كه بدهيم دست مجلسى كه به فرمايش بعضى از آقايان باز است و ممكن است كه جمعى در آن بيايند كه آن طور كه بايد و شايد رعايت مصالح نظام را نكنند؟ آيا مناسب است كه بدهيم به دست مجلسى كه احياناً اين خطرات را براى وزارت اطلاعات يعنى براى نظام ما قهراً داشته باشد؟
بنابراين بنده اين طور فكر مى‏كنم در كميسيون هم مطرح شد و ما خيال نمى‏كرديم كه جناب آقاى بيات به عنوان مخالف صحبت بكنند، چون آن‏جا برداشت ما همان طور كه جناب آقاى امينى فرمودند، اين بود كه آقايان موافقند. در هر حال حالا ممكن است نظرات تغيير كرده باشد يا ما در برداشت اشتباه كرده باشيم. به هر حال عرض كنم كه ما گفتيم پيش خودمان در كميسيون اين طور مطرح كرديم كه بنابراين جهاتى كه عرض كرديم، بايد اطلاعات زير نظر يك مقامى از حد وزارت بالاتر باشد.
در آن‏جا راجع به رهبرى صحبت شد، بنده خودم معتقدم كه رهبرى باشد، مانعى ندارد ولى آقايان فرمودند به خاطر سابق بدى كه كلم سازمان اطلاعات و عمليات سازمان اطلاعات در ذهن اشخاص دارد و ممكن است كارهاى خلافى انجام بدهد، اين از نزاهت و قدس رهبرى كه بايد حفظ بشود، منافات دارد، البته من اين حرف را زياد قبول ندارم، ولى به هر حال چون مسأله به اين صورت است كه من مطمئنم على الظاهر رأى هم در شورا نمى آورد، لااقل از جهت اين‏كه ما به آن مفسده بدتر مبتلا نشويم، بهترش اين است كه زير نظر مقام رياست جمهورى باشد كه بعد از مقام رهبرى بالاترين مقام است و هم تمكين وزراى ديگر را به دنبال دارد و هم آن خطراتى را كه احتمالا ممكن است از جهت مجلس متوجه اين سازمان بشود از بين مى‏برد، بنابراين من با اين پيشنهادى كه شده موافق هستم و السلام عليكم.
منشى (محمد يزدى)- آقاى نجفقلى حبيبى بفرماييد.
نجفقلى حبيبى- بسم الله الرحمن الرحيم. من تقريبا اخطار آيين‏نامه اين گونه مى‏خواستم داشته باشم كه حالا كه مطلبى به اين مهمى تصويب شد كه بحث بشود، طبق قرار قبلى قاعده‏اش اين بود كه به كميسيون مربوط برمى‏گشت و در آن‏جا بيشتر بحث مى‏شد، اما حالا كه سروران بحث كردند و از اين قضيه گذشته من مى‏خواهم عرض بكنم كه بسيارى از صحبت‏ها اين‏جا شد اما استدلال سرورانى كه مى‏خواهند اين‏جا (وزارت اطلاعات) به سازمان تبديل بشود هيچ قانع كننده نبوده، يعنى يك مقدار فرضياتى دارند كه اصلا در جريان عمل هفت هشت ده ساله اطلاعات اصلا اتفاق نيفتاده و از يك حالت تقريباً بدبينى شديد به مجلس بيشتر مايه مى‏گيرد مثلا هماهنگى وزير اطلاعات با وزراى ديگر مثلا كدام يك از وزراء تا حالا اين هماهنگى را با
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1199
وزارت اطلاعات نداشته‏اند؟ همه اين كار را كرده‏اند همه واحدها، نهادها، تشكيلات، حراست‏ها هر چه كه بوده وزارت اطلاعات خواسته اين را به او داده‏اند و تازه در قانون عادى شما هر اختيار ديگرى هم بخواهيد منظور بكنيد مى‏توانيد، يعنى به تناسب اوضاع و احوال كشور كه پيش مى‏آيد مى‏توانيد اين تغييرات را حاصل و ايجاد بكنيد و لازم نيست الان دست كشور و دست خودتان را ببنديد بر يك امرى كه شايد فردا خطرات فوق العاده زيادى داشت و آن وقت به عنوان سازمان به خاطر قانون اساسى تعيين كرده، بسته است شما اگر فردا خواستيد اين‏جا را سازمان هم بكنيد، دستتان بسته نيست، قانون عادى مى‏توانيد بياوريد وزارتش را منحل كنيد تبديل كنيد به سازمان اما الان اگر اين‏جا قيد كنيد سازمان دست خودتان را مى‏بنديد در مقابل يك كارى كه همين حالا هم مى‏شود خطراتش را احتمال داد كه بيشتر از اين است كه الان هست و به هر حال باز دست براى اين كار باز است، در زمان خود حضرت امام هم اين وزارت شده و امام پذيرفته بعداً هم آن مقدار اختيارات باز و آزاد بى در و پيكر را هم كه ايشان نپذيرفتند به هر حال موكول كردند به يك جايى كه آن‏جا بررسى بشود كه هنوز آن مسأله هم حل نشده، استدلال‏هاى ديگرى هم كه وجود دارد، در مورد مسأله اينكه رهبرى به هر حال آقايان كه نپذيرفتند براى رهبرى و لابد دلائل قانع كننده‏اى داشتند كه رهبرى نرود.
اما آن نكته‏اى كه جناب آقاى هاشميان اشاره كردند مسأل رئيس جنگ زير نظر رئيس جمهور باشد مستقيم يعنى بدون اينكه تحت يك وزارتخانه‏اى باشد خواهش مى‏كنم آقايان آن خطر را جدى بگيرند، شما اين‏جا بعد از بحث و گفت و گوهاى بسيار استيضاح يا حق سؤال را آمده‏ايد براى مجلس نسبت به رئيس جمهور گذاشته‏ايد، اگر اين تشكيلات بعداً آن قدر خطر آفرين بشود كه فرصت را حتى از نمايندگان مجلس هم بگيرد آن وقت چه كار خواهيد كرد؟ يعنى خطراتى كه اين‏جا ايجاد مى‏كند واقعاً قابل توجه است، عرض كردم من مى‏خواهم بگويم الان شما يك دفعه نياييد همه آزادى كامل را بپسنديد، بگذاريد دستتان باز باشد، در فرصت مناسب مى‏توانيد اين كار را بكنيد تجربه هفت هشت ده ساله هم واقعاً خوب بوده اگر اشكالاتى آقايان داشتند اشكالاتش به خاطر اينكه وزارت بوده، هيچ جا نمى‏توانند استدلال كنند كه چون وزارت بوده اين اشكالات را داشتند اشكالات براى بعضى از چيزهاى ديگر بوده كه حالا هم آن تشكيلات هماهنگى كه ان شاء الله بوجود مى‏آيد اطلاعات آن‏جا را مى‏توانند هماهنگ بكنند.
در مورد جوان بودن تشكيلاتش هم كه جناب آقاى عميد فرمودند، من واقعاً قانع نشدم به دليل اينكه خود انقلاب ما كه كل انقلاب بود، خيلى جوان بود و همان موقع هم يك ديدى كه آقا اين را بگذاريد به صورت شوراى انقلاب اداره بشود و حالا زود است كه تبديل بشود به نهادهاى رسمى اما امروز همه مى‏دانند تصميمى كه آن روز حضرت امام رضوان الله تعالى عليه گرفتند چه قدر مفيد بوده و اين نظام را تثبيت كرده تشكيلاتش را شكل داده و الحمد لله به فرمايش جناب آقاى يزدى كه يك جوان قوى و نيرومند بوده و باز هم ان شاء الله همين طور قوى و سالم خواهد ماند استدعاى بنده اين است كه به اين مطلب هم رأى ندهند اجازه بدهيد دستتان باز باشد، شما هر وقت هم بخواهيد باز مى توانيد به هم بزنيد آن اصلى كه گفته تعداد و اختيارات وزراء را قانون تعيين مى‏كند (اصل 133) همچنان دست شما هست هر وقت خواستيد مى‏توانيد عوض كنيد ولى الان اگر دست را بستيد و خطرات بوجود آمد، قطعاً مجبور مى‏شويد قانون اساسى را دوباره تغيير بدهيد خيلى متشكرم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1200
منشى (يزدى)- در موافقت ديگر كسى اسم ننوشته در مخالفت جناب آقاى موسوى نخست وزير.
مير حسين موسوى- بسم الله الرحمن الرحيم- من يك چند تا نكته هست كه خدمت برادرها مطرح مى‏كنم البته اين‏كه «وزارت اطلاعات» سازمان باشد، بهتر است يا نه وزارتخانه باشد هميشه مطرح بوده و از اول بحث وزارت اطلاعات اين قضيه بوده و اين چيزى كه بنده الان خدمت جلسه عرض مى‏كنم با توجه به اختياراتى است كه امروز به قو مجريه داده شده، به دولت داده شده اين بحث را اين‏جا مطرح مى‏كنم اول خود استدلالى كه شده در مورد وزارت اطلاعات كه برادرها مطرح كردند ما چرا مى‏خواهيم تبديل به سازمان بشويم من مى‏خواهم صحبت بكنم بعداً دلائلى كه براى رد اين قضيه هست مطرح كردند كه وزارتخانه‏ها همكارى نمى‏كنند من اين را تكذيب مى‏كنم وزارتخانه‏ها كاملا همكارى مى‏كنند منتها وزارت اطلاعات مثل همه اطلاعات ديگر ... ببينيد بعضى چيزها هست كه طبيعتى دارند كه آن طبيعت غير از طبيعت افراد تشكيل دهنده جمع هست. اطلاعات هميشه طبيعت برترى طلبى، برترى جويى دارد، در سراسر جهان هيچ فرقى نمى‏كند اين‏جا باشد، حكومت اسلامى باشد يا حكومت غير اسلامى باشد، حكومت اسلامى شايد به خاطر تقواى شخصى افرادى كه آن‏جا كار مى‏كنند، تقواى موجود در نظام حساسيت مردم روى اين مسأله اين خطر كمتر باشد، در جايى ديگر بيشتر باشد ولى اين هست يعنى به وزارت اطلاعات ما بگوييم كه همه وزارتخانه در اختيار شما حتى وزير را شما انتخاب بكنيد آن وقت راضى مى‏شويد؟ مى‏گويد نه، يك كمى بيشتر! مثلا ما تصميم سياست‏ها را بگيريم بگوييم آن هم بگوييد كافى است؟ مى‏گويد نه، آن چيزى كه وزير را كنترل مى‏كند، يعنى اختيارات رياست جمهورى را به ما بدهيد، من فكر مى‏كنم كه بد نباشد همين جور تا به رهبرى مى‏تواند بكشد و اين را من به عنوان اغراق نمى‏گويم، اين طبيعت دستگاه اطلاعاتى است كه راضى به يك نقطه نمى‏شود، شما در سراسر جهان در پشت هر حركت ناگهانى بر عليه حكومت يا خزنده بر عليه حكومت‏ها دست اطلاعات را مى‏يابيد.
براى همين چهار چشمى بايد مواظب باشيم ما كه از اين مواظبت تا حالا ضرر نكرده‏ايم مگر اينكه بر ضد آن چيزى كه تا حالا عمل كرده‏ايم دلائل قوى داشته باشيم، من مى‏گويم كه ظن قوى ما اين است كه اگر ما به نوعى تقويت بكنيم كه خارج از كنترل باشد چون ممكن است بعد ما فلان برادر مؤمنى را كه الان هست، نداشته باشيم، فردا يك آدمى باشد كه تقواى كمترى داشته باشد. افرادى در بافت و ساختار وزارت اطلاعات رسوخ بكنند كه گرايش ديگر داشته باشند بخواهند كه در خان مراجع ما هم نفوذ بكنند، در همه جا اين ها حضور داشته باشند، بخواهند كارهايى بكنند، چرا ما كنترل نكنيم و چشم نداشته باشيم در داخل اطلاعات؟
مسأل نهادهاى نظامى را جناب آقاى نورى درست مطرح كردند، اصلا ربطى به وزارت اطلاعات ندارد، خوب برادرها باز هم اين جزو زيادى طلبى‏شان هست، يعنى مى‏گويند كه دستگاه نظامى هم اطلاعاتش دست ما باشد خوب برادرهايى كه در كار امر فرماندهى نيروهاى نظامى دست بالا را دارند، اين‏جا مطرح كنند كه آيا اين حرف درست است يا درست نيست؟ بنده اعتقاد دارم كه آن‏ها با نيت خوب اين كار را
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1201
مى‏خواهند ولى باز هم اين مسأله برمى‏گردد به برترى طلبى آن آقايان كه مى‏خواهند چيز باشد پس اين هم چيزى هست تازه سازمان شدن اين مسائل را حل نمى‏كند مگر اينكه فكر كنيم كه اين سازمان شده، مخفى شده جلو سؤال نماينده‏ها هم گرفته، زورش زياد شده، با زور خودش را تحميل كرده، همان چيزى كه برادرمان مى‏گويند كه وزراء تمكين نمى‏كنند خوب وزراء چرا تمكين بكنند؟ يعنى وزراء ما مگر افراد بى‏اختيار بى‏جهت غير مؤمن مى‏گذاريم؟ وزراء تمكين از قانون مى‏كنند، تمكين از وزير اطلاعات هيچ موقعى نمى‏كنند، ما هم نمى‏خواهيم بكنند، ما مى‏خواهيم وزيران آزادى داشته باشيم، مسلمان داشته باشيم، متدين داشته باشيم. آيا خصوصيت خوب وزير اين است كه از وزير اطلاعات تمكين بكند؟ ما مى‏گوييم به هيچ وجه اين جورى نيست. وزير اطلاعات فقط از امكانات تعيين شده به وسيل نظام و قانون و رؤسايش بايد استفاده بكند، اگر جايى كم هست بايد اين را بيشتر كرد، اگر جايى زيادتر هست بايد كمتر كرد، ولى اينكه اصولا اطلاعات بخواهد كه همه از او تمكين بكنند اين باز هم برمى‏گردد به همان زياده طلبى و بايد اين را تعديل بكنيم.
الان وضعيتى كه هست واقعاً وضعيت خوبى هست، يعنى مخصوصاً بعد از اين اختياراتى كه به رياست جمهورى داده شد، به دولت داده شد، وزير اطلاعات مى‏آيد با وزراء مى‏نشينند با او بحث مى‏كنند، او با آن‏ها صحبت مى‏كند، اطلاعات خودش را منتقل مى‏كند، دولت را ارشاد مى‏كند، دولت اطلاعات حساس خودش را به او منتقل مى‏كند.
از طرف ديگر وزارت اطلاعات ما وزارت خوبى است، آقاى رى شهرى مى‏آيد در تلويزيون يك كمى بحث اخلاق مى‏كند كه در آينده هم بايد اين كار را ادامه بدهيم، اين نشان مى‏دهد كه وزارت اطلاعات ما تبديل به يك دستگاه مخوف نشده شما چهر اين اطلاعات را بپوشانيد، يعنى آقاى رى شهرى ظاهر نشوند، بعداً به عنوان وزير هم مورد سؤال قرار نگيرند، در دولت هم حضور نداشته باشند، غير از اينكه خودش تبديل به يك سازمان مخوف مى‏شود، به خاطر همين برترى طلبى ما هر چه قدر هم بگوييم سازمان اطلاعات ما سازمان بسيار خوبى استف در ذهنيت جامعه تبديل خواهد شد به يك سازمان مخفى كه همه چيز را زير نظر دارد و ما نمى‏خواهيم مردم خودمان را بترسانيم، ما مى‏خواهيم به مردم اين را القا بكنيم: مردم اين سازمان اطلاعات در كنار قو قضاييه و دولت دنبال تبهكاران مى‏روند، دنبال كسانى كه ضد انقلاب هستند، ضد اسلام هستند مى‏روند، در رأس آن يك مجتهد هست، در دولت شركت مى‏كند آزاد هست، ما اين را سرماى كمى براى خودمان نگيريم.
شما تصور كنيد كه اين تبديل به سازمان شده و طبيعتاً نه در دولت شركت مى‏كند نه در مجلس ظاهر مى‏شود و آن برترى طلبى هم هست بعد از يك مدتى ضد انقلاب هم كار مى‏كند، تبليغ مى‏كند به عنوان اين كه يك دستگاه سركوبى هست و اين‏ها خوب در جامعه تبديل مى‏كنند كه يك سازمانى هست كه همه جا گوش ايستاده در تلفن‏ها، نامه‏ها، خانه‏ها، محلات، دانشگاه‏ها و در ميان همه جمع ها اين از كارآيى دستگاه اطلاعاتى ما هم مى‏كاهد و از آن يك چهر مخوفى مى‏سازد.
بحث شده كه ممكن است تحت تأثير گروه بندى و اين‏ها قرار بگيرد ما هميشه در معرض اين تأثير گروه بندى قرار داريم، اگر رئيس جمهور قرار است كه رئيس سازمان اطلاعات را انتخاب‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1202
بكند اگر متعلق به يك گروهى باشد، اين‏ها از آن گروه انتخاب مى‏كنند، اگر نباشد بالعكس و من فكر مى‏كنم كه به شدت بستگى به رياست جمهورى پيدا مى‏كند الان اتفاقاً اين خطر كمتر هست تا آن موقع كه يك چنين چيزى باشد در دراز مدت، البته يكى از برادرها اشاره كرد كه از حد وزارت بالاتر باشد، ما واقعاً يك ولى امر داريم، چند تا ولى امر براى خودمان مى‏خواهيم درست كنيم؟ وزارت اطلاعات هم يك ولى امر ديگرى باشد كه هر كس در خانه‏اش نشسته احساس خوف بكند؟ خوب ما كه نمى‏خواهيم اين كار را بكنيم ما مى‏خواهيم وزارت اطلاعات در خدمت ولى امر، در خدمت رئيس جمهور، در خدمت دولت، در خدمت مردم و در خدمت همه وزراء باشد، ما وزارت اطلاعات را خدمتگزار مى‏شناسيم الان هم محبتى كه به وزارت اطلاعات هم هست كه دنبال يك چنين قضيه هست ما بگوييم كه نه ما مى‏خواهيم كه اين همه تمكين بكنند بگوييم بالاتر از وزارتخانه‏هاى ديگر باشد، خوب بعداً ما مشكلات روانى داريم روحى داريم و تعارضات زيادى در جامعه داريم كه مصلحت نيست.
من به ذهنم مى‏آيد كه فقط و فقط ترس وزارت اطلاعات از سؤال نماينده‏هاست كه منجر شده كه اين بحث‏ها را بكنند، ما يك نمونه‏اى داشتيم كه تقاضاى بازرسى پرونده‏اى شد كه وزارت اطلاعات اعتقاد داشت كه صلاح نيست رسيدگى به اين پرونده بشود (پرونده بقايى و دار و دست كذايى آن‏ها بود) كه آن موقع حضرت امام دخالت فرمودند و گفتند اين صلاح نيست هميشه دست رهبر در اين زمينه باز است و ما مجلس خودمان را يك مجلس معتقد مى‏شناسيم، مى‏شود دخالت‏هايى را در اين سطح در نظام خودمان پيش بينى كنيم، يعنى وقتى كه ما ولى فقيه داريم، ولى امر داريم چه خوفى از اين قضيه داريم كه اگر مصلحت كشور ايجاب مى‏كند يك جايى هم بيايد بگويد جلوى يك بازرسى خاص را بگيرد؟ اگر اين بازرسى بى‏ضرر است، به كشور لطمه نمى‏زند، خوب حق نماينده مجلس است بايد بيايد بازرسى بكند، چه اشكالى دارد بيايد ببيند و وزارت اطلاعات هم از اين مسأله بايد بترسد كه بالاخره سر يك پرونده‏اى، ممكن است مجلس بيايد انگشت بگذارد و بگويد كه من حتماً مى‏خواهم از اين پرونده سر در بياورم كه شما ظلمى نكرده باشيد، حق كمى را ضايع نكرده باشيد، حق ملت را ضايع نكرده باشيد، ولى ممكن است پرونده‏اى هم باشد كه مسائل امنيتى كشور را به خطر مى‏اندازد خوب رهبر دخالت مى كند.
در نظام بالاخره ما يك سلسله مراتبى داريم كه مى‏توانند قانع كننده باشند كه در اين جور موارد كه خيلى نادرست پيش مى‏آيد جلوى اين قضيه را بگيرند. به هر حال من به ذهنم مى‏آيد كه الان وزارت اطلاعات واقعاً وضعيت و موقعيت خيلى خوبى دارد، هم عضو هيأت دولت است، هم جلوى مردم هست، هم از نمايندگان ...، هم طبيعى است كه ارتباط خوب با رهبرى دارد، هم ارتباط قوى با رئيس جمهور دارد، رئيس جمهور هم آن چيزى كه برادرها دنبالش هستند الان حاصل است، رئيس جمهور مى‏تواند عزل بكند، نصب بكند، قدرت فائقه‏اى هست در دولت مثل قديم كه نيست حالت چيز داشته باشد.
من فكر مى‏كنم كه همه چيزها در اين بافتى كه تازگى پيشنهاد شده براى قو مجريه حاصل شده باشد و اين اختيارات دادن و پنهان كردن وزارت اطلاعات پشت سر رهبرى با رئيس‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1203
جمهور به نفع كشور نباشد و اين خواست وزارت اطلاعات را على‏رغم كارهاى خويشان و سربازهاى گمنامشان كه جا دارد تشكر بكنيمف ولى من مى‏گويم كه اين مسأله را نبايد تن در بدهيم.
منشى (يزدى)- متشكر. وقت مخالفين تمام شده جناب آقاى كروبى در ستون مخالفين نام نوشته‏اند ولى از موافقين هنوز ده دقيقه ديگر وقت هست (جنتى- من موافقم) بفرماييد.
احمد جنتى- بسم الله الرحمن الرحيم. من معتقد بودم كه اول اين در بحث رهبرى بيايد مطرح بشود و اگر آن‏جا به نتيجه نرسيد آن وقت درج دوم در قو مجريه و ما معتقديم كه حتماً بايد كه زير نظر رهبر باشد و هيچ مقامى براى ...
نايب رئيس (هاشمى)- اين كه حالا پيشنهاد ندارد.
جنتى- بله، حالا فعلا در كميسيون رهبرى بوده ديگر قضيه بحث شده و آن‏جا هم يك تعداد آرايى داشته، ولى حالا در اين‏جا بالاخره ما يك حربه به اين تند و تيزى كه در اين مملكت بايد داشته باشيم و نمى‏تواند مملكت مستغنى باشد و هر چه هم قدرتش و قوتش بيشتر باشد، مسلم بهتر است اين را بايد به يك جايى بسپاريم و زير نظر يك مقامى باشد كه نسبت به آن همه مردم هم اعتماد داشته باشند، هم شرايط در آن موجود باشد و بتواند كنترلش بكند.
مجلس خاصيتش چيست كه زير نظر مجلس باشد؟ يكى رأى اعتماد يا عدم اعتماد؟ خوب رأى اعتماد و عدم رأى اعتماد كه موضوعيت ندارد، اين بايد قهراً مقدمه‏اى باشد، وسيله‏اى باشد براى يك مسأل ديگر. عمد خاصيتى كه آن‏جا مى‏تواند داشته باشد، سؤال و استيضاح است كه آقايان به عنوان كنترل كردن مجلس بايد كنترل بكنند و نمى‏شود بدون كنترل باشد و چنين و چنان مطرح مى‏كنند. خوب آيا واقعاً مى‏شود ملتزم شد كه يك نماينده كه حق سؤال از هر وزيرى دارد بيايد مسائل اطلاعاتى مجلس را به عنوان سؤال از وزير مطرح بكند يا ده نفر امضاء بكنند به عنوان استيضاح و وزير اطلاعات را بكشند به مجلس و مسائل سرى مملكت را از او بازخواست بكنند و اين‏كه تا حالا مسأله هر چه بوده، مشكلاتى نداشته‏ايم همين جور كه اشاره شد، عمدتاً از مهابت مقام رهبرى بوده و الا در آينده اگر چهار تا، پنج تا، ده تا نماينده ناجور پيدا شد، در مجلس به هر دليل، بالاخره ما كه مطمئن نيستيم هيچ وقت نماينده‏اى نداشته باشيم كه ارتباط با جايى نداشته باشد، مشكلى نداشته باشد آن‏ها بخواهند با آوردن وزير اطلاعات به مجلس مسائل محرمانه را مطرح بكنند، مشكلاتى ايجاد بكنند به عنوان اينكه من حق دارم در هر مسأله‏اى دخالت بكنم، اظهار نظر بكنم بيايد بگويد كه آن‏جا چرا چنين شده، اين‏جا چرا چنين شده و افشاگرى بكند راجع به اسرار مملكت، اين اطمينانى نيست و اگر بناست سؤال بشود، سؤال اين خطرها را دارد اگر بناست سؤال نشود چه فايده اى دارد كه زير نظر مجلس باشد و اينكه در رديف ساير وزراء باشد.
به نظر من از بعضى از دوستان تعجب است كه قبلا اعتراف مى‏كردند كه ما معتقد نيستيم كه وزارتخانه باشد، براى همان عواقبى كه دارد وزارتخانه و بعد، از وزارتخانه بودن آن دفاع مى‏كنند! وزارتخانه بودن وزير در كنار وزراى ديگر، وزرا با هم بده بستون دارند، اگر بخواهد بده بستون همكارى بكنند، بايد بده بستون بكنند، اگر بخواهند همكارى نكنند، خوب كنار بكشد كمكش نمى‏كنند، اين بايد يك جورى باشد كه واقعاً بر وزارتخانه‏ها مسلط باشد، يعنى در وزارتخانه‏ها هزار فساد ممكن است پيدا بشود در آينده خوب چه كسى است كه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1204
اين فسادها را كشف بكند؟ اگر يك دستگاه قوى نباشد براى كشف يك مسائلى، يك انحرافاتى خوب اين‏ها همين جور ادامه پيدا مى‏كند و رسيدگى هم نمى‏شود و مشكل ايجاد مى‏كند خوب اين اطلاعات بايد بتواند اين‏ها را كشف بكند اگر خواست كشف بكند در حد يك وزير ديگر اگر باشد مسلم نمى‏تواند اين كار را بكند.
الان به نظر من اگر آقاى رى شهرى خودشان حضور داشتند و مى‏توانستند از مسائلشان دفاع بكنند، روشن‏تر مى‏توانستند موارد را بيان بكنند و خوب او به عنوان خبير قولش بيشتر حجت بود اين است كه اگر بخواهند به مقام رياست جمهورى منتسب بكنيم، تعبير مى‏شد كه رئيس جمهور لكه‏دار مى‏شود اين را من نمى‏دانم تا چه مقدار صحت دارد، بالاخره ما اين خربزه‏اى را كه خورده‏ايم بايد پاى لرزش هم بايستيم، يعنى مسلم مملكت بايد اطلاعات داشته باشد، اطلاعاتش هم بايد قوى باشد. بايد كار خودش را هم بكند، اين نظام هم اين را پذيرفته و اگر هم به مقام رهبرى متصل بشود، هيچ عيبى ندارد بايد تهذيبش كرد، بايد اصلاحش كرد، ما نمى‏توانيم رها بكنيم، آزاد بگذاريم. اگر به مقام رياست جمهورى هم متصل شد، حتماً دستگاه بايد روى آن كنترل داشته باشد، يعنى بتواند يك ابزارى داشته باشد براى اينكه اين‏ها را كنترل بكند كه از حدود خودشان و از قوانين تجاوز نكنند و آمدنش بيرون از زير نظارت مجلس معنى‏اش اين نيست كه از حدود قانون هم خارج بشود حتماً بايد طبق قانون عمل بكند، محكوم به قانون است. آن دستگاهى كه از طرف رياست جمهورى مى‏خواهد بر آن نظارت بكند قهراً وقتى مسؤوليتش با آن شد يك چنين دستگاهى بايد بودجود بيايد و آن بتواند كنترل بكند من به نظرم مى‏آيد كه اگر به رياست جمهورى متصل باشد در درج اول معتقديم كه بايد به مقام رهبرى وصل باشد اگر نشد ديگر كمتر از آن مانع از انجام وظايف است، اين دستگاه مى‏شود.
آذرى- آقا پيشنهاد من اين است كه كلى رأى بگيريد كه وزارت نباشد آن وقت بعد روى رهبرى و ...
نايب رئيس (هاشمى)- رهبرى كه الان پيشنهاد ندارد (آذرى- خوب، نداشته باشد) خيلى خوب، پس اول رأى بگيريم كه وزارت نباشد، سازمان باشد. مال كجا باشد بحث جداگانه‏اى است كه اگر تصويب شد، مطرح مى‏كنيم.
آقايانى كه موافقند «اطلاعات» به صورت «وزارت» نباشد، رأى بدهند (عده كمى رأى دادند) رأى نياورد.
3- بحث پيرامون گزارش كميسيون اول در خصوص رهبر و خبرگان رهبرى‏
منشى (يزدى)- دستور بعد راجع به گزارش شور دوم كميسيون اول هست ...
نايب رئيس (هاشمى)- ى ك پيشنهادى داشتم كه پنج امضاء هم دارد، ولى از آقايان كه استمزاج كردم، ديدم رأى نمى‏آورد، پس مطرح نمى‏كنم محتواى آن اين است كه دور مجلس و رياست جمهورى به خاطر ثبات پنج سال باشد، پس از اين پيشنهاد صرف نظر كرديم.
كروبى- از اين پيشنهادها زياد مى‏شود بدهيم.
منشى (يزدى)- حالا گزارش شور دوم كميسيون اول مطرح است، مخبر كميسيون اصول مصوب را قرائت كنند.
                         (به شرح زير خوانده شد)

                        صورت مشروح مذاكرات شوراى بازنگرى قانون اساسى(جلسه‏41-29)، ص: 1205
اصل يكصد و هفتم- تعيين رهبر به عهد خبرگان منتخب مردم است، جز در مورد مرجع عالى قدر تقليد و رهبرى انقلاب اسلامى حضرت آيت الله العظمى امام خمينى «قدس سره الشريف» كه از طرف اكثريت قاطع مردم به مرجعيت و رهبرى شناخته و پذيرفته شدند، در غير اين مورد خبرگان رهبرى دربار همه فقهاى واجد شرايط مذكور در اصل پنجم و يكصد و نهم بررسى و مشورت مى‏كنند هر گاه يكى از آنان را اعلم به احكام و موضوعات فقهى يا مسائل سياسى و اجتماعى يا داراى مقبوليت عامه يا واحد برجست خاص در يكى از صفات مذكور در اصل يكصد و نهم تشخيص دهند، او را به رهبرى انتخاب مى‏كنند و در غير اين صورت يكى از آنان را به عنوان رهبر انتخاب و معرفى مى‏نمايند. رهبر منتخب خبرگان ولايت امر و همه مسؤوليت‏هاى ناشى از آن را بر عهده خواهد داشت.
هر گاه رهبر مرجع تقليد عام نباشد، با رأى خبرگان به مدت ده سال به رهبرى انتخاب مى‏گردد.
محمد دانش‏زاده (مؤمن) (مخبر كميسيون اول)- بسم الله الرحمن الرحيم. اين اصل با اصل يكصد و هفتم قانون اساسى قبلى عمدتاً دو جهت تفاوت دارد و تفاوت سومى هم هست كه به تفاوت ماهوى برنمى‏گردد تقريباً اختلاف لفظى است.
يكى در اصل يكصد و هفتم سابق به رهبرى شورايى تصريح داشتيم و اين‏جا رهبرى شورايى حذف شده است.
دوم آن‏جا كه مسأل مرجعيت مطرح بود، مراد مرجعيت بالفعل است يا همان مجتهد مطلق بودن و صلاحيت براى مرجعيت، ولى به هر حال مرجعيت برداشته شده كه ممكن است اين را جزو تغييرات لفظى بشماريم ولى به هر حال اين كار هم شده است.
جهت ديگر كه تغيير ماهوى است، مسلماً در آن اصل سابق رهبرى مادام الصفه است، يعنى كسى كه شرايط و صفات مذكور در اصل يكصد و نهم را داشت و به عنوان رهبر تعيين شد، اگر صفات را تا آخر عمر داشت رهبر بود، مقيد به ده سال نبود.
در اين‏جا كميسيون نظر داده است كه اگر رهبر مرجع تقليد عام باشد همين طور است ولى اگر مرجع تقليد عام نباشد ده ساله انتخاب مى‏شود. تغييرات ديگر هم بيشتر لفظى است. اينكه اصل يكصد و هفتم سابق شروع مى‏شد كه هر گاه يكى از فقها از طرف مردم به رهبرى و مرجعيت شناخته بشود (كما اينكه در مورد حضرت امام رضوان الله عليه اين طور است) اين رهبر ولايت امر را به عهده خواهد داشت كه براى انتخاب مردم به طور صريح آن اصل نقش تعيين كننده قائل شده اين‏جا كميسيون اين جهت را نفى نكرده، فقط عرض كردم شبيه تغيير لفظى است فقط از نظر تصريح به آن اين را در اصل نياورده به اين بيان كه مسلم است بالاخره تعيين رهبر با خبرگان است حتى اگر اكثريت قاطع مردم هم كسى را به رهبرى انتخاب بكنند بالاخره مرجع تشخيصى بايد باشد، همين طور كه رها نيست و على القاعده وقتى خبرگان در قانون اساسى باشد مرجع تشخيص اينكه كسى را به رهبرى اكثر مردم انتخاب كردند، خبرگان هستند و لذا در مواردى كه در اجلاسيه‏هاى خبرگان تصويب شده اين مسأله آن‏جا آمده كه مرجع تشخيص اينكه فقيهى از طرف اكثريت قاطع مردم انتخاب شده خبرگانند. اين را بعيد نيست كه از اصل استفاده بكنيم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1206
كميسيون از صراحتى كه بالخصوص اصل نسبت به اين جهت داشته دست برداشته و مثلا به عنوان داراى مقبوليت عامه (كه اگر كسى را داراى مقبوليت عامه يافتند) آن وقت مقبوليت عامه حداقل دو تا مصداق دارد كه يكى از آن ممكن است مرجعيت عام باشد و يكى هم اين كه مردم كسى را به رهبرى انتخاب كرده باشند كه اگر خبرگان اين جهت را بيابند او را به عنوان رهبر انتخاب مى‏كنند. بنابراين عرض كردم كه اين مسأله، مسأل تغيير لفظى اشبه است تا اينكه به طور كلى نفى كرده باشند منتها سر اين كه اين تغييرات لفظى يا معنوى داده شد اما گفته شد كه ما از ابتدا تصريح كنيم كه تعيين رهبرى به عهد خبرگان مردم است و در اصل تصريح نكنيم كه اگر كسى از طرف اكثريت قاطع مردم به رهبرى انتخاب شد ... براى اينكه همين بودنش در قانون اساسى چه بسا موجب شود كه كسانى مثلا در صدد جوسازى و رهبرى تراشى برآيند و اسباب زحمت براى نظام درست بكنند.
براى اينكه اين معنا نباشد ولو اينكه حقيقتش كه همان مقبوليت عامه است آمده، تصريح به آن نشود اولى است. از اين جهت عبارت به اين صورتى كه ملاحظه مى‏فرماييد تغيير پيدا كرده است.
در مورد حضرت امام رضوان الله عليه شور دوم اين اصل با اين كه بعد از رحلت ايشان بود، شايد ديگر نيازى نبود كه مسأل رهبرى ايشان مطرح بشود ولى آقايان به جهت حقشناسى و اداى فى الجمله حقى از حقوق امام بزرگوار رضوان الله عليه مصلحت دانستند اسم ايشان را در اصل يكصد و هفتم همان طورى كه بوده برده بشود و به اين جهت هم تصريح بشود كه در رهبرى ايشان، خبرگان هيچ نقشى نداشتند و مردم واقعاً ايشان را به عنوان رهبرى و مرجع خود انتخاب كرده‏اند. به اين علت اين طورى كه ملاحظه مى‏فرماييد اصل شروع شد كه تعيين رهبر به عهد خبرگان مردم است، منتها امام استثناء هستند كه خبرگان برايشان حقى ندارند. مردم ايشان را به عنوان رهبر انقلاب و مرجع تقليد انتخاب كردند و پذيرفتند. آن وقت در پى ...
نايب رئيس (هاشمى رفسنجانى)- شما كلا يك ربع وقت داشتيد كه از آن خيلى نمانده بقيه توضيحاتتان را بگذاريد براى بعد از ...
مؤمن- هر اصل يك ربع وقت دارد؟
هاشمى رفسنجانى- هر گزارش كميسيون در شور دوم يك ربع ساعت وقت دارد.
مؤمن- آخر اصل به اين اصل ديگر.
منشى (يزدى)- شور دوم هست توضيح زيادى هم لازم نيست.
نايب رئيس (هاشمى رفسنجانى)- شور دوم است، يك ربع وقت مال مخبر است، شما آخرش هم شايد بخواهيد دفاع كلى بكنيد، زياد حالا ...
مؤمن- بله، بنابراين عرض كنم كه آن جهتى هم كه مرجعيت را بالخصوص تصريح به آن نشود به خاطر اين بود كه حضرت امام رضوان الله عليه در آن نامه تصريح فرمودند و مسأل شورايى را هم جلوتر در بحث كليات عرض كرديم كه رهبرى شورايى در كارهاى اجرايى چون تصميم گيرى‏هايى در مرحل بالاتر را دارد، احياناً مصيبت بار خواهد بود مضافاً اينكه بعضى از برادران كه خدمت حضرت امام رضوان الله عليه مشرف شدند و اين مسأله را كه در
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1207
كليات هم بود، خدمت حضرت امام مطرح كردند، ايشان هم اين جهت را پذيرفتند. در مورد رهبرى كه مرجع نباشد، ده سال را كه آقايان گفتند، گفتند براى اينكه دست خبرگان باز باشد كه اگر در ظرف اين ده سال باز هم شرايط و اولويت‏ها را داشت كه خود اين رهبر را انتخاب مى‏كنند اگر نداشت مثلا الزام به استعفا و اين‏ها احياناً اگر شخصى بهتر از آن پيدا شد، الزام به استعفا نشود، بعد از گذشتن ده سال خودش كنار مى‏رود و آن شخص اصلح جانشينش مى‏شود. والسلام.
منشى (يزدى)- عنايت مى‏فرماييد كه بايد اول پيشنهادهاى مكتوب در همين اصلى كه خوانده شد به ترتيب مطرح شود حالا مى‏خواهيد متن را بخوانيد و بعد پيشنهادها را بررسى كنيم. به ترتيب پيشنهادهايى كه رسيده است اول يكى از پيشنهادهاى جناب آقاى طاهرى هست كه:
اصل يكصد و هفتم- عبارتى كه اصل با آن شروع مى‏شود ...
طاهرى خرم آبادى- نظر من در مصوب كميسيون تأمين شده است.
نايب رئيس (هاشمى)- آقايانى كه پيشنهادهايشان تأمين نشده و مى‏خواهند مطرح كنند، خودشان مطرح كنند.
منشى (يزدى)- بسيار خوب، پس نوبت خود شماست نوشته‏ايد در جمله «... خبرگان رهبرى دربار همه فقهاى واجد شرايط مذكور در اصل پنجم و يكصد و نهم بررسى و مشورت مى‏كنند ...» كلم «همه» زيادى است.
هاشمى رفسنجانى- فقهاى واجد شرايط بايد بحث و بررسى بكنند. ما گفتيم اين «همه» را كه شما مى‏گوييد، آن روز چه طور مى‏شود؟ يعنى همين الان اگر ما مى‏خواستيم اين كار را انجام بدهيم نقض قانون اساسى مى‏شد. اگر يك چنين تكليفى به عهد خبرگان گذاشته شده بود كه همه را بايد ببينيم آن نقض قانون اساسى مى‏شد. «همه» را كه نمى‏شود ديد كه بگوييد «خبرگان رهبرى دربار همه فقها بررسى و مشورت مى‏كنند» حالا اگر چند نفر هم از قلم افتاد ما نقض قانون اساسى نكرده باشيم، مطلق عمل كرده باشيم و تحقيقاً هم هيچ وقت نمى‏شود همه فقها را خبرگان بررسى كنند و حتى در شرايط عادى هم حالا اگر شما بگوييد قبلا اين كار را بكنند، ممكن است آقايانى كه اين كلمه را گذاشته‏اند دليلشان اين بوده كه اين‏ها وقت دارند، هشت سال، ده سال وقت دارند روزها بروند بگردند اين كار را بكنند پرونده درست كنند، پروند همه را آماده كنند بياورند آن‏جا، بله مى‏شود، باز هم «همه» نمى‏شود. كلم همه را برداريم فقهاء را بگوييم كافى است، اين نظر را مى‏رساند.
منشى (يزدى)- آقاى بيات مخالفند، نظرشان را مى‏فرمايند.
اسدالله بيات- بسم الله الرحمن الرحيم. پيشنهاد جناب آقاى هاشمى در كميسيون مطرح شد (نه يك بار بلكه دو سه بار) منتها اولا ايشان تشريف نياوردند. طبق آيين‏نامه از ايشان بنده خودم دعوت كردم البته گرفتارى داشتند، از اين جهت هم تشريف نياوردنشان موجه هست، اما در عين حال مسأل «همه» كه حاج آقا هاشمى گله و نگرانى دارند، اگر به معناى منفصله حقيقى و كلى بشود به طورى كه حتى يك فرد از زير پوشش اين بيرون نماند، نظر ما اين نيست، منظور از «همه» همه عرفى است و ما عمدتاً بحثى كه در كميسيون داشتيم، گفتيم اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1208
كلمه را حذف نكنيد كه در آينده ما بهانه به دست ديگران بدهيم. مخصوصاً اين اصل مخاطبش و مورد توجهش علمايند. علما معمولا بيش از ديگران ان قلت و قلت مى‏كنند. اگر كلم همه را ما در اين‏جا بياوريم، خواهى نخواهى اين ذهنيت را از دست خيلى‏ها گرفتيم و و چون همه به معناى واقعاً، به معناى دقت عقلى، عقلى نيست و به معناى عرفى و اين طورى است به نظر ما بودنش مفيد است، علاوه بر اين فرض بفرماييد اگر كلم همه بيفتد، بالاخره كلم فقها مى‏ماند يا نه؟ اين است كه ما اعتقادمان بر اين است كه بودن همه در اين‏جا ضرر نمى‏زند و اين دقيقاً بهانه را هم از دست خيلى‏ها مى‏گيرد و لذا با حذفش ما مخالفيم.
منشى (يزدى)- آقاى نورى موافقند، بفرماييد.
عبدالله نورى- بسم الله الرحمن و الرحيم. من فكر مى‏كنم آن «همه» اى كه در اصل يكصد و هفتم قانون اساسى فعلى هست با اين «همه» فرق مى‏كند، «همه» اى كه در قانون اساسى فعلى هست، دربار همه كسانى است كه صلاحيت مرجعيت و رهبرى دارند، آن محدود است و مشخص است. غير از اين «همه» اى است كه اين‏جا هست فقهاى واجد شرايطى كه شما فقيه عادل مطرح كرده ايد. بنابراين دو تا «همه» با هم فرق مى كند. آن همه اى كه در اصل يكصد و هفتم هست، تقريباً محدوده‏اش مربوط مى‏شود به يك ده نفر، پانزده نفر، بيست نفر آدم، اين «همه» اى كه اين‏جا هست ما فقيه عادل گفتيم. اين مطلبى هم كه جناب آقاى بيات مى‏فرمايند از نظر علمى كه آيا «همه» باشد يا نباشد فقها شامل «همه» مى‏شود يا نمى‏شود؟ خوب، ما بگذاريم كه هر چه از فقها مى‏فهميم، بفهميم، حالا چرا تأكيد اضافى برايش مى‏كنيم؟ كلم فقها سر جاى خودش بماند «همه» به عنوان يك تأكيد اضافه‏اى كه خودش يك بار حقوقى داشته باشد و از آن بخواهند يك استغراق عامى را بفهمند اين را ديگر نياوريم. بنابراين آن‏جا اگر در اصل يكصد و هفتم موجود باشد، هيچ اشكالى نداشت «همه» باشد، ولى با تغييرى كه دارد پيدا مى‏كند، همه نباشد، اولى است.
مؤمن- من به عنوان مخبر عرض كنم كه در مقابل اين پيشنهاد جناب آقاى هاشمى، اين پيشنهاد هم بود كه حتماً كلم «همه» باشد و بحث شد مفصل و من به عكس آنچه كه جناب آقاى نورى مى‏فرمايند، اين عبارت ما با عبارت اصل اول شبيه هم است، آن‏جا هم همه كسانى كه صلاحيت مرجعيت و رهبرى دارند هست، تعداد خاصى هستند، اين‏هايى هم كه ما گفتيم واجد شرايط مذكور در اصل پنجم و يكصد و نهم، شرايط مذكور در اصل يكصد و نهم تنها فقاهت و عدالت نيست، در اصل يكصد و نهم صلاحيت علمى لازم براى افتاء در همه ابواب، تقواى لازم. (اينكه فرموديد) بينش صحيح سياسى و اجتماعى و مديريت و ... قهراً مى‏شود همان كسانى كه صلاحيت مرجعيت را دارند و صلاحيت رهبرى را هم دارند. تعداد خيلى زيادى نمى‏شود، تعداد كمى مى‏شود ما همان لفظ كه در اصل بود پسنديديم و روى اين حساب ما هم فقهاى واجد شرايط مذكور گفتيم، آن همه كسانى كه صلاحيت مرجعيت و رهبرى دارند، يعنى شرايط مرجعيت و شرايط رهبرى.
نايب رئيس (هاشمى رفسنجانى)- آقايانى كه موافقند كلم همه از اين اصل حذف بشود، رأى بدهند (عد كمى رأى دادند) تصويب نشد.
منشى (يزدى)- خوب دو پيشنهاد بعدى تا حدودى تأمين شده است، مطلب بعد و
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1209
سؤالتان اين است كه در مرجع چرا قيد ده سال نباشد؟
طاهرى خرم آبادى- اول راجع به ده سال بحث بشود.
هاشمى رفسنجانى- بله، پيشنهاد من در مورد مرجع هم همين بود كه اين ده سال باشد چه فرقى مى‏كند ما وقتى كه رهبر را انتخاب مى‏كنيم، فقيه عادل را، مرجع باشد يا نباشد؟ فرض آقايان بر اين است كه مثلا ممكن است براى فقيه عادل اشكالاتى پيش بيايد اما براى مرجع قاعدتاً اشكالى پيش نمى‏آيد مثلا اين بايد باشد. اتفاقاً احتمال اينكه براى مرجع مشكلات پيش بيايد بيشتر از فقيه عادل است، چون فقيه عادل مى‏تواند جوان‏تر باشد، بيست سال، سى‏سال مى‏تواند كار بكند، مراجع نوعاً در سنى هستند كه ديگر افتاده‏اند، آن‏ها را هم ديگر عزل نمى‏شود كرد، اگر همين جورى بخواهيم عزلشان كنيم، هزار مسأله دارد. پيرمردى كه حالا ده سال كار كرده در مقام رهبرى لابد هفتاد ساله هم بوده، شصت و پنج ساله، هفتاد ساله هم بوده كه متصدى شده، آن موقع ديگر خود به خود مثلًا آدم بگويد دوره‏اش تمام شده، خودش هم بگويد من را نصب نكنيد، براى ده سال ديگر نمى‏توانم كار بكنم ما اين ده سال را بگذاريم اگر صلاحيت ادام كار هم داشت كه خوب معلوم است، مرجع هست، رهبر هم هست، خبرگان هم كه با او دشمنى كه ندارند، دوباره انتخاب مى‏كنند به طور طبيعى، اين ده سال را براى همه بگذاريم.
منشى (يزدى)- آقاى آذرى بفرماييد.
احمد آذرى قمى- بنده با قيد «ده سال» مطلقاً مخالفم چه مرجع باشد و چه غير مرجع باشد، چون مسأل رهبرى را مقايسه كردن با رئيس جمهور و با مجلس و با امثال اين‏ها، خيلى قياس مع الفارق است. اين حقى در حدى است كه بعضى اصلا مسأل انتخاب را در او صحيح نمى‏دانند چه برسد به اينكه يعنى وجوهى كه گفته مى‏شود براى تعيين مدت كه دفع بهتر از رفع است، خوب اين اشكال در اين‏جا هست. حالا من اگر جوان باشم، مثلا همين فرضى كه آقاى هاشمى مى‏گويند، اگر جوان باشد، اتفاقا اين مطلب احتمال زياد مى آيد كه يك رهبرى بعد از پنج سال، بعد از دو سال يك چنين مسأله‏اى برايش پيش بيايد، يعنى شرايط را او بهتر داشته باشد، اعلم از او باشد يا مثلا مقبوليت بيشترى پيدا بكند، بنابراين اين مشكل در آن‏جا هم هست. روى اين زمينه من مخالفم با اينكه مدتى به اصطلاح براى اين معين بشود، چه مرجع عام باشد، چه نباشد.
منشى (يزدى)- بسيار خوب، آقاى امينى مخالف حذف كلم ده سال هستند، توضيح مى‏فرمايند.
ابراهيم امينى- بسم الله الرحمن الرحيم. پيشنهاد اين قيد مدت تقريباً به دو جهت بود: يكى اينكه اگر يك رهبرى انتخاب شد و ممكن است جوان هم باشد، سى سال، چهل سال ممكن است عمر بكند، در اين بين افرادى پيدا بشوند به مراتب از لحاظ سياست و مديريت و شجاعت و ... از اين بالاتر. آيا درست است كه ما بگوييم چهل سال اين بماند و يك كسى كه بسيار بهتر از اين است فرض مى‏گيريم اگر يك كسى انتخاب شد، ده سال مثل حضرت امام رضوان الله عليه پيدا شد ما بگوييم كه نه چون اين‏جا الان اين آقا هست، اين باشد تا بعد از
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1210
آن، اين درست نيست و مسأل دوم اينكه چون اين كس كه به رهبرى انتخاب مى‏شود هنوز كار نكرده، ابتداى كارش است، وقتى كه انتخاب مى‏شود درست است كه اين واجد شرايط هست، اما ممكن است قدرى ضعف داشته باشد، در تجربه ضعف‏هايى نشان بدهد نه به حدى كه از شرايط اصلى بيفتد. ضعف‏هايى داشته باشد و يك فردى در ضمن پيدا بشود به مراتب بهتر از اين كه اين ضعف‏ها را نداشته باشد، ما چه كار كنيم؟ باز صبر كنيم؟ روى اين حساب صبحت شد كه نه بهتر است مصلحت اين است كه مدت بگذاريم البته اين را عرض كنم كه گر چه در اين‏جا تمديد ذكر نشده ولى تمديد هم جزء پيشنهاد است كه بعداً خواهد آمد كه قابل تمديد باشد. بنابراين، اين كه انتخاب مى‏شود اگر مناسب بود تمديد مى‏شود، سه دوره، چهار دوره اگر فرد بهترى پيدا شد، انتخاب مى‏شود، اين يك جهت.
يك مسأل ديگرى كه بين آقايان مطرح بود، اين بود كه آيا اين نوع رهبرى اصولا مشروعيت دارد يا نه؟ چون رهبرى قاعدتاً بايد دائم باشد ديگر. بعد در اين قسمت صحبت شد، گفته شد كه اين فقهايى كه داراى ولايت هستند، از روايات استفاده مى‏شود. اين جور نيست كه ولايت فعلى داشته باشند، يعنى الان همه اين فقها ولايت داشته باشند از جانب شرع، مطلقاً و آن احتمالات مختلفى كه در اين قسمت هست اين جور نيست بلكه صلاحيت به اين معنا كه شارع مقدس اسلام گفته كه افرادى را كه داراى اين شرايط باشند، به رهبرى انتخاب بكنيد، اين‏ها متصدى رهبرى بشوند. خوب مردم وظيفه دارند اين فرد را انتخاب بكنند. مردمى كه وظيفه دارند اگر فرد را انتخاب كردند به عنوان دائم، دائم مى‏شود اگر به عنوان موقت شد، موقت مى‏شود در آن فرمايشى كه حضرت امام نوشته بودند، نوشته بودند كه فقيهى را، مجتهد عادلى را كه خبرگان منتخب مردم انتخاب بكنند، حكمش نافذ مى‏شود. خود حضرت امام عنايت داشتند در اين كه علت نفوذ اين حكم همين است كه خبرگانمان انتخاب كردند. از اين جهت من مخالف با حذف اين هستم و فرمايش آقاى هاشمى را هم قبول دارم كه حتى در مورد مرجعيت هم حد بايد باشد.
منشى (يزدى)- آقاى طاهرى بفرماييد.
سيد حسن طاهرى خرم آبادى- بسم الله الرحمن الرحيم. عرض كنم كه مقام ولايت و رهبرى يك مقام الهى و خلاصه يك مقام دولتى اسلامى است قضاوت مردم در مورد رهبر اين است كه اين به جاى ولى عصر نشسته است، نايب امام زمان است و مردم با يك عشق و علاقه و محبتى به رهبر نظر مى‏كنند و يكى از امتيازات مسأل رهبرى ما هم همين است كه اطاعتشان از رهبر بر اساس همين عشق و علاقه است و آنچه كه او مى‏گويد به عنوان اينكه نايب ولى عصر است مى‏گويد (حالا كار به جنب شرعى آن ندارم) البته با اين مطلبى هم كه جناب آقاى امينى فرمودند شايد من قبول نداشته باشم، ولى حالا به آن جهت بحث من كار ندارم، فرض كن از نظر شرعى هم درست است، ولى همين قدر كه در مردم الان منعكس و گفته شود كه اين آقا را براى ده سال به رهبرى انتخاب كرده‏اند ده سال نايب امام زمان است، بعد از ده سال هم از اين نيابت مى‏افتد اين ولو از نظر قانون خشكى كه ما داريم روى آن بحث مى‏كنيم و بحث‏هاى طلبگى هيچ اشكالى هم نداشته باشد اما با آن وجهه‏اى كه رهبر ميان مردم دارد و نفوذى كه رهبرى مى‏خواهد از لحاظ جنبه‏هاى معنوى در مردم داشته باشد خلاصه اين تحديد و توقيت مى‏سازد و در بين مردم نسبت به مقام‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1211
رهبرى يك نوع تزلزل ايجاد مى‏شود حتى اگر يك فردى واجد شرايط نباشد، خوب از اول انتخابش نمى‏كنند. ولى اگر واجد شرايط است، وقتى كه انتخابش كردند، تا وقتى كه هست براى هميشه انتخاب بشود و تا حالا سابقه‏اى نداريم نه در بحث‏هاى علمى و نه در مسائل مرجعيتى كه مرجعيت موقت داشته باشيم و علاوه بر اين، اين مطلبى كه جناب آقاى امينى فرمودند ... خواهش مى‏كنم به عرايضم توجه بفرماييد، مثل اين كه همه‏اش صحبت مى‏كنيد؟
سيد هادى خامنه‏اى- آخر عاميانه صحبت مى‏كنيد!
طاهرى خرم آبادى- حالا عاميانه يا هر چه، بالاخره به حرف بايد احترام گذاشت. به نظرم مى‏آيد كه اين كار درستى نيست وقتى كه كسى دارد صحبت مى‏كند، همه در حال صحبت باشند ...
نايب رئيس (هاشمى رفسنجانى)- حق با آقاى طاهرى است، آقايان توجه كنند.
طاهرى خرم آبادى- و اما اين مطلبى كه جناب آقاى امينى فرمودند كه ممكن است افرادى بيش بيايد، اين خودش باز يك مشكله‏اى در نظام بوجود مى‏آورد كه سر ده سال كه شد، هر روز يك دسته‏اى بلند مى‏شوند مى‏گويند آقا آن من مى‏گويم افضل است، آن اعلم است، آن فلان است ممكن است يك سر و صداهايى هم راه بياندازد و خود اين يك مشكله براى نظام بوجود بيايد كه باز خبرگان بنشينند با توجه به يك سلسله مسائلى هم كه ما نمى‏دانيم در آينده چه طور مى‏شود بنابراين هيچ داعى نيست ما براى اين مسأله مشكله براى نظام بوجود بياوريم. اگر خداى نخواسته اين رهبر از آن شرايطى كه دارد، شرايطش را فاقد شود خوب مسأله عزل است اگر واقعاً يك فردى كه آن جور كه مثال زدند كه من فكر نمى‏كنم در اين عمرهاى ما پيش بيايد كه مثل امام به وجود بيايد كه اگر هم شد و اين قدر فاصله داشته باشد، خوب باز در قانون اساسى شما قيد كرديد كه اعلم و چه و چه اين مسأله جنب حدوثى ندارد، جنب بقايى هم دارد. اگر واقعاً با چنان فاصله‏اى بود خوب خود خبرگان مسأله را با استفاده از همان بند اول مى‏توانند حل بكنند. بنابراين من با اين مسأله توقيت موافق نيستم و در اين مدت در برخورد با مردمى كه از مسأل توقيت اطلاع پيدا كردند و شنيدند كه چنين مسأله‏اى هست ديدم كه با اين توافق نيستند و مخالفند.
منشى (يزدى)- جناب آقاى مؤمن به عنوان مخبر كميسيون فرمايشى داريد، بفرماييد.
مؤمن- عرض كنم كه تقريباً در كميسيون هم همين مطالبى كه آقايان اين‏جا مطرح كردند بحث شد. تنها مسأله‏اى كه من مى‏خواهم عرض كنم اين است كه اين را البته هيأت رئيسه بايد تصميم بگيرد كه اين‏جا از مواردى است كه بايد رأى بر حذف گرفته بشود چون يك مسأله‏اى است كه به قانون اساسى اضافه شده، يعنى قانون اساسى رهبرى دائم را گفته بوده، هميشه مادام الصفه به تعبير من و حالا رهبرى را در اين‏جا ده سال كرده‏اند يك مسأل جديدى هست كه پيشنهاد كميسيون هست، پيشنهاد كميسيون براى اثبات بايد رأى گيرى بشود يا براى حذف تصميم گيرى با هيأت رئيسه است.
نايب رئيس (هاشمى رفسنجانى)- اگر حذف رأى نياورد بعداً براى اثباتش بايد رأى بگيريم ديگر. الان كه ما به اثبات رأى نمى‏گيريم بعد در ضمن اصل، اثبات را رأى مى‏گيريم.
امامى كاشانى- ى ك سؤالى داشتم.
نايب رئيس (هاشمى رفسنجانى)- مثل سؤال آقاى عميد نباشد، سؤال مخالف،
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1212
موافقى نباشد.
امامى كاشانى- مى‏خواستم ببينم در صورتى كه براى مرجع ده سال معين بشود، رأى مى‏آورد يا نمى‏آورد؟
نايب رئيس (هاشمى رفسنجانى)- چه مى‏دانيم! (خند حضار)
امامى كاشانى- خيلى خوب، اگر براى مرجع رأى بياورد، بنده رأى به حذف نمى‏دهم ولى اگر رأى نياورد، رأى به حذف مى‏دهم.
نايب رئيس (هاشمى رفسنجانى)- خوب حالا رأى به حذف مطرح است، شما به هر دو آن رأى بدهيد، درست مى‏شود، رأيتان را بدهيد، رأى واقعى را يعنى واقعاً آنچه كه عقيده داريد همان را بدهيد.
امامى كاشانى- به هر حال اگر رأى داديم ما به حذف رأى نداده‏ايم و اين را ما به خاطر اين رأى نمى‏گيريم كه مرجع تقليدى كه پير شده و الان صد و ده سالش است و اصلا هيچى هم نمى‏تواند بشنود، اين نمى‏تواند رهبر باشد به اين دليل مى گوييم آن وقت آن باشد الى الابد اين كه جوان است اين ده سالش تمام شود، ما در اين مشكل هستيم.
منشى (حسن حبيبى)- ايشان استدلالشان را كردند.
نايب رئيس (هاشمى رفسنجانى)- نه آن را كه رأى مى‏گيريم، دوميش پيشنهاد من بود كه بايد رأى بگيريم بعدش.
منشى (يزدى)- فعلا حذفش را شما رأى بگيريد.
نايب رئيس (هاشمى رفسنجانى)- فعلا آنچه كه الان خواستند اين است كه ما حذف كنيم قيد ده سال را هر كس انتخاب شد چه مرجع چه غير مرجع الى الابد باشد، شما به هر حال مى‏بايد به اين هم رأى ندهيد ديگر چون شما مخالفيد با مرجع.
منشى (يزدى)- نخير، اين ده سالى كه اين‏جا هست، حذف مى‏شود گزارش كميسيون ده سال است.
نايب رئيس (هاشمى رفسنجانى)- بله يعنى اين پيشنهاد اگر تصويب بشود، معنايش اين است كه هر كس انتخاب شد تا آخر عمرش هست، چه مرجع باشد چه غير مرجع باشد.
منشى (يزدى)- بله مگر خبرگان.
منشى (حبيبى)- بدتر مى‏شود به نظر آقاى امامى.
نايب رئيس (هاشمى رفسنجانى)- به هر حال اگر آن باشد شما به حذف اين نبايد رأى بدهيد، آقايانى كه موافق با حذف قيد ده سال هستند، رأى بدهند (هفت نفر رأى دادند) تصويب نشد. آقاى خامنه‏اى هم تشريف بردند بيرون كه ما حيا نكنيم در رأى دادن. (خنده حضار).
منشى (حبيبى)- حالا حاج آقا پيشنهاد خودتان را مطرح كنيد.
نايب رئيس (هاشمى رفسنجانى)- پيشنهاد من چيز جديدى نيست، آن بحث شده، من توضيحى را داده‏ام. مخالف صحبت كرد، موافق هم حالا صحبت كرد.
امامى كاشانى- موافق صحبت نكرده است.
نايب رئيس- موافق صحبت كند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1213
منشى (يزدى)- روى اصل پيشنهادى جناب‏عالى كه اين ده سال براى مرجع هم باشد، بحثى نشده و آقاى امينى موافق هستند (هاشمى- پس پيشنهاد را مشخص كنيد) پيشنهاد اين است: «هر گاه رهبر، مرجع تقليد عام نباشد، با رأى خبرگان به مدت ده سال به رهبرى انتخاب مى‏گردد».
هاشمى رفسنجانى- «هرگاه مرجع نباشد» اين حذف بشود يعنى همه كسانى كه انتخاب مى‏شوند چه مرجع باشند و چه نباشند براى مدت ده سال انتخاب مى‏شوند، خوب چون از وقت من باز هم باقى مانده استدلال كنم (چند نفر از آقايان- بعد از تنفس استدلال كنيد) آن وقت آقاى خامنه‏اى تشريف مى‏آورند در حضور ايشان نمى‏شود! (خند آقايان).
رئيس- جلسه را به عنوان تنفس تعطيل مى‏كنيم.
 (جلسه ساعت 15/ 18 به عنوان تنفس تعطيل و مجدداً ساعت 35/ 18 به رياست آيت الله مشكينى تشكيل شد).
رئيس- بسم الله الرحمن الرحيم. جلسه رسمى است، دستور را ادامه بدهيد.
نايب رئيس (هاشمى)- من اول توضيح مختصرى مى‏دهم بعد مخالف و موافق صحبت كنند، پيشنهاد ما اين بود كه اين قيد كميسيون كه اگر مرجع بود، ده سال نمى‏خواهد و دائمى باشد ولى اگر غير مرجع بود، رهبرى ده سال باشد، پيشنهاد حذف اين جمله بود كه «هر گاه مرجع نباشد» چه مرجع و چه غير مرجع ده سال باشند و استدلال من هم اين است كه اين نظرى كه كميسيون دارند كه معمولًا در مراجع احتمال از بين رفتن شرايط ضعيف است و مراجع سر شرايط خودشان مى‏مانند و در غير مراجع اين جورى نيست، اگر معكوس نباشد، در اصلش درست نيست، معكوس ممكن است باشد، چون شرايط فقط علميت با تقوا و عدالت و اين‏ها كه نيست، خوب مديريت، مديريت، آن چيزهايى كه جزء شرايط مهم كار ما هست، احتمال اينكه در اواخر سنين عمر كه معمولا مراجع اين‏جورى هستند، اين‏ها از دست برود، احتمالش اگر بيشتر نباشد كمتر نيست، عملا وضع ما اين طورى است تا آينده دورى هم ممكن است همين جورى باشد كه ما معمولا مراجعمان، بعد از سنين مثلا 60- 70 سالگى و اين‏ها به مرجعيت مى‏رسند خوب آيا در آن زمان ما آن‏ها را رهبر انتخاب كنيم، ده سال هم بگذرد مى‏شوند هشتاد سال، هفتاد و پنج سال، احتمال زوال شرايط در آن‏ها جدى است.
بنابراين ما اين قيد را برداريم عملا هم عزل رهبر حتى بعد از ده سال اگر واقعاً يك حادث حادى نباشد، اتفاقش خيلى كم است. چون رهبر با نفوذى كه دارد مخصوصاً در خبرگان و ائمه، خبرگان نوعى روحانى هستند، رابطه با رهبرى دارند، دشمنى كه نمى‏توانند با رهبر و رهبرى داشته باشند، اغراض آن‏ها خيلى كم مى‏تواند آن‏جا مؤثر باشد. بنابراين اگر واقعا كسى صلاحيت رهبرى را داشته باشد باز هم انتخاب خواهد شد، اگر هم نداشته باشد، بايد وضع خيلى خراب باشد كه ديگر خبرگان بيايد رأى بدهد كه رهبر را عوض بكنيم، يعنى واقعاً به يك شرايطى رسيده كه ديگر حاضرند افراد به هر قيمتى شده اين تعويض را انجام بدهند، بنابراين منطقى است كه ما مرجع را به غير مرجع اين‏جا مساوى بگذاريم.
منشى (يزدى)- خوب مخالف كسى صحبت مى‏كند؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1214
رئيس (مشكينى)- من مخالفم (يزدى- بفرماييد)- بسم الله الرحمن الرحيم. مقام رهبرى و مرجعيت از آن مقام‏هاى والا و بس مقدس است و نيابت انبيا و ائمه عليهم السلام است و عرض كردم به اينكه لم نر نبياً به اين‏كه عزل عن مقامه يا ولياً عزل عن مقامه، در پيش مردم هم اين انعكاس عجيبى پيدا مى‏كند، حالا همين قانون را كه تصويب كرديد، فردا انعكاسش را شما جواب بدهيد. علاوه بر اين عمده اين است كه اين‏جا در اصل يكصد و يازدهم يك جمله دارد، شما خوب است كه اين مسأله را واگذار كنيد به عهد اين اصل. هرگاه رهبر با يكى از اعضاى شوراى رهبرى از انجام وظايف قانونى رهبرى ناتوان شود يا فاقد يكى از شرايط مذكور در اصل يكصد و نهم از مقام خود بركنار خواهد شد من معتقدم اين‏جا هيچ حرفى نزنيد، به قداست آن مقام با اين قيدتان به اين قانونتان خدشه وارد نكنيد، محول كنيد به همين قانون كه همين قانون حكومت پيدا كند والسلام.
منشى (يزدى)- آقاى امينى.
ابراهيم امينى- بسم الله الرحمن الرحيم. عرض كنم عين دو تا دليلى كه ما داشتيم براى اينكه براى غير مرجع مدت گذاشتيم، عين اين دليل‏ها در اين‏جا هم هست براى اينكه آن‏جا صحبت بود كه اگر يك جوانى انتخاب شد و بعد از يك مدتى، مثلا خواست 30 سال زنده بماند و افراد بسيار بهتر و يا بالاتر پيدا شد ما بگوييم صبر بكنيم براى او؟ عين اين معنا در مرجع هم هست مثلا اگر يك مرجعى 45 ساله، 50 ساله، 60 ساله و بعد از يك مدتى ممكن است فرد بهتر از او هم پيدا شود بگوييم صبر بكنيم براى او؟
مسأل ديگر اينكه در مورد مرجعيت ...
رئيس (مشكينى)- آن اولى، شرطش از بين مى‏رود.
ابراهيم امينى- اجازه بدهيد حاج آقا، من به تأييد فرمايش جناب آقاى هاشمى عرض بكنم خود اين مرجعى كه انتخاب شد خوب يك چيزهاى ديگر هم هست در اين مدت ممكن است بيت مثلا داشته باشد، يك جورى باشد كه واقعاً مشكل باشد از آن طرف شرايط را دارد، فاقد شرايط نيست كه جناب آقاى مشكينى اصل 111 مى‏آيد عزلش مى‏كنند نه، فاقد شرايط نيست، شرايط را دارد. اما به تجربه ثابت شد كه اين خوب نيست فرد بهترى از اين هست. من علاوه بر اين يك مسأله‏اى عرض بكنم كه ما آن روزى كه با آقاى موسوى خدمت امام مشرف شديم، صحبت شد كه ما كلم مرجعيت را در قانون اساسى بياوريم يا اصلا نياوريم؟ حضرت امام ابتدائاً يك تأملى فرمودند و بعد فرمودند كه نه اصلا كلم مرجعيت را نياوريد بعد هم فرمودند بر اين جهتى كه اين مرجعيت يك مزيتى است كه اگر در قانون اساسى آمد، ممكن است ساير شرايط را تحت الشعاع قرار بدهد و جورى بشود به عنوان مرجعيت (چيز!) بشود. روى اين حساب من عرض مى‏كنم كه ما اين لفظ مرجعيت را كه حضرت امام فرمودند اصلا نياوريد، چرا بياوريم؟ ما فكر مى‏كرديم كه اگر مثلا رهبرى از مرجعيت جدا شد، اصلا فكر نمى‏كرديم كه مشكلى پيش نيايد ديديم كه عملا الحمدالله هيچ مشكلى هم به وجود نيامد. اين امتياز را داده‏اند به مرجع، چون مرجع است بنابراين اين دائمى بشود و آن مشكلات احتمالى ظاهراً بى وجه باشد. والسلام.
نايب رئيس- كميسيون توضيح بدهند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1215
منشى (يزدى)- ى ك مخالف و يك موافق صحبت كردند آقاى مؤمن! پيشنهاد جناب آقاى هاشمى مطرح است بفرماييد.
محمد دانش‏زاده (مؤمن) (مخبركميسيون)- بسم الله الرحمن الرحيم. ملاحظه مى‏فرماييد آنچه كه كميسيون دارد، اين است كه: «هرگاه رهبر مرجع تقليد عام نباشد» مقابلش «مرجع تقليد عام» است، يعنى يك كسى است كه تقريباً همه كشور از او تقليد مى‏كنند و او را مرجع خودشان مى‏دانند و همان طورى كه از نظر مرجعيت براى حضرت امام رضوان الله عليه بود كه مردم او را به اين عنوان مرجع عام پذيرفتند و خبرگان هم تشخيص دادند كه اين از نظر تدبير و جهات ديگر هم مى‏تواند، او را به عنوان رهبرى انتخاب كرديم.
در مورد آن چيزى كه نظر كميسيون بود، همين است كه در بيان بعضى از بزرگواران بود كه مسأل رهبرى خصوصاً براى اين مرجع، همان تنزل وجود امام معصوم سلام الله عليه است كه همان طور كه در مورد حضرت امام رضوان الله عليه اين طور بود و ما اگر دقت بكنيم اين قطعى است كه اگر ما توانستيم تا اين حد موفق به صدور انقلاب و جا انداختن انقلابمان در بين مسلمين مخصوصاً بشويم، عمده اين بود كه رهبرى است ما نه فقط حكومت ما اسلامى بود بلكه رهبرى به دست كسى بود كه مرجع عام بود. مردم همان طور كه نسبت به اميرالمومنين و ائمه معصومين سلام الله عليهم او را ولى مى‏دانند، مرجع را هم همان طورى كه فتواى حضرت امام و فقهايى كه قابل به ولايت فقيه هم هست، او را هم آن طورى مى‏دانند يعنى مسأله را، يك مسأل الهى و آسمانى مى‏دانند، نه مسأل انتخابى و مردمى.
من تعجب مى‏كنم اين استحسانات گفته مى‏شود و برگشتش به اين مى‏شود كه ما حكومتمان را مالا يك حكومتى بكنيم كه عين حكومت‏هايى كه در جهان است. اصلا رهبرى 10 ساله و 5 ساله و 2 ساله و اين‏ها به درد غير اسلام مى‏خورد. اگر رياست جمهورى بود، يك مقام مردمى بود كه به اشخاص داده مى‏شد، اين خوب بود، ولى فرض اين است از باب اينكه اين‏ها امناء الله هستند، مقامى به آن‏ها داده شد، داده نشد، خبرگان هم اين‏ها را شناسايى كردند و به مردم معرفى كردند. و از نظر موازين شرعى در كميسيون در اين مورد صحبت شد كه ما دليلى نداريم براى اينكه بيعت حتى فعليت رهبرى را به اشخاص بدهد براى اينك عرض مى‏كنم اجمالًا الحمدلله آقايان علما هستند براى اينكه ادل بيعت اتفاقاً در مورد معصومين سلام الله عليهم وارد شده و اين معصومين بزرگوار ما شكى نداريم كه امامت و ولايتشان منوط به بيعت نبوده، بيعت آن ارزشى كه فقط داشته «قيام الحجه بوجود ناصر» بوده. حجت را براى آن‏ها تمام مى‏كرد كه آن ولايت واقعى را كه داشت بتواند اعمال بكند از باب داشتن يار و ياور. ولى فقيهى كه خصوصاً مرجع عام هست، اگر اين عام متصدى امر شد، كنار گذاشتن او دليل مى‏خواهد و صحيح نيست به حسب موازين شرعى، روشن نيست و به نظر بنده اگر باشد، كنار گذاشتن او جايز نيست.
نايب رئيس (هاشمى رفسنجانى)- شما در دفاعتان به تفاوت اين دو تا بپردازيد چه تفاوتى بين اين و آن هست؟
محمد دانش‏زاده (مؤمن) (مخبركميسيون)- اجازه بفرماييد من مرجع عام را عرض مى‏كنم. وقتى مرجع عام شد به خاطر اينكه مردم براى او مرجعيت قائلند ما نمى‏توانيم او را كنار بگذاريم. آن چه هست از نظر مباحثى كه هست مادام الصفت، صفاتى كه دارد در اصل‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1216
يكصد و يازدهم گفته شده اگر صفاتش را از دست داد، بسيار خوب او را كنار بگذارند. اما وقتى صفاتش را دارد كه همه مردم فرض بر اين است كه مرجعشان است، همه مردم به او متوجه هستند. كنار گذاشتن او را حساب بكنيد، خودش كنار رفتن است مگر خودش متمايل نباشد و الا كنار رفتن او، شما حساب اين جهت را بكنيد براى نظام چه قدر لطمه دارد. بنابراين آن جهاتى را هم كه آقايان مى‏فرمودند كه 10 ساله بودن، خوب باعث مى‏شود بتواند كنار برود خوب اين جورى حساب بكنيد اصلا كنار رفتن او را با رضايت و يا بدون رضايت. اگر با رضايت باشد كه به خاطر آن مسأل عدالت و تقوايى را كه دارد، هر وقت خودش ببيند مصلحت نيست و ديگر از او بر نمى‏آيد او خودش كنار مى‏رود، محظورى ندارد و اگر بدون رضايت برود، كنار رفتن يك مرجع عام كه همه دارند از او تقليد مى‏كنند كنار رفتن دين است از نظام حكومتى و روى اين حساب فرق بين مرجعى كه تقليد عام باشد و غير او، كميسيون گذاشت، والسلام.
نايب رئيس (هاشمى رفسنجانى)- پيشنهاد مشخص اين است كه اين عبارت خذف بشود: «هرگاه رهبر مرجع تقليد عام نباشد» حذف بشود البته بايد يك حرف «و» اين‏جا اضافه بكنيم يعنى اين طور بشود: «خواهد داشت و با رأى خبرگان به مدت 10 سال به رهبرى انتخاب مى‏شود» چون آن «10 سال» كه حذف بشود، آن رأى نياورد خيلى خوب آقايانى كه موافقند اين جمله: «هرگاه رهبرى مرجع تقليد عام نباشد» حذف بشود، دستشان را بلند كنند (يازده نفر دستشان را بلند كردند) تصويب نشد.
منشى (يزدى)- خوب اگر اجازه بفرماييد 3- 4 تا پيشنهادهاى آقايان به عنوان اصلاح عبارتى است كه يكى از اين‏ها اصلاح عبارتى جامع است اگر اين را بخوانيم آن 3- 4 تا اصلاحات برداشته مى‏شود آن وقت بعد پيشنهادهاى بعدى كه معناى ماهوى دارد، مطرح بكنند.
ابراهيم امينى- من يك پيشنهاد در مورد جمل آخرى كه گفته شده دارم.
منشى- اشكال ندارد بفرماييد در همين پيشنهادهاى چاپ شده است؟
ابراهيم امينى- نه مال كميسيون است.
منشى (يزدى)- بفرماييد.
ابراهيم امينى- در كميسيون پيشنهاد شد كه بعد از اين قيد «به مدت 10 سال» نوشته بشود كه اين قابل تمديد است آقايان مى‏گفتند كه نيازى به اين نيست معلوم است كه قابل تمديد است ولى من عرض مى‏كنم كه خود انشاى اين مطلب در اين‏جا مناسب است كه بعد از آن هم قابل تمديد است حالا يك دوره دوره هر چه ... اين يك مقدار تلخى و تندى او را كم مى‏كند.
منشى (يزدى)- خوب اين پيشنهاد چون در كميسيون مطرح بوده مخالف و موافق اگر مى‏خواهند صحبتى بكنند يا آقاى مؤمن به عنوان كميسيون توضيح بدهند.
جنتى- نه، ديگر نياز به صحبت نيست به رأى گذاشته بشود.
منشى- پس خوب است كه همين جورى به رأى بگذاريم. پيشنهاد اين است كه در آخر عبارت، جمله‏اى بيايد كه باز براى يك دوره ديگر هم بتواند انتخاب بشود.
ابراهيم امينى- نه، نوشته بشود، بعد از آن هم قابل تمديد است.
منشى- نه، تمديد يك مسأل ديگر است ...
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1217
نايب رئيس- ببينيد! بايد نوشته بشود «انتخاب مجدد بلامانع است».
منشى- چون فرض اين است كه اين 10 ساله است آن وقت براى دور دوم انتخاب وى بلامانع است.
هاشمى- آن فقط براى تصريح است.
منشى- پيشنهاد كميسيون براى تصريح بوده و اين تصريح در بعضى جاها هم هست خوب اگر مخالفيد، بفرماييد.
مؤمن- عرض كنم همان طورى كه عرض كردم اين جهت در كميسيون بحث شد، ولى آن چيزى كه باعث شد كه اين عبارت در اين ذيل آورده نشود، اين بود كه گفتيم در مثل فقها و حقوقدان‏هاى شوراى نگهبان، آن‏جا هم همين طور عبارت است. عبارت اين است كه فقها براى 6 سال و همچنين حقوقدان‏ها براى 6 سال انتخاب مى‏شوند و هيچ تصريحى بعد از اين كه مدت آن‏ها تمام شد ... يا در مورد نمايندگان هم دارد كه دوره‏اش 4 سال است. تصريح بر اينكه بعد مى‏تواند انتخاب بشوند يا نه؟ اين را ندارد و تصريح كردن و در ذيل آوردن ولو آن جهت را تصريح كرده با توجه به اينكه شبيه آن هم هست و نيازى از نظر واقع ندارد اين‏ها از قبيل آيين‏نامه به حساب آمد و يا مثل قانون عادى كه قانون اساسى هر چه كوتاه‏تر و موجزتر باشد، بهتر است از اين جهت كميسيون رأى نداد.
نايب رئيس (هاشمى رفسنجانى)- ايشان بگويند اين عبارت نشان مى‏دهد كه بلامانع است و نيازى نيست. اگر رأى بگيريم و رأى نياورد، بعداً خودش يك سابقه مى‏شود خوب الان كه آقايان رأى نمى‏دهند دليل بر عدم نياز رأى نمى‏دهند، يعنى اگر رأى ندهند، ممكن است بعضى‏ها به دليل عدم نياز رأى ندهند و اين را تصريح مى‏كنيم كه بلامانع است، يعنى نظر كميسيون و نظر ما هم اين است كه بلامانع است.
محمد مؤمن (مخبر كميسيون)- از نظر كميسيون بلامانع ولى همان طورى كه در بحث مجلس هست و همان طورى كه در شوراى نگهبان هست، اصلا نيازى به اين نيست.
نايب رئيس- بلى، نگوييم بهتر است.
امامى كاشانى- من يك جمله عرض مى‏كنم اين تصميمى كه كميسيون گرفته چيز قطعى نيست ولو اينكه در شوراى نگهبان بحث كرده‏اند و اين جور تفسير نكرده‏اند اما بعضى‏ها الان هم معتقدند به اينكه شوراى نگهبان اين طور و شوراى عالى قضايى اين طور ... معناى اين، اين است كه يك عده‏اى بيايند و يك عده‏اى بروند مخصوصاً بعضى اين عقيده را دارند ولو در شوراى نگهبان اين طور تفسير نشده.
نايب رئيس- خيلى خوب اگر موضوع اين است آقايان پس رأى بدهند كه ديگر مشكل نشود.
منشى (يزدى)- ديگر هيچ كس در هيچ جا نگفته كه دليل بر منع است حالا اگر براى تصريح است، خوب آن چيز ديگرى است.
نايب رئيس (هاشمى رفسنجانى)- پس بگذاريد ما به گون ديگرى رأى گيرى بكنيم. آقايانى كه نظرشان بر اين است كه اين عبارت منعى ندارد و همين عبارت كافى است براى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1218
عدم منع، رأى بدهيد (همه دستشان را بلند كردند) همه به اتفاق آراء رأى داديد خوب اين سابقه در مذاكرات مثبت مى‏شود كه ديگر بحثى ندارد. پيشنهاد بعدى را مطرح كنيد.
منشى (يزدى)- 3- 4 تا پيشنهاد اصلاح عبارتى هست كه اين پيشنهاد اصلاح عبارتى كه جناب آقاى موسوى خوئينى‏ها مرقوم فرموده‏اند بخوانيم، آن 3- 4 تا پيشنهاد ظاهراً قبول است بعد اصلاحات ماهوى بقيه را ... پيشنهاد ماهوى را مى‏خوانيم.
نايب رئيس (هاشمى رفسنجانى)- پيشنهاد اصلاحى آقايان را بخوانيد ببينيم چه مى‏خواهند بگويند بعد اين را بخوانيد.
منشى- مثلا در اصل 107، صدر عبارت مصوب به اين صورت اصلاح شود: «تعيين رهبر به عهد خبرگان منتخب مردم است، مگر در مواردى كه يكى از فقهاى واجد شرايط ..» (مؤمن- آقاى يزدى! اينكه تأمين شده است) بلى مى‏دانم كه اين تأمين شده مى‏خواهم عرض بكنم كه اين‏ها را به عنوان اصلاح عبارتى ذكر كرده‏اند. باز جناب‏عالى نوشته‏ايد كه عبارت سليس نيست (هاشمى- اين مال قبل است) من مى‏گويم 3- 4 تا اصلاح عبارتى كه هست اين اصلاح همه آن‏ها را تمام مى‏كند و بقيه پيشنهادها را بعداً مطرح مى‏كنيم.
محمد دانش‏زاده (مؤمن) (مخبركميسيون)- حاج آقا! اجازه بدهيد من يك توضيحى بدهم (هاشمى- بفرماييد) توجه بفرماييد. عبارتى كه قبلا براى اين اصل تنظيم شده بود، اين طور بود «اصل يكصد و هفتم بجز در مورد رهبرى مرجع عاليقدر تقليد و رهبر انقلاب اسلامى حضرت آيت الله العظمى امام خمينى كه از طرف اكثريت قاطع مردم به مرجعيت و رهبرى شناخته و پذيرفته شده است، تعيين رهبر به عهد خبرگان منتخب مردم است».
عبارت اين بود با توجه به پيشنهادهايى كه شده كميسيون عبارت را تغيير داده و شايد به نظر خود كميسيون عدم سلامتى را كه جناب آقاى هاشمى فرمودند تبديل به سلاست كرده كه تعيين رهبرى به عهد خبرگان منتخب مردم است، جز در مورد حضرت امام و تا آخر ...
نايب رئيس- پيشنهاد ايشان سليس است اما آقاى آذرى قمى پيشنهاد حذف دارند ما ناچاريم ... ببنيد آقاى خوئينى‏ها يك پيشنهادى دارند ما فقط مى‏خوانيم به بحث نمى‏گذاريم اگر ديديد نظرتان تأمين مى‏شود ديگر پيشنهادهايتان را ... ببينيد! پيشنهاد اين است: پس از مرجع عاليقدر تقليد و رهبر انقلاب اسلامى حضرت آيت الله العظمى امام خمينى قدس سره الشريف كه از طرف اكثريت قاطع مردم به مرجعيت و رهبرى پذيرفته شدند (از اين به بعد) تعيين رهبر به عهد خبرگان منتخب مردم ... پس از يعنى يك قطع تاريخى را ايشان مطرح مى‏كنند كه فقط به عنوان تاريخ اين‏جا مانده. اگر اين نظر آقايان را تأمين مى‏كند ديگر ما ... آقاى دكتر حبيبى پيشنهادى شبيه اين دارند منتها تعيين رهبرى جز در مورد مرجع عاليقدر ... اين هم مثل همان پيشنهاد كميسيون مى‏شود يعنى اين بهتر است. اين قطع تاريخى است.
هاشميان- عبارت اين را من دادم.
نايب رئيس- لابد عبارتتان اتونوقى است (خند آقايان) عبارت ايشان را بخوانيد.
منشى- شما عبارتتان را مرقوم فرموده‏ايد؟
هاشميان- بلى، نوشته‏ام و داده‏ام.
نايب رئيس- خوب ما كه نديديم، آقاى يزدى را هم با اين پيشنهاد دادنشان گيج كرده‏اند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1219
منشى- پيشنهاد شما در بند (ج) خط آخر حذف شود.
نايب رئيس (هاشمى)- نه ايشان عبارتى را پيشنهاد كرده‏اند كه حالا خودشان مى‏خوانند و قضاوتش را به عهد ما مى‏گذارند.
هاشميان- ... هر گاه يكى از فقهاى واجد شرايط مذكور در اصل پنجم اين قانون از طرف اكثريت قاطع مردم به مرجعيت و رهبرى شناخته و پذيرفته شده باشد همان گونه كه در مورد مرجع عاليقدر تقليد و رهبر انقلاب اسلامى آيت الله العظمى امام خمينى تحقق يافته اين رهبر، ولايت امر و همه مسؤوليت‏هاى ناشى از آن را بر عهده دارد در اين صورت ...
نايب رئيس- اين را با 5 تا امضاء مى‏توانيد مطرح بكنيد.
هاشميان- حاج آقا اجازه بفرماييد تا آخر بخوانم ...
نايب رئيس- خوب يعنى تغيير ماهوى داده‏ايد، قبلا اين را به كميسيون داده‏ايد؟
 (هاشميان- بلى به كميسيون داده‏ام) خيلى خوب بفرماييد ...
محمد مؤمن (مخبر كميسيون)- آقاى هاشمى! ببينيد! شما آن پيشنهادهاى چاپ شده را مطرح بفرماييد.
منشى- اين پيشنهاد چاپ شده است.
محمد مؤمن- نيست، اصلا به دست ما نرسيده است.
منشى- اين‏هاست ببينيد!
محمد مؤمن (مخبر كميسيون)- نه، اين را عرض نمى‏كنم پيشنهادى ديگر را عرض مى‏كنم بعضى از آن‏ها كه مطرح شد در چاپى‏ها نبود.
نايب رئيس- آقاى يزدى! پس چرا شما آن پيشنهاد را مطرح نكرديد؟
منشى (يزدى)- آقاى هاشمى! اين پيشنهاد است.
نايب رئيس (هاشمى رفسنجانى)- نه، چرا شما سراغ لفظى آمديد اين معنوى است.
جنتى- پيشنهاد ايشان در وقت خودش نرسيد و در كميسيون اصلا مطرح نشد.
حسين هاشميان- من آمدم در كميسيون گفتيد مطرح كن! (يكى از آقايان- تعجب مى‏كنم).
نايب رئيس- تعجب جزو كارهاى مرسوم اين جلسه است و همه تعجب مى‏كنند، خوب تعجب هم جزو كارهايى است كه بايد بكنند!
حسين هاشميان- آقايان ديگر كه شاهدند.
نايب رئيس- خيلى خوب آقاى آذرى قمى پيشنهاد حذفشان را مطرح بكنند چون حوصل ايشان سر رفته و ظاهراً مى‏خواهند جايى بروند.
حسين هاشميان- خوب من كه عبارتم را تمام نخواندم.
نايب رئيس- حالا آقاى آذرى بفرماييد.
آذرى قمى- «تعيين رهبر به عهد خبرگان منتخب مردم است جز در مورد مرجع عاليقدر تقليد و رهبر انقلاب اسلامى حضرت آيت الله العظمى امام خمينى قدس سره الشريف كه از طرف اكثريت قاطع مردم به مرجعيت و رهبرى شناخته و پذيرفته شده‏اند ...» البته من پيشنهاد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1220
حذف صدر را بالكل داده‏ام، اين غير از آن است تغيير كرده ولى اين‏جا يا پيشنهاد آقاى خوئينى‏ها را من مى‏گويم اين مسأله جز در مورد مرجع عاليقدر تقليد و رهبر انقلاب اسلامى اين جنب تاريخى است خودتان داريد يك تاريخچه‏اى ذكر مى‏كنيد. چه مناسبت دارد با قانون اساسى كه شما بياييد در يك قسمتى يك تاريخى را ذكر بكنيد؟ اين يك اشكال.
اشكال ديگر من اين است كه آنچه را كه اين‏جا استثناء كرده‏ايد، اين آن چهر مردمى كه خود امام هم به اين مسأله خيلى توجه داشت حتى در مسأل رهبرى كه رهبرى مورد تأييد و انتخاب مردم است همان نامه‏اى را كه به آقاى مشكينى نوشته‏اند، نوشته‏اند «خبرگان منتخب مردم» وقتى يك كسى را انتخاب بكنند، در حقيقت مردم انتخاب كرده‏اند. آن وقت شما اين‏جا مى‏آييد و مى‏گوييد كه مرجعيت و رهبرى. يعنى رأى مردم فقط در مورد امام خمينى مفيد و مؤثر بوده و در جاى ديگر مؤثر نيست. اين خيلى چماقى مى‏شود كه چه خصوصيتى دارد مگر بنا شد ملاك و اصل انتخاب مردم باشد، خوب آن عبارتى كه قبلا در قانون اساسى بوده، به نظر من آن را باقى بگذارند خيلى بهتر است.
يك جمله‏اى هم كه آقاى مؤمن اشاره كردند كه اين مسأله جوسازى و فلان و اين حرف‏هاست خوب در آن مسأله مقبوليت عامه را هم كه يكى از مرجحات قرار دادند خوب در آن هم يك اشكال مى‏آيد.
نكت ديگرى كه آقاى مؤمن گفتند اين است كه انتخاب مردم، اين بالاخره بايد يك تشخيص دهنده‏اى باشد، تشخيص دهنده چه كسى است؟ باز بايد خبرگان باشند. خوب اين‏جا دو حرف است: يا خبرگان مى‏آيند تشخيص مى‏دهند كه اين شخص مورد تأييد مردم قرار گرفته يك وقت خودشان مى‏آيند صلاحيت اين شخص را تأييد مى‏كنند كه در قسم اول اين‏ها نسبت به صلاحيت او نظرى نمى‏دهند وقتى كه در قانون اساسى اين مسأله مورد تصويب قرار گرفت، همين مقدار خبرگان مى‏آيند مى‏گويند كه بلى، مردم او را قبول كرده‏اند يا نكرده‏اند. اما حالا صلاحيت دارد يا ندارد، به اين كارها كار ندارد و اين خيلى به آن جهت فرق دارد.
بنابراين بنده با اين چند دليل مى‏گويم كه اين خوب است كه اين قسمت حذف بشود فقط ذكر اينكه آقاى خمينى حضرت امام قدس سره الشريف اين را در اول قانون اساسى يا در هر جاى ديگر ذكرى از ايشان شده و اين كفايت مى‏كند اين را ما بياييم اين‏جا در قانونى كه معنايش اين است كه مى‏خواهد عمل باشد و محور كار باشد بياييم اين‏جا گذراندن جهت تاريخى كه مضر هم هست. به اين بگذرانيم والسلام.
منشى- آقاى بيات بفرماييد.
اسدالله بيات- بسم الله الرحمن الرحيم. من اگر ذيل فرمايش جناب آقاى آذرى نبود كم كم از مخالفتم منصرف مى‏شدم. چون نتيجه توضيح قبلى ايشان اين بود ما همان عبارت اوليه را نقل بكنيم و بياوريم و من با آن موافقم، يعنى اگر آن بشود عيبى ندارد.
اما ذيل فرمايش ايشان اين شد كه اين را حذف بكنيم، براى اينكه اين ارزش تاريخى دارد. در كميسيون مفصل صحبت شد. (آذرى قمى- پيشنهاد اولى من آن بود) اگر آن بشود، من با آن موافقم اما اين ذيل را من فقط يك جمله عرض مى‏كنم. ببينيد! اين بازنگرى طبق فرمان حضرت امام شروع شده، مصلحت و خوب نيست ما بياوريم در جايى كه اسم ايشان را خبرگان‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1221
گذشته آورده‏اند، اسم كسى كه معمار انقلاب است و همه چيز ما از اوست اين را من درست نمى‏دانم اين گونه ما مطرح بكنيم و اين‏جا نياوريم، اين بايد باشد و اما اينكه ما عبارت را اين گونه آورديم سر قضيه اين بود ما مى‏خواهيم خبرگان از اين به بعد تشخيص دهنده باشند، خبرگان بيايند بگويند فلانى صلاحيت دارد يا ندارد، اما در رابطه با حضرت امام، خبرگان نقشى نداشتند، در اين جريانات اخيرى هم كه مسأل قائم مقامى مطرح بود، حضرت امام بدون اينكه با خبرگان مسأله را در ميان بگذارند ابتدا آن‏جا مطرح شد بعد خودشان تصميم گرفتند اصلا خبرگانى وجود نداشت. بنابراين به خاطر قداست قضيه و به خاطر اينكه اين مسأله در بيرون هم اثر سوء مى‏گذارد، بنده معتقدم اين قضيه ولو ارزش تاريخى هم داشته باشد اصل قضيه بايد روشن اين‏جا ذكر بشود و بايد آورده بشود علاوه بر اين‏كه بيينا و بين الله در رهبرى و در مرجعيت ايشان، خبرگان نقشى نداشتند، مشروعيت خبرگان با امضاى ايشان بود و حقانيت و درست بودن خبرگان با امضاى ايشان بود. بنابراين من معتقدم اگر آن پيشنهاد اوليه حاج آقا آذرى باشد، من هم كاملا با آن موافقم. اما اين ذيل را به من درست نمى‏دانم و صلاح هم نيست.
آذرى- عين مطلب قبلى كه در قانون اساسى فعلى هست.
نايب رئيس- حالا اگر موافق نمى‏خواهد صحبت بكند كميسيون صحبت كند آقاى مؤمن بفرماييد.
محمد دانش‏زاده (مؤمن) مخبركميسيون رهبرى- ببينيد حاج آقا آذرى كه به كميسيون تشريف آوردند با توجه به عبارتى كه كميسيون تنظيم كرده بود، پيشنهادشان حذف بود و همين جهت آن‏جا بحث شد و الان هم اگر ملاحظه بفرماييد پيشنهاد مكتوبشان حذف است و در مورد حذف هم همان مطالبى كه جناب آقاى بيات فرمودند به نظر ما كافى است و كميسيون با حذف اين جهت مخالف است.
اما اين كه بيايد به نحو ديگرى مسأله مطرح بشود كه جناب آقاى هاشميان پيشنهاد كردند و جناب آقاى عميد هم پيشنهاد كتبى دارند حالا پيشنهاد كتبى ايشان در موقع خودش مطرح بشود اين يك بحث ديگرى است فعلًا مسأله‏اى كه مطرح است اگر حذف اين سطر باشد، كميسيون مخالف است، علتش هم همان فرمايشى است كه آقاى بيات فرمودند.
آذرى قمى- من مى‏توانم پيشنهادم را اصلاح كنم و بدهم؟
نايب رئيس (هاشمى)- همان عبارت قبلى‏تان را بگوييد رأى بگيريم. اصلاح نمى‏خواهد.
مؤمن- پيشنهادهاى زيادى شده كه بالاخره نظر شما را تأمين مى‏كند.
آذرى- من مى‏گويم همان عبارت قبلى باشد.
نايب رئيس (هاشمى رفسنجانى)- همان عبارت قبلى‏تان را بفرماييد مشخص بكنيد رأى بگيريم.
آذرى قمى- پيشنهاد من اين است: «هرگاه يكى از فقهاى واجد شرايط مذكور در اصل پنجم اين قانون، از طرف اكثريت قاطع مردم به مرجعيت و رهبرى شناخته و پذيرفته شده باشد همان گونه كه در مورد مرجع عاليقدر تقليد و رهبر انقلاب آيت الله العظمى امام خمينى چنين شده است، اين رهبر، ولايت امر و همه مسؤوليت‏هاى ناشى از آن را برعهده دارد.» اين ديگر جنب تاريخى هم ندارد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1222
نايب رئيس- اتفاقاً پيشنهاد آقاى هاشميان هم همين است.
آذرى قمى- آخر من با ذيلش هم ...
نايب رئيس- خيلى خوب تا اين‏جا رأى گيرى مى‏كنيم. آقايانى كه با اين پيشنهاد آقاى آذرى موافقند، رأى بدهند (عد كمى دست بلند كردند) رأى نياورد. پيشنهاد ديگرى اگر هست بفرماييد.
امامى كاشانى- ى ك پيشنهاد هم من دارم ولى چاپ نشده است همين امروز داده‏ام.
نايب رئيس- حالا بگذاريد ببينيم آن چاپ شده‏ها چه جورى از آب در مى‏آيند تا به چاپ نشده‏ها برسيم، اين قدر كه پيشنهاد چاپ شده داريم در آن‏ها چاپ نشده‏ها گم است. اول بگذاريد پيشنهاد آقاى هاشميان مطرح بشود مثل اينكه حوصله‏شان سر رفته است ما از اين هم راحت بشويم بفرماييد.
حسين هاشميان- بلى من اين مقبوليت عامه را كه آقايان يكى از مرجحات ذكر كردند، اين مقبوليت عامه يك مقوله به تشكيكى است، منظورتان از اين چيست؟ يعنى در سراسر كشور مقبوليت داشته باشد؟ در يك استان مقبوليت داشته باشد، در يك شهرستان مقبوليت داشته باشد؟ ممكن است يك نفر در يك شهرى مقبوليت داشته باشد، يك آقاى ديگرى كه در قم است و هنوز به هيچ شهرى نرفته مشغول تدريس و تدريس هست او را كسى نشناسد، مقبوليت آن جورى نداشته باشد. بنابراين، اين حق را چرا به خاطر آن چيز از او مى‏گيريد؟ در عبارتى كه من آورده‏ام اين را حذف كرده‏ام. بنابراين، اين مرجح حذف مى‏شود.
نايب رئيس (هاشمى رفسنجانى)- اگر چيز ديگرى داريد همه را با هم بگوييد كه دوبار مطرح نشود.
حسين هاشميان- نه ديگر، فقط همين عبارت بوده كه ...
منشى (يزدى)- آقاى امينى بفرماييد.
ابراهيم امينى- بسم الله الرحمن الرحيم. عرض كنم كه اين مقبوليت عامه يك چيزى نيست كه در روايتى، آيه‏اى، چيزى دليل به آن خصوصيت داشته باشد. اما به اعتبار اين است كه وقتى خواستند افرادى را انتخاب بكنند كه مساوى هستند اگر در بين اين‏ها فردى هست كه در بين مردم از يك جهتى مقبوليت دارد، مثلا بفرماييد كه ما الان مرجعيت را جزو مرجحات ذكر نكرديم اما اگر چند نفر داريم كه اين‏ها همه واجد شرايط هستند، در بين اين‏ها يك نفر مرجع هم هست، خوب معلوم است كه اين مرجعيت چه مرجعيت مطلق باشد، چه مرجعيت محدود باشد، خوب اين كه مرجحى است كه اين رهبر بهتر مى‏تواند كار بكند. بهتر مى‏تواند در مردم نفوذ داشته باشد. خوب ما چرا اين را هيچ چيز حساب نكنيم؟ يا مثلًا چند نفرى هستند كه همه شرايط را دارند. مرجع هم نيستند، اما يك كلام اين‏ها داراى استنباط و رساله و رسال عمليه كامل و بفرماييد مسائل حكومتى را كاملا بررسى كرده و اين مزيت را دارد، ما بگوييم كه نه. اين مزيت نيست، اين درست نيست. خوب اين معلوم است كه يك مزيتى است يا يكى است كه در بين مردم شناخته شده است (اين مطلب را دقت بفرماييد!) اگر ما 5 نفر را داريم كه همه شرايط را دارند اما يك نفر اين‏ها در بين مردم، داخل، خارج‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1223
شناخته شده است به حسن سابقه ... خوب اگر خبرگان بيايند اين مزيت را نديده بگيرند، يكى ديگر را كه گمنام است انتخاب بكنند با آن كسى كه شناخته شده است مسلماً آن كسى كه شناخته شده و جا افتاده است خيلى بهتر است و امثال اين‏ها ...
و اين‏كه جناب آقاى هاشميان فرمودند كه اين يك چيز روشنى نيست، نيست. خوب خود خبرگان مى‏فهمند ديگر! خود خبرگان را براى چه گذاشته‏اند؟ خبرگان مى‏فهمند كه اين مقبوليت هست يا نيست، مصداقش هست يا نيست؟ اگر هست اين امتياز را از دست ندهند.
نايب رئيس (هاشمى رفسنجانى)- موافق صحبت كند.
منشى (يزدى)- آقاى آذرى بفرماييد.
آذرى قمى- اين مقبوليت عامه معنايش اين است كه مورد پذيرش عموم باشد، از چه جهت، يعنى از هر جهت؟ از هر جهتى كه مردم او را قبول داشته باشند مثلا اين ورزشكار خوبى است و همه او را به عنوان يك پهلوانى قبول دارند يا به عنوان مرجعيت، به عنوان علم به عنوان اينكه مقبوليت عامه دارد، به دليل اينكه يك مبلغ مذهبى خوبى است؟ خوب در اين عبارت نمى‏شود همه اين‏ها را شامل كرد. حتى مسأل تناسب حكم موضوع را هم اگر بخواهيم رعايت بكنيم و به من اشكال بكنيد، مى‏گويم همين طور، حتى آن مسائل را هم كه الان ذكر مى‏كنيد و مى‏خنديد همانا هم چرا، مؤثر است. يك پهلوان فرض بفرماييد بيايد كه علم به موضوعات و همه چيز هم داشته باشد مثلا فرض كنيد علم به ادبيات، يك كسى ادبيات خيلى جالبى داشته باشد، مثل امام فرض كنيد غزلسراى خيلى خوبى باشد. خوب اين پيداست كه خيلى جاها مؤثر است. پس اين مقبوليت به معنا و مفهوم عام خودش نمى‏تواند مؤثر واقع بشود. اگر بخواهيد كه در همان مرجعيت منحصرش كنيد كه خوب همان كر على ما فر است. بنابراين، اين را ... و بعد هم مسأله هست كه «مقبوليت» را كسى با جوسازى براى خودش درست بكند. اين مسأله هم در آن‏جا وجود دارد، بنابراين من با ذكر اين كه از مرجحات باشد مخالفم.
نايب رئيس (هاشمى رفسنجانى)- آقاى مؤمن بفرماييد.
محمد دانش‏زاده (مومن)- بسم الله الرحمن الرحيم. عرض كنم كه مفاد مقبوليت عامه كه براى جناب آقاى هاشميان يك مقدار ابهام داشت نه، مقبوليت عامه اين است كه فقط در يك شهر (مثل قم) آن‏جا شناخته شده باشد، يا در يك شهر ديگرى (هاشميان- بگوئيد كه در چه باشد؟) عرض مى‏كنم، اين نيست.
مقبوليت عامه، مقبوليت بين عموم مردم است، نه مردم يك شهر و معلوم است كه اينكه حاج آقا آذرى فرمودند كه پهلوان باشد و اين‏ها ... اين‏ها نيست. مقبوليت عامه، يعنى مقبوليت داشته باشد در مقام رهبرى. اگر رهبرى ايشان با ديگران مقايسه بشود، اين بهتر حامى افتد و پذيرفته مى‏شود و همان طور كه جناب آقاى امينى فرمودند، معناى مقبوليت عامه مثلا در بنايى كه منظور نيست يا در شعر و شاعرى هرگز منظور نيست! مقصود اين است كه يك صفتى يك جهتى در مورد ايشان هست كه شناخته شده است. به خاطر اينكه در جبهه‏هاى رزم مثلا شركت كرده، همه مردم او را با اين صفت مى‏شناسند كه اين قدر از خود گذشته است كه براى اسلام حاضر است در عين اينكه در مقام علميت فقهى و مجتهد جامع الشرايط هست، در
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1224
عين حال از همه چيز خودش مى‏گذرد و در آن‏جا شركت كرده، يا مثلا از نظر تدبير از نظر اين‏كه در جهاتى كه پيش آمده، مشكلات كشور را توانسته حل بكند، اين آدمى است كه شناخته شده است همچنين مثل مرجعيت! وقتى يك چنين آدمى باشد قهراً وقتى اين انتخاب بشود از ديگرى كه هست بهتر رهبرى‏اش جا مى‏افتد و بهتر مى‏تواند كار بكند روى اين جهت خيلى روشن است كه اين بايد از مرجحات ذكر بشود.
نايب رئيس (هاشمى رفسنجانى)- معلوم شد پيشنهاد آقاى هاشميان پيشنهاد آقاى آذرى هم هست، يعنى از اين عبارت گزارش كميسيون «يا داراى مقبوليت عامه يا واجد برجستگى» اين «مقبوليت عامه» حذف بشود. آقايانى كه با حذف اين جمله موافق هستند رأى بدهند (سه نفر موافق بودند) رأى نياورد. آقايان اگر پيشنهاد مكتوبى دارند مطرح كنند، اگر ندارند ما برويم روى پيشنهادهاى چاپ نشده.
منشى (يزدى)- آقاى عميد در «اصل» پيشنهاد مكتوب دارند.
نايب رئيس (هاشمى)- بفرماييد.
عباسعلى عميد زنجانى- بسم الله الرحمن الرحيم. پيشنهادى كه من دارم از نظر محتوا همان پيشنهادى است كه جناب آقاى آذرى اول مطرح كردند، با اين تفاوت كه من آن اصلى را كه كميسيون به اين شكل تأسيس كرده كه: «خبرگان تعيين رهبر بكنند.» اين اصل را من پذيرفته‏ام. اصل اين است كه خبرگان تعيين رهبر كنند اما «مگر در مواردى كه يكى از فقهاى واجد شرايط از طرف اكثريت قاطع مردم به آن گونه كه مرجع عاليقدر تقليد و رهبر انقلاب اسلامى حضرت آيت الله العظمى امام خمينى قدس الله سره انتخاب شد به مرجعيت و رهبرى پذيرفته شده باشد.» محتوا همان است كه در پيشنهاد كميسيون آمده كه تعيين رهبر به عهد خبرگان منتخب مردم است. اين حفظ مى‏شود منتها فقط فرد حضرت امام استثناء نمى‏شود. هم حضرت امام استثنا مى‏شود به خاطر عظمت تاريخى و آن خصوصيات شرايط اگر اتفاق بيفتد در آن مورد در آن‏جا هم ملاك واحد باشد، به همان ترتيبى كه حضرت امام بدون دخالت خبرگان به رهبرى انتخاب شدند آن شخص و شخصيت هم به رهبرى انتخاب بشود. در كميسيون كه من مطرح كردم عمد دليل كميسيون (و مطلبى كه مخبر محترم بيان كردند) اين بود كه اين زمينه سازى براى مرجع تراشى و رهبر تراشى مى‏شود ممكن است اين نوع رهبرى كه مقبوليت عامه به اين صورت مشابه جريان حضرت امام بخواهد اتفاق بيفتد، اين در قانون اساسى پيش بينى بشود ممكن است زمينه سازى‏هاى غير طبيعى بشود كه به نظر من قانع كننده نيستغ چون اگر ما اين جور بدبينانه نگاه كنيم از آن طرف هم بدبينى هست كه خداى نكرده، خداى نكرده خبرگان هم بخواهند اين كار را بكنند. يعنى كسى كه مثل حضرت امام در نگهدارى و تداوم انقلاب نقش داشته باشد اين را كنار بگذارند.
پس بدبينى را بايد كنار گذاشت. هر دو طرف احتمال بدبينى وجود دارد و اين حقى است كه مرجع عامى اگر در آينده مشابه حضرت امام در صفات و خصوصيات به وجود آمد صد سال ديگر، صد و پنجاه سال ديگر ما حق او را ضايع نكنيم. اگر چنين مرجعيتى شكل گرفت و چنين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1225
رهبرى، خواه ناخواه خبرگان نقششان مثل ساير مردم هست وقتى اكثريت قاطع مردم يعنى 99% مردم رهبرى او را پذيرفته‏اند خبرگان اين‏جا هيچ نقشى نمى‏توانند داشته باشند. نه بله گفتنشان اثر دارد، نه، نه گفتنشان اثر دارد.
من در تأييد عرضم مى‏خواهم يك نكته‏اى را عرض كنم: (با عرض معذرت) در تاريخ روحانيت شيعه هميشه شخصيت‏هاى بزرگ چشمگيرى كه ظاهر شده‏اند، متجلى شده‏اند حداقل يك قرن شعاع وجودى آن‏ها باعث شده كه شخصيت‏ها كم نور بشوند. مثل مرحوم شيخ الطائفه در فقه يا موارد ديگر كه گاه حدود مثلا يك قرن فقهاى بعدى مقهور عظمت و مقهور آن شخصيت والاى آن شخص مبرز بودند ملى به مرور شخصيت‏هايى (حالا بعد از پنجاه سال، صد سال، بيشتر) به وجود آمدند كه ما آن‏ها را مجدد مى‏دانيم و گاه مى‏شود كه شخصيت بعد عدل شخصيت قبلى بوده است. ما اين حق را در قانون اساسى از ميان نبريم. البته اعتقاد اكثر ما اين است كه به اين زودى‏ها در تاريخ يك چنين شخصيتى نمى‏تواند بروز و تجلى داشته باشد اما اگر احياناً چنين اتفاقى بيفتد، حق او ضايع نشود. آقايان مى‏گفتند وقتى چنين مرجعى به وجود بيايد خبرگان به او نظر خواهند داد و رأى خواهند داد. من عرض مى كنم در چنين شرايطى خبرگان نه بله گفتنشان اثر دارد نه، نه گفتنشان. وقتى سيل خروشان 5/ 99 مردم به رهبرى و مرجعيت كسى را شناخته باشد ديگر 60 نفر، 70 نفر بله گفتنشان چه تأثيرى و نقشى مى‏تواند داشته باشد؟ پيشنهاد دقيق من اين است كه با حفظ اصلى كه كميسيون پيشنهاد كرده كه تعيين رهبرى به عهد خبرگان منتخب مردم باشد، اين «مگر والا» يك استثناء عامى باشد نه استثناء به صورت فرد.
نايب رئيس (هاشمى رفسنجانى)- اين همان پيشنهاد آقاى آذرى و آقاى هاشميان بود كه رد شد، مضمونش همان است.
عميد زنجانى- خير، آن با حفظ اين اصل نبود.
هاشمى رفسنجانى- با حفظ اصل بلى، ولى مضمون همان است.
عميد زنجانى- با حفظ اصل است استثناء داريم قائل مى‏شويم.
نايب رئيس (هاشمى رفسنجانى)- من راجع به اصل بحث ندارم، همان است حالا اگر ايشان اصرار دارند ما رأى مى‏گيريم. ولى انصافاً همان مضمون است.
منشى (حسن حبيبى)- فرقش اين است كه در آن‏جا جلو بود ...
هاشمى رفسنجانى- بلى، ما مضمون را رد كرديم حالا ...
آذرى قمى- مثل اينكه منعى وجود ندارد براى رأى دادن ...
نايب رئيس- بلى، حالا مى‏خواهيد رأى مى‏گيريم. آقايانى كه با اين توضيحاتى كه جناب آقاى عميد دادند با اين پيشنهادشان موافق هستند، رأى بدهند (عد كمى موافق بودند) رأى نياورد. پيشنهاد مكتوب باز اگر آقايان دارند در صورتى كه تكرارى نباشد مطرح كنند.
عميد- من باز پيشنهاد دارم ولى نمى‏دانم رأى بياورد يا نه، در مورد جمل «هرگاه يكى از آنان اعلم به احكام و موضوعات فقهى باشند»، اين عبارت را نامفهوم و ناقص مى‏دانم.
نايب رئيس (هاشمى رفسنجانى)- پيشنهاد مشخصى اگر داريد بدهيد.
عميد- پيشنهادم دقيقاً به اين صورت است كه به جاى اين عبارت «يكى از آنان را اعلم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1226
به احكام و اعرف به موضوعات فقهى يا مسائل و موضوعات سياسى»، اين عبارت را بياوريم: «يكى از آنان اعلم به احكام و اعرف به تشخيص آن قسمت از موضوعات باشد كه بدون شناخت دقيق آن‏ها استنباط احكام مربوط به آن ممكن نيست». يعنى همه موضوعات و موارد سياسى لزومى ندارد آن موضوعاتى معرفت و شناختش لازم است كه در استنباط احكام دخالت كند.
ى زدى- موضوعات فقهى گفته نه سياسى!
نايب رئيس (هاشمى رفسنجانى)- بلى، يكى در مى‏آيد. زياد تفاوت نمى‏كند اين‏ها هم كه وجود دارد.
منشى (يزدى)- مقصود كميسيون اين است، حالا توضيح بدهند، منتها عبارت ايشان روشن‏تر است. كميسيون مى‏گويد اين نيست.
مؤمن- نه كميسيون مى‏گويد اين نيست.
منشى (يزدى)- حالا توضيح مى‏دهند، موضوعات غير مربوط به استنباط كه در تصميمات تأثير ندارد. مخالف و موافق اگر صحبت نمى كنند آقاى مؤمن توضيح بدهند.
هاشمى رفسنجانى- آقاى مؤمن! اگر منظور شما همين است؟
مؤمن- مختصر بحثى دارم كه با فرمايش ايشان تفاوت دارد.
نايب رئيس- آقاى عميد، توضيحتان كافى است؟ مخالف و موافق صحبت كند.
عميد زنجانى- حالا آقاى مومن توضيح بدهند.
هاشمى- بسيار خوب اگر نمى‏خواهيد صحبت كنيد، آقاى مؤمن توضيح بدهند.
محمد دانش‏زاده (مؤمن)- عرض كنم كه ما اين مسأله‏اى را كه در عبارت آورديم: «يكى از آنان را اعلم به احكام و موضوعات فقهى يا مسائل سياسى و اجتماعى» ... منظور از احكام و موضوعات فقهى همان است كه در فقه صحبت مى‏شود كه مربوط به فقه هست و تقليد در مورد آن‏ها انجام مى‏شود. تقليدى كه اشخاص از يك مجتهد مى‏كنند كه به اصطلاح قانوندانى مجتهد به تعبير من يا فقه بودن او را ملاك قرار مى‏دهيم. يكى عبارت از اين است كه حكم وجوب و حرمت و يكى اينكه خيلى از موضوعات روشن است اما بعضى از موضوعات ابهام دارد مثلًا غناء (آن روز هم عرض كردم) چيست؟ «الغناء ماهو». اين غناء را هم بايد در موارد ابهام حدودش را فقيه مشخص كند. روى اين جهت ما كه اين‏جا گفتيم يكى از آن‏ها اعلم به احكام و موضوعات فقهى باشد با توجه به اينكه فقه عبارت از يك قوانين كليه‏اى است كه روى موضوعات كلى است، منظور اين است كه از نظر فقهى خلاصه اعلم باشد. منتها فقه دو جنبه دارد يكى جنب شناخت احكام است و يكى جنب شناخت موضوعات كلى هست و هر دو جهت را مى‏شود چاره كرد مسائل سياسى و اجتماعى است كه اين مطالبى كه هست همه را شامل مى‏شود چه موضوعات باشد، چه احكام باشد، آنچه كه مربوط به سياست و شناخت اجتماع هست، چه موضوعات و چه مسائل ديگر ...
بنابراين، خلاصه اين عبارت ما اين مى‏شود: «هرگاه يكى از آن‏ها هم در جنب فقهى و هم در جنب بينش سياسى و اجتماعى اقوى باشد» معناى عبارت اين مى‏شود و به نظر مى‏آيد كه عبارت بسيار جامعى است. برعكس اينكه عبارت جناب آقاى عميد آورده بشود، من ديگر به همين اكتفا مى‏كنم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1227
نايب رئيس (هاشمى رفسنجانى)- آقاى عميد پيشنهادتان را خودتان بخوانيد و مشخص كنيد عبارتى كه بايد عوض كنيم جاى آن چه بگذاريم.
عميد زنجانى- عبارتى كه در پيشنهاد كميسيون هست اين است كه يكى از آنان را اعلم به احكام و موضوعات فقهى يا مسائل و موضوعات سياسى ...
مؤمن- نه، يا مسائل سياسى، اجتماعى «موضوعات» ندارد.
هاشمى رفسنجانى- موضوعات ندارد.
عميد زنجانى- پس اجازه بدهيد من از روى خود متن بخوانم: «هر گاه يكى از آنان را اعلم به احكام و موضوعات فقهى يا مسائل سياسى و اجتماعى يا داراى مقبوليت عامه». درست است؟ (هاشمى رفسنجانى- بله) بسيار خوب به جاى اين من پيشنهاد كرده‏ام كه اين عبارت آورده بشود: «يكى از آنان را اعلم به احكام و اعرف به تشخيص آن قسمت از موضوعات باشد كه بدون شناخت دقيق آن‏ها استنباط احكام مربوط به آن ممكن نيست» اشاره به آن مطلبى است كه حضرت امام فرمودند و اين موضوعاتى هم كه آقاى ... توضيح دادند همان جزو احكام است.
نايب رئيس (هاشمى رفسنجانى)- بسيار خوب. آقايانى كه با اين عبارت جناب آقاى عميد به عبارتى كه در كميسيون آمده موافق هستند، رأى بدهند (فقط يك نفر رأى داد) تصويب نشد. ما ديگر برنمى‏گرديم و حالا مى‏رويم سر پيشنهادهاى چاپ نشده. 6
منشى (يزدى)- آقاى عميد يك پيشنهاد دارند.
عميد زنجانى- بلى دارم.
هاشمى رفسنجانى- از شما پرسيديم گفتيد كه نداريم حالا توضيح بدهيد.
عميد زنجانى- در اصل يكصد و هفت شيو رهبرى شورايى در مواردى كه برترى چند نفر از فقها در برخى از صفات به طورى برجسته باشد كه هيچ كدام قابل اغماض نباشد، در اين صورت اين شورا در متن اصل يكصد و هفت حفظ بشود. دليل من هم اين است كه در بعضى از موارد مى‏شود افرادى در يك صفت برجستگى دارند، برجستگى به نحوى است كه به خاطر برجستگى يك صفت ديگر ديگرى قابل اغماض نيست. يكى فرض كنيد كه برجستگى در قدرت استنباط دارد و ديگرى برجستگى از نظر احاطه فقهى دارد، بعضى‏ها برجستگى از نظر آگاهى سياسى دارند، بعضى‏ها ... و اين برترى‏ها به نحوى است كه قابل اغماض نيست. گاه هم مى‏شود كه قابل اغماض است، آن كسى كه در من حيث المجموع برترى‏اش بيشتر هست ملحوظ مى‏شود، اما اگر چنين برترى امكان پذير نباشد، يا قابل اغماض نباشد، ما شيو رهبرى شورايى را به عنوان شيو آخر حفظ بكنيم. پيشنهاد من در اصل يكصد و هفت اين است چون رهبرى شورايى به كلى حذف شده است.
نايب رئيس (هاشمى رفسنجانى)- مخالف و موافق صحبت كنند.
منشى (يزدى)- جناب آقاى امينى بفرماييد.
ابراهيم امينى- بسم الله الرحمن الرحيم. عرض كنم جهتى كه اين رهبرى شورايى حذف شده چند جهت است:
يكى اينكه ما در ... (آذرى قمى- ضمناً از ساعت هفت و نيم هم گذشته است).
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1228
نايب رئيس (هاشمى رفسنجانى)- خوب اين پيشنهاد را عمل مى‏كنيم بعد ...
آذرى- پس بقيه پيشنهادهاى غير چاپى براى شنبه بماند.
هاشمى رفسنجانى- بلى، براى شنبه مى‏ماند. بفرماييد.
ابراهيمى امينى- ى ك جهتش اين است كه ما اصولا گر چه شورا را در اسلام داريم، اما شورا در اسلام داريم، اما شورا براى زمامدارى و حكومت سابقه ندارد و علاوه بر اينكه بنا به تجربه‏اى كه داريم از شورا خيلى هم راضى نيستيم، از اين جهت بعضى جاها هم كه شورايى بوده حضرت امام دستور دادند كه تغيير بكند. حالا گرچه اين شورايى امتحان نشده، اما اين هم شايد اگر آزمايش شده بود همان نتيجه را مى‏داد. به علاوه ما بعضى روايات هم داريم كه با شورايى بودن مخالفت مى‏كند مثلا يك روايت را من يادداشت كرده‏ام كه از حضرت على عليه السلام است.
قال على «الشركة فى الملك تعدى الى الاضطراب» شركت در ملك سبب اضطراب مى‏شود و روايات ديگر نظير اين هست.
به واسط اين جهت بود كه ما عقيده پيدا كرديم كه ضرورت ندارد كه ما رهبرى را در شورا قرار بدهيم و اصولا درست هم نيست و براى اين جهتى هم كه مشكلى پيش نيايد در يك ماده‏اى از يك جايى اين جهت را پيش بينى كرديم كه اگر خبرگان نتوانستند كسى را انتخاب بكنند موقتاً يك شورايى براى مدتى فكر كرديم، البته نقض نشود كه در آن‏جا قبول كرديم! آن‏جا رهبرى نيست، در وقتى كه رهبر نداشته باشيم يك مدتى شوراى رهبرى كار مى‏كند اما رهبر نيست مثل شوراى رياست جمهورى كه رياست جمهورى نيست. از اين جهت آن هم پيش بينى شده و ظاهراً مذاق اسلام مناسب نباشد با اينكه ما زمامدار شورايى را اثبات كنيم. از اين جهت آقايان فرمودند كه اگر چند فرد هستند كه هيچ كدام امتيازى ندارند خوب چه كار كنيم اين‏جا اختيار با خبرگان است. اگر توانستند يك مزيتى پيدا كنند كه ... اگر نشد يك نفر را انتخاب مى‏كنند. بعضى آقايان هم پيشنهاد قرعه كرده بودند كه آن هم تصويب نشد، بنابراين خبرگان مخير هستند كه يك فردى را انتخاب مى‏كنند.
هاشمى رفسنجانى- آقاى مشكينى موافق هستند، بفرماييد.
على مشكينى- بسم الله الرحمن الرحيم. بر فرض اينكه واجدين شرايط متساوى باشند، آقايان اين‏جا انتخاب مى‏كنند كه خبرگان احدالافراد را انتخاب مى‏كنند. گاهى اتفاق مى‏افتد به اينكه واجدين شرايط (مثلا سه نفر) هر يكى در يك صفتى يك برجستگى دارند، و در اين يكى و در آن ديگرى، معذلك با هم تقريباً تساوى پيدا مى‏كنند بعد خبرگان يك وقت به ذهنشان مى آيد كه ما اين‏جا احدالافراد را انتخاب كنيم يك برجستگى را حفظ كرده‏ايم (البته فرض اين است كه همه واجد شرايط هستند) خوب است كه در اين‏جا شورايى قرار بدهيم كه سه تا برجستگى را حفظ كنيم كه به نفع جامعه باشد. حالا اگر اين مثال را هم نپذيرفتيد، من مى‏گويم اگر يك وقتى اتفاق افتاد هشتاد نفر از خبرگان يك جا نشسته‏اند مى‏بينند صلاح در اين است كه در اين برهه از زمان با اينكه اين‏ها مساوى هستند اين‏ها شورايى باشد بهتر است. شما با 14 رأى جلو 80 رأى را مى‏خواهيد بگيريد؟ شايد آن خبرگانى كه در آن‏جا باشند همه بهتر از ما و مثل ما بالاتر از ما فكر كنند. هشتاد نفر نشسته‏اند صلاح ديدند در اينكه در اين مورد خاص يك مدتى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1229
شورايى باشد بهتر است. شما با اين قانون چرا جلوى آن‏ها را مى‏گيريد؟ آن‏ها هم افرادى هستند كه شايد بيشتر از ماها باشند و بهتر مى‏دانند. مى‏گويند با اين قانون جلوى آن‏ها را نگيريد، اين قيد را بكنيد كه مگر اينكه ... ما يك جلمه‏اى اين‏جا اضافه كرده بوديم. ما گفتيم كه اين جمله اين‏جا اضافه بشود: «مگر آنكه رهبر انتخاب و معرفى مى‏نمايند مگر آنكه شورايى بودن رهبرى به تصويب اكثريت آن خبرگان راجح باشد و صلاح جامعه باشد.» ما مى‏گوييم اين قيد را اضافه بكنيد.
نايب رئيس (هاشمى رفسنجانى)- آقاى مؤمن بفرماييد.
محمد دانش‏زاده (مؤمن)- بسم الله الرحمن الرحيم. من دو جهت را كوتاه عرض مى‏كنم: يكى اين‏كه همان طورى كه اول عرض كردم ما در شور اول هم كه مسأل شورايى را نياورده بوديم جناب آقاى اردبيلى و جناب آقاى امينى خدمت امام مشرف شدند يكى از مطالبى كه خدمتشان عرض كردند همين بود كه ما در اين پيش نويس شورايى را ديگر كنار گذاشته‏ايم و ايشان اين جهت را به حسب آنچه كه آقايان مى‏فرمايند تحسين كردند. اين اولا.
و ثانياً اينكه اين چيزى را كه آقايان مى‏فرمايند مثلا الان در عبارت جناب آقاى عميد هست ايشان فرموده‏اند در مواردى كه برترى چند نفر از فقها در برخى از صفات به طورى برجسته باشد كه هيچ كدام قابل اغماض نباشد و حاج آقاى مشكينى هم فرمودند خوب يكى از جهت فقه، يكى از جهت تقوا و يكى هم از جهت تدبير. اين جهت را ما در كميسيون بحث كرديم كه اگر سه نفر اين طورى را گذاشتيم آيا آن كسى كه فقه او بيشتر است در اثر اينكه با آن دو نفر بيايد تدبيرش بيشتر مى‏شود يا او تدبيرش همان چيزى كه بوده هست؟ و آن كسى كه از نظر فقهى ضعيف‏تر است آيا فقه او به خاطر اينكه با او هست زياد مى‏شود و آن كسى كه تقوايش زيادتر است و فقه و تدبيرش زياد مى‏شود؟ اين جور نيست و فرض اين است كه همان طور كه مى فرماييد همه واجد شرط هستند و اين شخصى كه تدبيرش كم است خودش را فقيه مى داند و او را در مقام بحث تخطئه مى‏كند (آن افقه را) و همين طور ... بنابراين اين طور نيست اين يك مسأله‏اى است كه ظاهراً اشتباه مى‏شود كه ما خيال مى‏كنيم كه اگر سه نفر كنار هم گذاشته شدند، اين سه نفر يك نفر مى‏شود. بنابراين هم فقاهت بيشتر هست، هم تدبير بيشتر هست، اين جور نيست اكثريت تصميم بگيرند، اكثريت هم دو نفر هستند يا جمعاً اگر اتفاق نظر باشد. آن كس كه تدبيرش بيشتر است چه بسا باز در اقليت قرار بگيرد. بنابراين، اين خيال كه اگر به هم ضميمه شدن كانه اين جمع هر سه مزيت را واجد خواهد بود درست نيست. بلكه چه بسا به خاطر اين جهت اختلاف بيشتر در بين آن‏ها بوجود خواهد آمد. روى اين حساب با توضيحاتى هم كه جناب آقاى امينى دادند ما به شورايى و به اين پيشنهادى كه جناب آقاى عميد دادند نرسيديم.
امينى- من يك تذكرى عرض كنم بعد رأى بگيريد. چون جناب آقاى مؤمن يك چيزى را از حضرت امام نقل كردند براى حفظ امانت واقع آن اين جورى است كه وقتى مطلب شورايى نبودن خدمت امام عرضه شد. امام حسن قبول داشتند يعنى رضايت اين جورى، تحسين نبود كه واقعاً اين خلاف امانت باشد. حسن قبول بود و بر اين مطلب رضايت بود.
نايب رئيس- آقاى عميد عبارت را مشخص كيند رأى بگيريم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1230
عميد زنجانى- در اصل يكصد و هفت شيو رهبرى شورايى در مواردى كه برترى چند نفر از فقها در برخى از صفات به طورى باشد، يا به طورى برجسته باشد كه هيچ كدام از آن صفات برجسته قابل اغماض نباشد.
در اين‏جا شيو شورايى به متن قانون اساسى اضافه بشود.
نايب رئيس- آقاى مشكينى عبارت مشخصى دارند.
عميد زنجانى- اشكالى ندارد- عبارت ايشان را بفرماييد.
مشكينى- «و در غير اين صورت» يعنى آن‏جا كه برجستگى خاصى و اعلميت و مقبوليت نباشد، يكى از آنان را به عنوان رهبر انتخاب و معرفى مى‏نمايد. مگر آنكه شورايى بودن رهبرى به تصويب اكثريت مطلق يا اكثريت دو سوم اعضاء راجح‏تر باشد.
عميد زنجانى- البته پيشنهاد ايشان مطلق است. من قيد گذاشتم در جايى كه برخى از صفات به طورى برجسته باشد كه قابل اغماض نباشد پيشنهاد ايشان را هم من قبول دارم.
نايب رئيس- پيشنهاد آقاى عميد جلوتر بوده آن را به رأى مى‏گذاريم.
عميد زنجانى- پيشنهاد آقاى مشكينى را مطرح كنيد.
نايب رئيس- آقايانى كه با مضمون پيشنهاد آقاى عميد و متنى كه آقاى مشكينى قرائت فرمودند موافقند، رأى بدهند (پنج نفر دست بلند كردند) رأى نياورد.
4- پايان جلسه و تاريخ تشكيل جلس آينده‏
رئيس- جلس امروز را ختم مى‏كنيم. جلس بعد ان شاء الله پس فردا شنبه ساعت 9 صبح خواهد بود.
                         (جلسه ساعت 48/ 19 پايان يافت)

رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1231
                        جلسه سى و يكم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت نه و بيست دقيقه شنبه دهم تيرماه 1368 هجرى شمسى برابر با بيست و هفتم ذيقعده الحرام 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد.
2- دنبال بحث پيرامون گزارش شور دوم كميسيون اول در خصوص رهبر و خبرگان رهبرى.
3- پايان جلسه و تاريخ تشكيل جلس آينده.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1232
1 اعلام رسميت جلسه و تلاوت آياتى از كلام الله مجيد
رئيس (على مشكينى)- بسم الله الرحمن الرحيم. با حضور 18 نفر جلسه رسمى است دستور جلسه را اعلام بفرماييد.
منشى- بسم الله الرحمن الرحيم. دستور سى و يكمين جلسه عمومى شوراى بازنگرى قانون اساسى صبح روز شنبه دهم تيرماه 1368 هجرى شمسى مطابق با بيست و هفتم ذيقعده 1409 هجرى قمرى.
1- دنبال رسيدگى به گزارش شور دوم كميسيون اول در خصوص رهبر و خبرگان رهبرى.
1- گزارش شور دوم كميسيون اول در خصوص مجمع تشخيص مصلحت.
رئيس- قرآن تلاوت بشود.
 (حجت الاسلام عبدالله نورى چند آيه از سورة النحل را به قرار ذيل تلاوت نمودند)
                        اللهم صل على محمد و آل محمد

                        اعوذ بالله من الشيطان الرجيم‏

                        إِنَّ اللَّهَ يأْمُرُ بِالْعَدْلِ وَ الْإِحْسانِ وَ إِيتاءِ ذِى الْقُرْبى وَ ينْهى عَنِ الْفَحْشاءِ وَ الْمُنْكَرِ وَ الْبَغْى يعِظُكُمْ لَعَلَّكُمْ تَذَكَّرُونَ* وَ أَوْفُوا بِعَهْدِ اللَّهِ إِذا عاهَدْتُمْ وَ لا تَنْقُضُوا الْأَيمانَ بَعْدَ تَوْكِيدِها وَ قَدْ جَعَلْتُمُ اللَّهَ عَلَيكُمْ كَفِيلًا إِنَّ اللَّهَ يعْلَمُ ما تَفْعَلُونَ* وَ لا تَكُونُوا كَالَّتِى نَقَضَتْ غَزْلَها مِنْ بَعْدِ قُوَّةٍ أَنْكاثاً تَتَّخِذُونَ أَيمانَكُمْ دَخَلًا بَينَكُمْ أَنْ تَكُونَ أُمَّةٌ هِى أَرْبى مِنْ أُمَّةٍ إِنَّما يبْلُوكُمُ اللَّهُ بِهِ وَ لَيبَينَنَّ لَكُمْ يوْمَ الْقِيامَةِ ما كُنْتُمْ فِيهِ تَخْتَلِفُونَ* وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ يضِلُّ مَنْ يشاءُ وَ يهْدِى مَنْ يشاءُ وَ لَتُسْئَلُنَّ عَمَّا كُنْتُمْ تَعْمَلُونَ‏

                        صدق الله العلى العظيم‏

 «آى 90 تا 93 سور نحل»
2- دنبال بحث پيرامون گزارش شور دوم كميسيون اول در خصوص رهبر و خبرگان رهبرى‏
رئيس- دستور جلسه را شروع كنيد.
منشى (يزدى)- دنبال بحث اصل يكصد و هفتم بود و پيشنهادهاى مكتوب، چون مشخص نيست كه پيشنهاد دهندگان چه مقدارى منظورشان تأمين شده يا نه؟ خود آقايان اگر مانده است پيشنهادها بفرمايند و اگر نه كه پيشنهادهاى خطى را كه بعد رسيده مطرح كنيم. در پيشنهادهاى كتبى آقايانى كه پيشنهاد دارند بفرمايند.
نايب رئيس (هاشمى)- اگر كسى نبود پيشنهادهاى خطى را مطرح مى‏كنيم. آقاى آذرى بفرماييد.
آذرى قمى- بعد از اين كلم خبرگان من گفته‏ام كه كلمه «رهبرى» اضافه بشود.
نايب رئيس (هاشمى)- آقايان توضيح بدهند كه اصلا اسم اين مجلس چيست؟
مؤمن- «خبرگان رهبرى» است.
آذرى قمى- مطلب بعد من اين است كه بعد از كلم «تشخيص دهند او را به رهبرى انتخاب مى‏كنند» خوب اين هم درست شده است. او را به عنوان رهبرى يك اصلاح لفظى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1233
بود كه مراعات شده است. «و در غير اين صورت يكى از آنان را به عنوان رهبر انتخاب و معرفى مى‏كنند» اين‏جا من پيشنهاد كرده‏ام كه «و در صورت تساوى به قيد قرعه رهبر را انتخاب نمايند». چون فرض اين است كه ترجيح بلا مرجح است و فرض كرديم كه اين‏ها با همديگر مساوى هستند خوب اين را گفته با قرعه بشود كه ديگر اعمال نظرى، غرضى، چيزى، توهمش نشود. آن‏وقت يك موردى هم در خود كميسيون صحبت شد كه آن را بنا بود رعايت بكنند نكرده‏اند، آن هم در صورتى كه آن رأى لازم و نصاب را هر دو نياوردند و فرض هم اين است كه منحصر به اين دو تاست در اين‏جا تكليف چيست؟ يعنى همين جور كشور بدون رهبر بماند يا اين‏جا يكى از اين دو را كه رأى لازم را نياورده‏اند اين را با قرعه انتخاب بكنند. پيشنهاد من فعلا در صورت تساوى بوده است.
نايب رئيس (هاشمى)- تساوى را گفتيد قرعه اما اگر رأى نياوردند، پيشنهاد مشخصى نداريد مى‏گوييد چه كار كنيم؟
آذرى قمى- آن‏جا هم مى گوييم با قرعه.
نايب رئيس (هاشمى)- خيلى خوب آن‏جا هم مى‏گوييد با قرعه. آقاى يزدى مخالفند بفرماييد.
محمد يزدى- بسم الله الرحمن الرحيم. صورتى كه جناب آقاى آذرى قمى تصور فرمودند امكان دارد پيش بيايد ولى خيلى اين صورت كم مى‏شود كه از هر جهت در بين تعداد فقهايى كه حضور دارند اين جهاتى كه اين‏جا ذكر شده است كه اعلم به احكام و موضوعات فقهى يا مسايل سياسى اجتماعى، مقبوليت عامه واجد برجستگى خاص و امثال چيزهايى كه مى‏تواند مرجح باشد نمى‏گويم چنين صورتى محال است پيش بيايد ولى اين واقعاً نادر است در حدى كه مى‏شود گفت: النادر كالمعدوم چون اين جور است ذكر اين صورت در قانون اساسى تصور اين‏كه مسأل تعيين رهبر با قرعه تعيين مى‏شود در اذهان كسانى كه مى‏خوانند يا مى‏شنوند به وجود مى‏آورد بدون توجه به اين‏كه اين مورد، مورد خيلى نادر و خاص هست، اين موجب يك مقدار ضعف قانون اساسى خواهد بود. اگر واقعاً يك چنين حالتى پيش آمد كه من خيلى بعيد مى‏دانم واقعاً چنين حالتى پيش بيايد آن موقع در عمل از اختيار آن‏ها خارج نشده كه راه حلى را مطرح مى‏كنند، با همين راه حل هم عمل مى‏كنند بدون اين‏كه در قانون اساسى ذكر بشود. يعنى فرض بفرماييد خبرگان همه شان برسند به جايى كه مجموع اين‏ها طرفين بحث را در مجموع صفات على السويه بدانند و هيچ نوع رجحانى در ذهن هيچ كدامشان نيايد، يعنى در اكثريت افراد به هيچ وجه نشود اين حالت را پيش آورد خوب در آن‏جا به هر حال راه حلى را خودشان مطرح مى‏كنند و حل مى‏كنند اما آوردنش در قانون اساسى من به ذهنم مى‏آيد كار درستى نباشد، فقط به دليل نادر بودن فرض. خيلى نادر است، نادر در حقيقت كالمعدوم از اين جهت من مخالفم.
نايب رئيس (هاشمى)- موافق كيست؟ خوب كسى موافق نيست. من يك نكته‏اى را خدمتتان بگويم كه اين نگرانى كه شما داريد من هم داشتم كه ما نرسيم به جايى پس چه بكنيم؟ بعد توجه كردم چون در جاى ديگرى پيش بينى شده كه از مجمع تشخيص مصلحت يك گروهى به صورت شورا وظايف رهبرى را اداره مى‏كنند. خوب تا اين مدتى كه نرسيده‏اند به كسى آن‏ها هستند، يعنى حداكثر اين است كه ما شورايى مى‏خواستيم بگوييم يك شورايى وجود
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1234
دارد، مملكت بى‏صاحب نيست، بالاخره هم اين‏ها مى‏نشينند در ظرف 6 ماه، يكسال 5 سال هر چه، تا نشده حالا فرض كنيم شورايى شده. شما آن مشكل قرعه را نداريد، خوب است اصلا رأى نگيريم سر اين مسأله.
منشى (يزدى)- در اين اصل 107 پيشنهاد ديگرى نيست چون بعدش اصل يكصد و هشتم است.
نايب رئيس (هاشمى)- آقاى خوئينى‏ها يك پيشنهادى براى صدر اصل دارند كه ممكن است خيلى از پيشنهادهاى جزئى خطى كه داشتيم در اين گنجانده باشند و اگر اين تصويب شد خيلى پيشنهادهاى ديگر حذف مى‏شود. آقايان اصل خدمتشان هست عبارت را مى‏خوانيم ببينيد ايشان مى‏گويند صدر اصل اين جورى بشود: «پس از مرجع عاليقدر تقليد و رهبر انقلاب اسلامى حضرت آيت الله العظمى امام خمينى قدس سره الشريف كه از طرف اكثريت قاطع مردم به مرجعيت و رهبرى پذيرفته شدند، تعيين رهبر به عهد خبرگان منتخب مردم است و خبرگان رهبرى درباره تا آخر ...»
منشى (محمد يزدى)- پيشنهاد خوبى است.
محمد امامى كاشانى- ى ك اشكالى بعضى از آقايان كردند به پيشنهاد جناب آقاى خوئينى‏ها، اشكالشان اين بود كه اين جنب تاريخى دارد. من يك پيشنهاد دارم كه جنب تاريخى نداشته باشد كه خلاصه‏اش اين بود كه رهبرى ...
منشى- اجازه بدهيد. بخوانيم،
 «در صورتى كه اكثريت قاطع مردم او را به رهبرى شناخته باشند و مصداق واقعى آن فقط رهبر كبير انقلاب اسلامى آيت الله العظمى امام خمينى قدس سره الشريف است تا آخر ...»
نايب رئيس- هر دو مضمونتان يكى است اتفاقاً نقط قوت پيشنهاد آقاى خوئينى‏ها اين است كه اين قضيه را برده‏اند در تاريخ يعنى ما يك قطع تاريخى را آورده‏ايم. براى ما حالا كه عملى نيست ديگر، مصداق هم نمى‏خواهيم داشته باشد. بنابراين نقط قوت همين بود و نظر شما را هم از لحاظ محتوى كاملا تأمين كرده.
موسوى خوئينى‏ها- معذرت مى‏خواهم در همين پيشنهاد چيز ديگرى هم فرستاديم و اضافه شد كه رهبر كبير و بينانگذار انقلاب اسلامى.
نايب رئيس (هاشمى)- خيلى خوب آن‏ها را اضافه مى‏كنيم.
منشى (محمد يزدى)- اجازه بدهيد عبارتى كه آورده‏اند و امضاء كرده‏اند اين است: «رهبر انقلاب اسلامى» به عبارت «رهبر كبير و بنيانگذار انقلاب جهانى اسلام».
مهدى كروبى- ده، پانزده نفر هم اين را امضاء كرده‏اند.
حسن ابراهيم حبيبى- من خودم اين را امضاء كرده‏ام منتها به نظر مى‏رسد كه اگر به اين ترتيب باشد ما يك حقى را كه مردم ما و جمهورى اسلامى داشتند اين را يك مقدارى ضايع مى‏كنيم. اگر كه به اين ترتيب باشد، رهبر كبير انقلاب اسلام يا رهبر كبير انقلاب اسلامى در جهان و بنيانگذار جمهورى اسلامى ايران اين عنوانى كه در بين مردم جا افتاده، ديروز هم جناب آقاى هاشمى در خطب نماز جمعه فرمودند و به هر حال مردم ايران هم يك حقى دارند ديگر كه اين حق را كلا يك مرتبه در اين‏جا در اين عنوان نياوريم، هم آن نظر تأمين است هم اين‏كه اين دو عنوان آمده است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1235
منشى (محمد يزدى)- ى عنى بنيانگذار جمهورى اسلامى ايران در اين عبارت مغفول عنه واقع شده.
نايب رئيس (هاشمى)- بنيانگذار را در مورد جمهورى اسلامى بگوييم، «رهبر كبير» را در مورد انقلاب جهانى بگوييم.
موسوى خوئينى‏ها- آن جامع‏تر است.
عبدالله نورى- آن كه بحث ماست رابطه با انقلاب اسلامى در سراسر جهان مى‏خواهيم بگوييم امام بنيانگذار آن است. نه اين‏كه فقط يك رهبر تاريخى، در يك مقطعى بوده، آن‏كه جناب حبيبى مى‏فرمايند ديگر اين را شامل نمى‏شود.
نايب رئيس- نه نمى‏شود ما مى‏خواهيم بگوييم بنيانگذار جمهورى اسلامى امام هستند، رهبرى انقلاب جهانى حالا قبلا هم افرادى در تاريخ بوده‏اند و مى‏گفتند و در بعد جهانى هم هيچ وقت تحقق پيدا نكرده ولى ما مى‏گوييم رهبر انقلاب جهانى ايشان هستند اما بنيانگذار بگوييم ممكن است از لحاظ تاريخى هم قطعى نباشد. اين تعبير ايشان مناسب‏تر است. آن‏كه قطعى است ايشان بنيانگذار جمهورى اسلامى هستند اين هم كه قطعى است ايشان رهبر انقلاب اسلامى جهانى هم هستند، اين‏ها روشن است، ديگر كسى هم به ما اعتراضى نمى‏كند.
مهدى كروبى- هر دو هم واقعيت دارد.
نايب رئيس- عبارت آقاى حبيبى را بخوانيد.
منشى (محمد يزدى)- اين وصف را عوض مى‏كنيم يعنى بشود «رهبر انقلاب جهانى اسلام و بعد بنيانگذار جمهورى اسلامى ايران».
نايب رئيس (هاشمى)- همين طور است «رهبر كبير».
منشى (يزدى)- رهبر كبير انقلاب جهانى اسلام و بنيانگذار جمهورى اسلامى ايران.
محمد مؤمن- آقاى هاشمى اين عبارت «رهبر كبير انقلاب جهانى اسلام» آخر اين‏كه خلاف واقع است.
نايب رئيس (هاشمى)- چرا؟
محمد دانش زاده مؤمن- براى اين‏كه ما هنوز انقلاب جهانى براى اسلام نداريم.
نايب رئيس (هاشمى)- انقلاب كه داريم.
محمد مؤمن- انقلاب در ايران داريم.
هاشمى- انقلاب پيروز شده نداريم.
محمد مؤمن- انقلاب آن نيست، آن نهضت است، آن‏ها هنوز واقعيت پيدا نكرده يعنى ما يك عبارتى را بگوييم كه تأويل احتياج داشته باشد درست است كه ما هم ممكن است تأويلش بكنيم اما واقعيت اين است كه جز در ايران انقلاب نشده.
نايب رئيس (هاشمى)- انقلاب، انقلاب پيروز را نمى‏گويند.
محمد مؤمن- نه آخر اين‏ها نيست، واقعيت اين است كه ما انقلاب جهانى الان نداريم ما الان غير از ايران كجا داريم؟ ما دلمان مى‏خواهد بشود اما نداريم.
پيشنهاد اين 7 نفرى كه امضاء شده شما گفته‏ايد بنيانگذار انقلاب جهانى، اين را مى‏خواهيد دفاع بكنيد؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1236
موسوى خوئينى‏ها- نه جناب آقاى مؤمن سر همان رهبر انقلاب جهانى ايراد گرفتند.
نايب رئيس (هاشمى)- ما قبلا روشن بكنيم كه پيشنهاد شما چيست بعد ايشان مخالفت كند. ما پيشنهاد آقاى حبيبى را كه ايشان مى‏گويند «رهبر كبير انقلاب جهانى و بنيانگذار جمهورى اسلامى» اين را قرار بدهيم يا آن را كه شما مى‏گوييد قرار بدهيم؟
موسوى خوئينى‏ها- من با آن موافقم.
حسين هاشميان- اين پيشنهاد آقاى حبيبى آن‏كه منظور ماست را تأمين نمى‏كند. اين شبهه‏اى كه شما فرموديد كه قبل از امام هم كسانى بودند كه انقلاب اسلامى را بنيانگذارى كردند، من منكر اين هستم كه به وسعت امام، شما شخصيتى را داشته باشيد در تاريخ كه در جهان اسلام در يك ميليارد مسلمان انقلابى را بنيانگذارى كرده باشد.
نايب رئيس (هاشمى)- پيروز نشده‏اند اما كرده‏اند.
حسين هاشميان- طرح كرده‏اند ولى جهان اسلام نپذيرفته. امروز جهان اسلام همه امام را پذيرفته‏اند توجه مى‏كنيد هيچ كسى به انداز امام پذيرش نداشته.
نايب رئيس (هاشمى)- خيلى خوب دو تا پيشنهاد است، آقايانى كه مخالفت مى‏خواهند بكنند به هر دو موضوع بگويند آقاى خوئينى‏ها توضيح بدهند.
سيد محمد موسوى خوئينى‏ها- عرض كنم آن دو تا قسمت قرار شد داشته باشد رهبر كبير انقلاب جهانى اسلام، اين يك جمله اين‏كه فرمودند ممكن است با تأويل باشد يا اين چيزها، ببينيد امروز ما شاهد هستيم كه در كشورهاى مختلف اسلامى چه آن‏جاهايى كه حكومت‏هايى مثل اسراييل حكومت خيلى جبار ديكتاتور سختگيرى هست آن‏جا مى‏بينيم بعد از سى و چند سال آن حركتى كه در آن‏جا بود در ظرف اين چند سال بعد از پيروزى اين حركت دقيقاً ماهيت اسلامى پيدا كرد، به صورت يك انقلاب اسلامى در آمد، حتى آن رهبرى‏هاى ملى‏گرا را كنار زدند و علناً در حركتشان محتواى اسلام و رهبرى امام و آن چيزهايى را كه امام مطرح مى‏كنند در انقلابشان وارد كردند در ماهيتش و در داخلش. در كشورهاى اسلامى ديگر كه قبلا در آن‏جا جنبش‏هايى هم بوده بعد از پيروزى انقلاب آن‏ها تحت تأثير شديد انقلاب ايران قرار گرفتند و تصريح كردند كه تحت تأثيرند و رهبرى امام را پذيرفته‏اند. بعد از رحلت حضرت امام اين قضيه به شكل چشمگيرى در دنيا مشاهده شد كه در اكثر كشورهاى اسلامى مسلمان‏ها احساس مى‏كنند يك حيات جديدى اسلام پيدا كرده به علت حركت‏هايى كه حضرت امام داشتند، حتى در انگليس آن جايى كه كشور هم اسلامى نيست، مسلمان‏هاى پراكنده يك انسجام و وحدتى پيدا كردند به دنبال همان فتواى بسيار مهم حضرت امام، بنابراين اگر گفته شود رهبر كبير انقلاب جهانى اسلام يك مطلبى است كه احتياج به تأويل هم ندارد يك واقعيتى است همين حالا ما آن را مشاهده مى‏كنيم، به قول جناب آقاى هاشمى در نماز جمعه امروز مسلمان‏ها بعد از حضرت امام نگران اين هستند كه ما مثلا يك حركتى انجام ندهيم كه نكند آن‏ها را بى سرپرست در اين حركت اسلامى‏شان بگذاريم بعد از آن‏كه سرپرست اين حركت اسلامى در دنيا پيدا كرده، بنابراين بنده گمان مى‏كنم يك واقعيتى است اين كلمه كه گفته شود رهبر كبير انقلاب جهانى اسلام، بنده هم بنيانگذار را يك مقدار بعداً درش تفكر كردم بخصوص كه بالاخره بنيانگذار انقلاب رسول اكرم صلى الله عليه و آله و سلم هستند و اين بنيانگذار اصل اين حركت الهى هستند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1237
بعداً در تاريخ بعد از اين‏كه چندين قرن يك مقدار ركودى پيدا شده بود، امام آمدند همان حركت را رهبرى فرمودند. من به اين جهت موافقم حالا غير از اين نكته‏اى كه ايشان اشاره كردند، به همين جهت هم اين احترام را براى رسول اكرم صلى الله و عليه و آله و سلم ما حفظ بكنيم و روح امام هم ان شاء الله همين راضى‏تر به اين معنا هست آن بنيانگذار را در مورد جمهورى اسلامى بياوريم آن هم كه ديگر احتياج به توضيح ندارد جمل دوم.
نايب رئيس (هاشمى)- آقاى مؤمن بفرماييد.
محمد دانش زاده (مؤمن)- بسم الله الرحمن الرحيم. البته مطالبى كه من عرض مى‏كنم اين هيچ در كميسيون مطرح نشده و قهراً به عنوان كميسيون من چيزى نمى‏توانم بگويم.
نايب رئيس (هاشمى)- شخصى است.
محمد مؤمن- با اين جهت كه حاج آقا فرمودند اين منهاى تغييرى كه فرمودند مطالب همه درست است، ديگر من تكرار نمى‏كنم. ما شكى نداريم كه تمام اين حركت‏ها و حياتى كه به حركت‏ها داده شده و جهت و سمت گيرى حركت‏ها به سمت اسلام نبوده، تمام به بركت انقلاب اسلامى ايران است كه به رهبرى حضرت امام بوده هيچ كس شبه ندارد، منتها صحبت اين است كه انقلاب در ايران شد، انقلاب اين‏كه در خود ايرانى حكومت يك حكومت طاغوتى بود به حكومت اسلامى تغيير پيدا كرد، دگرگون شد و ما در موقعى كه هنوز پيروز نشده بوديم، نهضت بود، حركت بود، مبارزه بود و اين‏ها بود، اما هنوز به انقلاب نرسيده بوديم. انقلاب وقتى شد كه ما توانستيم حكومت شاه را ساقط بكنيم و به جايش حكومت اسلامى بگذاريم. اين حركت‏هايى كه مى‏فرماييد، اين نهضت‏هايى كه مى‏فرماييد، در جهان اسلام هست، اما حضرت امام رضوان الله تعالى عليه رهبر انقلاب اسلامى است و بفرماييد كه نسبت به اين حركت‏ها و نهضت‏هاى جهانى رهبرى دارند كه در راستاى اسلام و اين‏ها هست اين‏ها همه درست و الا اين‏كه ما بخواهيم بگوييم رهبرى انقلاب جهانى اسلام اين باشد انقلاب جهانى كرده باشد الان اسلام هنوز كه نكرده انقلابى كه توانسته اسلام بكند در خود ايران است كه توانسته حكومت را سرنگون بكند، خودش جانشينش بشود، من خلاص عرضم اين است كه درست است شما ممكن هست شما لفظ انقلاب را به معناى مطلق دگرگونى بگيريد و بگوييد كه اين دگرگونى ولو اين‏كه من تا به حال در مورد شخص هم مطرح مى‏شود تا به حال به طرف خداوند نمى‏رفتم برگردم اين هم يك انقلاب است، توجه به اسلام هم دارد، انقلاب اسلامى است اين‏ها درست يعنى اطلاق لفظ انقلاب اسلامى در اين حركت‏ها هم همين طور حركت‏هايى به سمت ملت و قوميت و اين‏ها بوده و مبدأ اش او بوده حالا كه اين حركت كه منشأ اش اسلامى شده، خوب معلوم است كه انقلاب در اين حركت به وجود آمده، اما اين انقلاب اسلامى، انقلاب اسلامى كه ما مى‏فهميم از لفظ انقلاب اسلامى عبارت است از اين‏كه در يك جمعى در يك كشورى حكومتى و وضعى كه حاكم بر آن كشور بود، تغيير پيدا كند و منقلب بشود و اسلام به جاى آن بشود. بنابراين روى اين حساب والا مطالبى كه مى‏فرماييد كسى شبه در آن ندارد.
مهدى كروبى- من معذرت مى‏خواهم احساس مى‏كنم آقاى مؤمن انقلاب را با حكومت يك خرده اشتباه كرده‏اند اين‏جا حكومت تشكيل شده.
نايب رئيس (هاشمى)- حالا به عنوان موافق من هم ثبت نام كرده‏ام بگويم شايد آقاى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1238
مؤمن صرف نظر بكنند. آقاى مؤمن توجه بفرماييد، انقلاب در ذهن جناب‏عالى هست، يعنى بعد از مرحل پيروزى يك نهضت انقلاب مى‏گويند كه اصطلاحاً اين الان نيست. الان به انقلاب فلسطين كسى نهضت فلسطين نمى‏گويد، همه مى‏گويند انقلاب فلسطين در صورتى كه پيروز نيست اريتره، مراكش (صحرا) همين طور در خود ايران، ما سال‏هاى آخر ديگر مى‏گفتيم انقلاب. اواخر مى‏گفتيم نهضت ولى از سال 56 به بعد ديگر مى‏گفتيم انقلاب. اصطلاحاً در فرهنگ سياسى انقلاب را به چيزى مى‏گويند كه محتواى انقلابى داشته باشد.
بنابراين آقاى مؤمن اگر اين را قبول داريد، يعنى شما فقط به دليل اين‏كه چون پيروز نشده مى‏فرماييد؟ اگر پيروز نشده بخواهيم بگوييم، بله انقلاب جهانى پيروز نشده ولى انقلاب در حد تحرك انقلابى شروع شده.
منشى (يزدى)- آقاى مؤمن به عنوان مخالف صحبت كردند.
نايب رئيس (هاشمى)- آخر 2 نفر به عنوان مخالف مى‏توانند صحبت كنند.
منشى- 2 نفر در صورتى كه بيش از 5 دقيقه وقت مانده باشد در پيشنهادها 5 دقيقه وقت هست. مثلا جناب‏عالى اگر يك دقيقه ديگر صحبت بفرماييد 5 دقيقه موافق هم تمام شده ديگر به رأى بگذاريم.
نايب رئيس (هاشمى)- 10 دقيقه است.
منشى (يزدى)- نه 5 دقيقه است، در پيشنهادهاى شور دوم 5 دقيقه است.
نايب رئيس (هاشمى)- همه پيشنهادهاى شور دوم 10 دقيقه است، كجا 5 دقيقه است؟ آقاى امامى مى‏توانند صحبت كنند.
محمد امامى كاشانى- من مى‏خواهم عرض كنم كه هيچ كدام از آقايان در اين جهات ترديدى ندارند در اين‏كه اين حركت همه دنيا را متوجه كرده ولى ما قانون اساسى مى‏نويسيم روى كلمه كلمه‏اش هم بايد دقت كنيم كه معناى خودش را الان بدهد، يعنى به قول معروف مشتق حقيقت در «من تلبس‏اش باشد» نه اين‏كه در آينده خواهد بود. الان بايد انقلاب صدق كند تا ما بگوييم انقلاب. اين موضوعى كه مى‏فرماييد سال 56، ديگر سال 56 عوض شده، كل كشور راه افتاده بود يك راهپيمايى مى‏شد تمام مملكت راه مى‏افتاد آيا واقعاً در كشورهاى اسلامى تمام مملكت راه افتاده، يعنى واقعاً يك همچون حركت وسيعى شده؟ يك وقتى نشود كه در قانون اساسى يك تعبيرى بياوريم كه اين تعبير احتياج به تأويل داشته باشد، ولى من عرض مى‏كنم فكر كنيم از نظر ادبيات و انشاء يك لغتى كه بتوانيم كه مقصود خودمان را بفهمانيم ولى به اين تعبير نباشد اين مثلا تا آخر وقت فكر كنيم يك چيزى بياوريم كه اين را برسانيم اما انشائش را به ما نگوييد غلط است.
منشى (محمد يزدى)- آقاى عميد به عنوان موافق بفرماييد.
عميد زنجانى- بسم الله الرحمن الرحيم. من فقط از نظر اصطلاحى مى‏خواستم تذكر بدهم كه آقايانى كه مخالفت كردند توجه داشته باشند انقلاب يك كلمه‏اى نيست كه ما داشته باشيم، ما جعل كرده باشيم و مفهوم خودمان در قالب انقلاب بدهيم، انقلاب يك كلمه‏اى است كه در تمامى زبان‏ها وجود دارد و در علوم سياسى به يك مفهوم خاصى به كار برده مى‏شود، انقلاب به معناى تغيير بنيادين در ساختار سياسى و فكرى جامعه است منتها در يك معنايى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1239
كه برايش توسعه قائل مى‏شوند به صورت برون مرزى مطرح مى‏شود، يعنى از چهار چوب ناسيوناليستى و مليت خارج مى‏شود، هر جايى كه در دنيا به تعبير بنيادهاى فكرى بينجامد و به تغيير و تحول ساختارهاى سياسى بينجامد اصطلاحاً به آن انقلاب مى‏گويند، مثلا انقلاب كبير فرانسه. انقلاب كبير فرانسه را يك انقلاب جهانى تلقى مى‏كنند، چرا؟ براى اين‏كه من تحول باعث شد كه در بسيارى از بنيادهاى فكرى دنيا ولو در خارج از فرانسه اثر بگذارد و به دنبال آن تحول در ساختار سياسى هم به وجود آمد كه انقلاب خود فرانسه است يا انقلاب ماركسيستى در جهان يك سلسله تغييرات بنيادين را در جهان از نظر فكرى به وجود آورده و به دنبالش هم يك تغيير در ساختار سياسى روسيه و به دنبال آن كشورهاى اروپاى شرقى يا انقلاب كارگرى يا انقلاب فلسطين بعضى از موارد ديگرى كه هنوز به صورت تحول در ساختار سياسى در نيامده در انقلاب تنها تحول در بنيادهاى فكرى كافى نيست اين مرحل اول است و مرحل دومش تحول در ساختار سياسى است. پس نتيجه مى‏گيريم كه از نظر اصطلاح سياسى انقلاب عبارت از يك جريانى است كه به صورت برون مرزى خارج از چهار چوب ناسيوناليستى در جهان در درج اول يك تحول در بنيادهاى فكرى و اعتقادى ايجاد بكند و در مرحل دوم به تغيير ساختار سياسى ولى در يك كشور بينجامد، اگر اين تعريف را به عنوان يك تعريف استاندارد ما قبول داشته باشيم، در مورد رهبرى حضرت امام رضوان الله تعالى عليه كاملا صادق است، چرا؟ براى اين‏كه تفكرى را كه امام آغاز كردند درست است كه ارتباطى با كلم نهضت‏هاى جهانى گذشت اسلام داشته ولى همه مى‏دانند كه داراى يك سلسله امتيازاتى است، اين نهضت به تدريج از مرزهاى كشور خارج شد و تغييرى در بنيادهاى فكرى سياسى اسلام به وجود آورد و توده‏هاى وسيعى و ملت‏هاى وسيعى را در جهان به دنبال كشيد و مرحل دوم آن هم تحقق پيدا كرد كه تغيير در سيستم نظام سياسى و تغيير در ساختار سياسى كشور بود به نحو غير مستقيم در بسيارى از سياست‏هاى موجود در كشورهاى اسلامى هم اثر گذاشت. بنابراين از نظر اصطلاحى كاملا مسأل انقلاب در مورد رهبرى حضرت امام صادق هست و مى‏توان با حفظ تمامى مفاهيمى كه در كلم انقلاب و در كلم رهبرى نهفته است، امام را به عنوان رهبر انقلاب جهانى اسلام معرفى كرد و در قانون اساسى كه بايد اصطلاحات كاملا ملحوظ بشود، مراعات اين دقت هم شده است.
نايب رئيس (هاشمى)- مخالف و موافق صحبت كردند، رأى مى‏گيريم. اول روى تعبير رأى مى‏گيريم، بعد روى متنى كه ايشان داده‏اند.
طاهرى- پيشنهاد هم دارم.
نايب رئيس (هاشمى)- پيشنهادتان چيست؟
طاهرى خرم آبادى- پيشنهادم اين است كه كلم جهانى‏اش را بر داريم و بگوييم رهبر كبير انقلاب اسلامى.
نايب رئيس (هاشمى)- همه بحث‏ها روى همين كلم جهانى بود.
امامى كاشانى- پيشنهادى كه ما كرديم آن را هم بفرماييد.
نايب رئيس (هاشمى)- پيشنهاد آقاى امامى اين است كه جهانى را بياوريم جلو بگوييم رهبر جهانى انقلاب اسلامى يعنى رهبريت جهانى است حرفى نداريم فعلا پيشنهاد آقاى خوئينى‏ها
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1240
مطرح است، با اين تعبير جناب آقاى خامنه‏اى شما هم توجه كنيد. عبارتى آقاى خوئينى‏ها داده بودند كه ديروز خوانديم بعد يك اصلاحيه‏اى بر آن عبارت دادند كه وقتى القاب امام را مى‏خواهيم بگوييم اينجورى بگوييم.
پس از مرجع تقليد عاليقدر و رهبر كبير انقلاب جهانى اسلام و بنيانگذار جمهورى اسلامى ايران حضرت آيت الله العظمى ...
نورى- اگر اين رأى آورد، بنيانگدار انقلاب اسلامى قابل بحث باشد. قسمت اولش را رأى بگيريد.
نايب رئيس (هاشمى)- اشكال آقايان اين بود كه اين انقلاب اسلامى هنوز چون تحقق پيدا نكرده ما چيزى به نام انقلاب جهانى اسلامى در دنيا نداريم.
امامى كاشانى- پيشنهاد بنده اين است «جهانى» بيفتد پشت رهبر، «رهبر جهانى انقلاب اسلامى» اين واقعيت است.
نايب رئيس (هاشمى)- حالا قدم به قدم پيش مى‏رويم. آقايانى كه موافقند تعبير رهبر كبير انقلاب جهانى اسلام را اين‏جا بياوريم رأى بدهند (اكثر رأى دادند) تصويب شد. حالا «بنيانگذار جمهورى اسلامى ايران» باشد يا «بنيانگذار انقلاب»؟
نورى- اجازه مى‏فرماييد آقاى هاشمى يك توضيح كوتاهى بدهم؟
نايب رئيس (هاشمى)- بفرماييد.
نورى- پيشنهادى كه ديروز مطرح شد اين بود كه باشد «رهبر كبير و بنيانگذار انقلاب جهانى اسلام».
الان يك قسمتش رأى آورده «رهبر كبير انقلاب جهانى اسلام» بحثى كه در رابطه با بنيانگذارى مطرح است، به نظر من اصلا ارتباطى با چيزى كه جناب آقاى موسوى خوئينى‏ها مى‏فرمايد ندارد. بحث بنيانگذارى اسلام نيست كه ما بگوييم حضرت رسول صلى الله عليه و آله و سلم بنيانگذاريش بودند و ما آن بحث را داريم. ما مى‏گوييم در تاريخى كه جريان اسلام داشت به صورت مسخ شده يا محو شده مى‏آمد يك مجددى داشتيم كه اسلام را در جهان احياء كرده اين را مى‏گوييم بنيانگذار. لذا تعبير ما هم اين است: «بنيانگذار انقلاب جهانى اسلام» اصلا بحث ما بنيانگذارى اسلام نيست كه آقاى موسوى بفرمايند و بحث حضرت رسول را مطرح كنند (اين يك) دوم اين‏كه ما مى‏گوييم جنب تاريخى اين قضيه را توجه به آن بكنيم. شما وقتى آورديد اين‏جا رهبر كبير انقلاب جهانى اسلام و فرض كه در تاريخ، در آتيه تاريخ فرد ديگرى هم يافت شد رهبر كبير انقلاب جهانى اسلام بود آن چيزى كه امام محيى آن بوده آن را از دست داده‏ايم، يعنى آن را نياورده‏ايم كسى كه بنيانگذارى كرده حركت انقلاب اسلامى را در سطح جهان يعنى چيزى را كه نبوده يا رو به افول بوده اين را بوجود آورده و احياء كرده، اين را ما نظرمان است، كلم بنيانگذارى را به اين دليل مى‏گوييم. چيزى كه جناب آقاى مؤمن مطرح مى‏فرمايند راجع به انقلاب كه من اصلا يك سؤال ديگر برايم مطرح است. اگر برداشتشان از انقلاب اين است.
نايب رئيس (هاشمى)- حالا از آن كه گذشتيم.
نورى- نه در همين رابط آخر مؤثر است، اگر اين است منظور پس ما كلم رهبر
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1241
انقلاب را هم ديگر بعد از اين نگوييم. همين كه مى‏گوييم رهبر جمهورى اسلامى ايران معنى‏اش اين است كه رهبر انقلاب در ايران و حال اين‏كه ما كلم رهبر انقلاب كه مى‏گوييم منظورمان اين است كه انقلاب خارج از ايران را هم مى‏خواهيم شامل بشود و رهبرى بكند. خوب رهبرى انقلاب خارج از ايران منظور چيست؟ در رابطه با انقلاب‏هاى خارج از ايران وقتى جنب اسلامى به خودش گرفت بنيانگذارش امام بود. لذا ما مصريم روى اين‏كه حتماً تعبير بنيانگذار انقلاب جهانى اسلام بيايد حالا با هم ادغام بشود و همان تعبير بشود يا جداگانه بيايد.
سيدعلى خامنه‏اى- كلم بنيانگذار اضافه شده را چرا رأى نمى‏گيريد؟ «رهبر كبير و بنيانگذار انقلاب جهانى اسلام»
هاشمى رفسنجانى- بحث سر همين است.
نايب رئيس (خامنه اى)- خوب حالا روى كلم «بنيانگذار» رأى بگيريد.
هاشمى رفسنجانى- خوب مى‏خوايم رأى بگيريم ببينيم كسى مى‏خواهد مخالف صحبت كند؟
امامى كاشانى- من مخالفتم يك كلمه است، عرض مى‏كنم احتياج ...
نايب رئيس (هاشمى)- نه آقاى حبيبى مخالف هستند با اين ...
منشى (محمد يزدى)- اجازه بدهيد مخالف و موافق به ترتيب صحبت كنند و در موقع صحبت كردن هم ميكروفون جلوتان را باز كنيد. آقاى حبيبى بفرماييد.
حسن ابراهيم حبيبى- من در آن زمينه بنيانگذار، همان استدلالى در ذهنم بود كه بيان نكردم كه جناب آقاى خوئينى‏ها بيان كردند و آنچه را كه بيشتر مصر بودم و هستم آن بنيانگذار جمهورى اسلامى ايران است. يعنى اگر كه آقايان رأى بدهند به بنيانگذارى انقلاب جهانى اسلام آن به جاى خودش، خود من هم رأى مى‏دهم اما آنچه را كه من فكر مى‏كنم در اين وسط حق مردم ما بهتر است ضايع نشود اين است، يعنى در واقع پيشنهاد اضافه است.
منشى (محمد يزدى)- آقاى امامى به عنوان مخالف بفرماييد.
امامى كاشانى- من عرض مى‏كنم كه اين فرمايش جناب آقاى نورى كه ما هم قبول داريم ولى خود ايشان كلم احيا را مى‏آورند بعد به جاى احيا بنيان را مى‏گذارند. بنيان با احيا فرق دارد. ما در اصطلاحات اگر بگوييم مجدد درست است بگوييم محيى درست است، چيزهايى از قبيل اين‏ها بگوييم درست است، ولى مؤسس اگر بگوييم شما اين را در كلم مؤسس بياوريد مؤسس حركت اسلامى پيغمبر اكرم بوده و بعد هم ائمه عليهم السلام دنبال هم بودند ما همه آن‏ها را ناديده مى‏گيريم ولى اگر احيا مى‏فرماييد درست است، محيى، مجدد يك تعبيرهاى اينجورى مانعى ندارد.
نايب رئيس (هاشمى)- ى كى از آقايان موافق صحبت كنند.
حسين هاشميان- عرض مى‏كنم كه ببينيد اين بنيانگذار به معنى آورنده اسلام كه نيست، طبيعى است يك اسلامى را پيغمبر اسلام ايجاد كرده بعد در طول تاريخ اين اسلام به هر حال دگرگونى‏هايى پيدا كرده، در جاهايى مسخ شده و به همين اعتبار امام روى اسلام ناب محمدى تكيه مى‏كردند و اين اسلام ناب محمدى يك دگرگونى در ايجاد روحى اساسى در مفاهيم اسلامى است كه ايشان بنيانگذارش بودند و اين بنيانگذارى هم به اين معناست كه اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1242
مفاهيم را ايشان زنده كردند در جهان اسلام، با آن پذيرشى كه از ايشان در جهان اسلام بود همان طورى كه قبلا عرض كردم، شما هيچ رهبر انقلاب اسلامى را سراغ نداريد در طول تاريخ كه در دنياى اسلام، در جهان اسلام مثل امام پذيرش داشته باشد و ضمن اين‏كه حركتى از ايشان ايجاد كردند تحقق هم پيدا كرده، الان در فلسطين، در لبنان، در افغانستان در جاى مختلف دنيا تحقق پيدا كرده. بنابراين اين جور بى‏تحقق هم نيست، بنابراين تحولى كه ايشان ايجاد كردند ناب محمدى را، و اين چگونه فهميدن مفاهيم اسلامى را ايشان بنيانگذارى كردند كه جامعه اسلامى يك حركت نويى را شروع كرده كه اسلام ناب محمدى را درست بفهمد و اجرا بكند. بنابراين بنيانگذار اين كيست؟ بنيانگذار اين حضرت امام است و از طرفى اصولا ما نظام‏هاى حكومتى را از انقلاب‏ها جدا مى‏دانيم ديگر، انقلاب ريش نظام‏هاست كه اگر نظام‏ها خودشان را با انقلاب تطبيق دادند مطلوبند، اگر تطبيق ندادند بايد كارى كرد كه تطبيق بدهند. بنابراين انقلاب يك چيزى ريشه‏اى هست كه ما نمى‏توانيم بگوييم كه بنيانگذار، مى‏توانيم بگوييم بنيانگذار نظام جمهورى اسلامى هم ايشان هستند اما اين كفايت نمى‏كند از بنيانگذارى انقلاب اسلامى و چگونه فهميدن اسلام و مفاهيم اسلامى در دنياست.
منشى (محمدى يزدى)- آقاى عميد مخالف.
عميد- بسم الله الرحمن الرحيم. من قبل از اين‏كه دليل مخالفتم را عرض كنم يك نكته‏اى را مى‏خواستم يادآورى بكنم. اگر هيأت رئيسه صلاح مى‏دانند در بعضى از موارد حساس كليدى بحث را باز بگذارند درست است كه فرصت ...
نايب رئيس (هاشمى)- حالا كه باز گذاشته‏ايم.
عميد- بله من عرض مى‏كنم كه در مورد خبرگان قانون اساسى تمامى مشروح مذاكرات كميسيون‏ها هيچ يك كلمه هم از آن باقى نمانده و اين ابهامات زيادى در قانون اساسى فعلى بوجود آورده بنابراين اگر اجازه داده بشود در بعضى از موارد با حفظ سرعت كار.
مطلب من اين است كه مخالفت من در مورد رهبرى جهانى انقلاب اسلامى نيست من همان طور كه عرض كردم من موافق هستم و صد در صد اين را صحيح مى‏دانم و واقعيتى است كه حتى دشمنان انقلاب اسلامى هم مجبور شدند آن را اعتراف بكنند و دشمنان انقلاب هم آن را انكار نكردند موافقى است كه حتى وحشت دشمن هم به خاطر همين است كه اعتراف كرده اين مسأله را باور كرده به عنوان يك واقعيت، منتها من حرف‏هاى موافقين محترم را در مورد بنيانگذار رهبرى جهانى اسلام را شنيدم من احساسم اين است كه آقايان منظورشان همان مفهوم امامت است وقتى ما مى‏گوييم كه رهبرى انقلاب جهانى اسلام دقيقاً منطبق مى‏شود با معناى امامت به اعتقاد ما معناى امامت همين است رهبرى انقلاب اسلام مساوى است با مفهوم امامت، امامت در اعتقاد ما استمرار دارد با توقف و مرحله‏اى نمى‏سازد وقتى ما امامت را يك امر مستمر مى‏دانيم ديگر در يك مقطعى نمى‏توانيم بگوييم بنيانگذار تداوم انقلاب جهانى اسلام هست و به همين دليل چون معناى امامت همين هست، بنيانگذار در مسأل امامت خيلى نمى‏تواند مفهوم صحيح و دقيقى پيدا بكند از اين جهت اگر ما همان ترجمه تفسيرى امامت را بياوريم كه عبارت است از رهبرى انقلاب جهانى اسلام هست كفايت مى‏كند بالاخص كه آن جنب استمرار هم در
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1243
آن نهفته است.
منشى (يزدى)- آقاى آذرى به عنوان موافق مى‏توانند صحبت كنند.
آذرى قمى- من اين جهت را كه آقاى خوئينى‏ها فرمودند كه بنيانگذار انقلاب اسلامى پيغمبر صلى الله عليه و آله و سلم است اين را مى‏خواهم عرض كنم كه درست نيست. براى اين‏كه فرض كنيد راجع به مذهب جعفرى مى‏گوييم حضرت صادق عليه السلام مؤسس مذهب جعفرى است و اين مختلف است، يعنى كيفيت و نحو انقلاب كه پيغمبر بنيانگذارى كرده و امام صادق بنيانگذارى كرده و امام خمينى بنيانگذارى كرده هر كدام در يك جهت است، يعنى آن راجعه به اصل اسلام بوده است و بت پرستى و مبارزه با شركت فرض بفرماييد انقلابى ايجاد كرد. حضرت صادق عليه السلام مذاهب اسلام را آن جورى كه بود و مغلوب شده بود ايشان آن را معرفى كرد و آن يك انقلابى بود در حقيقت كه ايجاد كرد. همچنين امام هم اين مبارزه‏اى كه ايشان كرد، انقلابى كه ايجاد كرد، انقلاب در حتى مفاهيم اسلامى كه توسط امام صادق و امام باقر عليهما السلام اين‏ها عرض كرده بودند، در اين‏ها يك قلب و انقلابى ايجاد كرد كه ما قبل از ايشان همين مفاهيم اجتهاد و اين مسائل مختلفى كه ايشان آمد، تبيين كرد و اين‏ها را عوض كرد. يعنى در حقيقت انقلابى ايجاد كرد اين انقلاب غير از انقلاب پيغمبر است، غير از انقلاب امام صادق است و غير از انقلابى كه شايد مثلا بعضى ديگر در تاريخ ايجاد كرده باشند. مثل سيد جمال اگر بگوييم و امثال اين‏ها ... بنابراين اين اشكالى ندارد كه حتماً مى‏شود گفت بنيانگذار.
نايب رئيس (هاشمى)- الان پيشنهاد اين است كه ما بنيانگذار را هم باز به انقلاب اسلامى جهانى بدهيم، يعنى اين جور مى‏شود.
 «رهبر كبير و بنيانگذار انقلاب اسلامى ايران» بعد «جمهورى اسلامى» را هم اضافه مى‏كنيم.
حالا اول سر اين صحبت كنيم كه ببنيم بنيانگذار رأى مى‏آورد؟ اگر رأى آورد، عبارت نهايى را هم مى‏گوييم فعلا اين عبارت را رأى مى‏گيريم:
 «رهبر كبير و بنيانگذار انقلاب جهانى اسلام و جمهورى اسلامى ايران»
اگر بنيانگذارى فعلا براى انقلاب رأى آورد، آن‏وقت عبارت نهايى را درست مى‏كنيم. آقايانى كه موافقند با اين پيشنهاد رأى بدهند (عد كمى رأى دادند) 12 نفر رأى دادند تصويب نشد.
خوب حالا پس بنيانگذارى مى‏ماند مال جمهورى اسلامى ايران و عبارت اين مى‏شود. «پس از مرجع عاليقدر تقليد و رهبر كبير انقلاب اسلام و بنيانگذار جمهورى اسلامى ايران حضرت آيت الله العظمى تا آخر ...»
آقايانى كه با اين عبارت موافقند رأى بدهند (اكثر رأى دادند) اين رأى آورد.
حالا بقى عبارت را هم مى‏خوانيم كه اصلاح اصل است. تا اين‏جا خوانديم ... «حضرت آيت الله العظمى امام خمينى قدس سره الشريف كه از طرف اكثريت قاطع مردم به مرجعيت و رهبرى پذيرفته شدند تعيين رهبر به عهد خبرگان رهبرى ... (ايشان نوشته‏اند «خبرگان منتخب مردم است» بايد بنويسيم «خبرگان رهبرى است».) ... و خبرگان رهبرى درباره تا آخر عبارت ...» آقايانى كه با اين متن موافقند براى صدر اصل رأى بدهند، (اكثر رأى دادند) تصويب شد.
حالا اگر پيشنهاد ديگرى براى بعد از اين داريد مطرح كنيد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1244
منشى (يزدى)- پيشنهادى از جناب آقاى مشكينى هست كه نوشته‏اند اعلم به احكام كه ...
نايب رئيس (هاشمى)- اين‏ها پيشنهاد جديد است، قابل طرح نيست. بايد پنج تا امضاء داشته باشد پنج تا امضايى‏ها را مطرح كنيد.
موسوى خوئينى‏ها- پيشنهاد كميسيون را يكدفعه گذاشتيد كنار؟
منشى (محمد يزدى)- خير، كميسيون را يك دفعه گذاشتيد كنار؟
نايب رئيس (هاشمى)- ما آن را گفتيم خبرگان منتخب رهبرى.
موسوى خوئينى‏ها- منتخب مردم بايد باشد.
منشى (يزدى)- منتخب مردم اين‏جا هست.
موسوى خوئينى‏ها- بعد دنبالش دارد.
منشى (يزدى)- اين‏جا هم دارد به عهد خبرگان منتخب مردم است.
نايب رئيس (هاشمى)- ما به جاى منتخب مردم گفتيم رهبرى.
حالا اگر مى‏خواهيد همان باقى باشد، در نهايت همان است. عبارت نهايى كه نيامده، در آخر مى‏خوانيم.
محمد مؤمن- خبرگان منتخب مردم است.
نايب رئيس- از شما درست است اولش خبرگان منتخب مردم و بعد خبرگان رهبرى.
منشى (يزدى)- اين پيشنهاد پنج امضاء دارد.
 «هر گاه يكى از فقهاى واجد شرايط مذكور در اصل پنجم و يكصد و نهم اين قانون از طرف اكثريت قاطع مردم ...
نايب رئيس (هاشمى)- اين همان است كه رد شده. پيشنهادى آقاى مشكينى داده‏اند اگر جديد تلقى مى‏شود پنج تا امضاء مى‏خواهد. حالا خودتان بفرماييد ببينيم پيشنهاد جديد است.
رئيس (على مشكينى)- ببينيد آقا اين‏جا يك مطلب گفته شده و ظاهراً سه بار هم اين يك مطلب تكرار شده براى اين‏كه نوشته در صورتى كه يك عد متساوى باشند (مثلا در اين فرض) همه لايق و صلاحيت داشته باشند «اعلم به احكام» هر گاه يكى از آنان را اعلم به احكام و موضوعات فقهى با مسائل سياسى مثلا پيدا كردند، اين معنايش اين است كه اگر در ميان اين‏ها اين ترجيح را كسى داشته باشد كه در فقاهت اعلم باشد يا در سياست اعلم باشد، او را مقدم مى‏دارند، يعنى اين برجستگى در اين دو مورد را سبب تقديم شمرده‏اند اين مطلب را در سه جا ذكر كرده‏اند در دو جا به نحو خاص و در يك جا در تحت عام آن‏كه دو جا به نحو خاص ذكر شده، يكى همين عبارت است هر گاه يكى از آنان را اعلم به احكام و موضوعات فقهى يا مسائل سياسى ديدند او راترجيح مى‏دهند (اين يكى). دومى هم در آخر اصل نهم همين مطلب را ذكر كرده است در صفح 3، سطر 3، در صورتى كه تعدد واجدين شرايط فوق شخصى كه داراى بينش فقهى و سياسى قوى‏تر باشد، مقدم است.
اين هم تقريباً همين معناست كه اين‏جا ذكر شده (اين دو مورد). سوم اين‏كه در همين. عبارت اول كه خوانديم در سطر دوم اينجورى است.
يا واجد برجستگى خاص در يكى از صفات مذكور در اصل يكصد و نهم اين هم مطلب‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1245
عام است واجد برجستگى خاص در يكى از صفات مذكور همان صفات مذكور يكى هم همان اعلميت در فقاهت است يا سياست است اين هم يك كلى است كه همه آن‏ها را شامل مى‏شود كه واجد برجستگى خاصى در يكى از صفات باشد. پس يك مطلب تقريباً در دو اصل سه جا تكرار شده، فلذا ما مى‏خواستيم بگوييم اين تكرار واقع نشود يا حالا به آن سطر اول كه اعلم به احكام و موضوعات است، آن هم حذف بشود آن‏كه بالخصوص ذكر شده هم دراين‏جا و هم در آن‏جا حذف بشود قناعت بشود به همين كبراى كلى كه اقتضاى قانون همين است يا واجد برجستگى خاص، يعنى داراى مقبوليت عامه يكى يا واجد برجستگى خاص در يكى از صفات مذكور باشد كه شامل برجستگى از نظر فقاهت و از نظر سياست هم مى‏شود پس اين عبارت كافى است در اين‏كه آن دو تا عبارت بالخصوص ذكر بشود، والسلام.
نايب رئيس (هاشمى)- آن را پيشنهاد اصلاح لفظى تلقى مى‏كنند حالا آقايان مخالف و موافق صحبت كنند.
محمد مؤمن- بسم الله الرحمن الرحيم. البته عنوان واجد برجستگى خاص يك عنوان عامى است كه همان طور كه فرموديد ممكن است شامل بشود اما نظر كميسيون‏ها ظاهراً در اين قسمت اين بود كه مسأل اعلميت را كاملًا و بالصراحه مورد توجه قرار بدهد خبرگان كه اعلميت به فقه و يا اعلميت به مسائل سياسى و اجتماعى اين را همان طورى كه در روايات هم بالخصوص مورد عنايت قرار گرفته، قانون اساسى هم بالخصوص اين را مورد عنايت قرار بدهد و اگر مى‏شد كه در صفات ديگر هم ما اين‏جا ذكر بكنيم، ممكن بود ذكر كنيم اما بعد از اين‏كه ديديم كه يك عبارتى كه خالى از اغراق و تكرار باشد پيدا نكرديم با كلم واجد برجستگى خاص اين‏جا ... و اين تكرار كه حاج آقا مى‏فرمايند ظاهراً تكرار نباشد با اصل بعد با اصل شرايط براى اين‏كه در مسأله اصل شرايط عنايت كنيد ان شاء الله برسيم. آن‏جا عرض مى‏كنم عنايتى كه ما داشتيم كه آن‏جا در ضمن اصل شرايط اين را بياوريم اشاره به اين بود كه اين غير از مسأل مقبوليت عامه است مقبوليت عامه كه اين‏جا ذكر شده يك جنب استحسانى دارد كه خبرگان خوب است كه در مقام تعيين رهبر آن را توجه بكنند كه كسى كه مقبوليت عامه دارد تا هست نروند سراغ ديگرى با آن‏كه هر دو از جهات ديگر مساوى هستند اما در آن‏جا خواستيم به يك نكت شرعى و فقهى اشاره كرده باشيم كه از نظر روايات صريح و متعددى كه ما داريم اگر دو نفر باشند كه يكى از آن‏ها اعلم باشد همان و فيهم من هو اعلم منه كه در روايات خيلى زياد روى اين تأكيد شده. براى اين‏كه دانسته بشود كه مسأله، مسأل ذكر شرط هست در واقع آن‏جا منتها شرايط على قسمين يك قسم شرط است كه على اطلاق بايد در اشخاص باشد و يكى اين‏كه در زمين خاص كه دو نفر هستند يكى اعلم و ديگرى غير اعلم از نظر شرعى اصلا نمى‏تواند در اين زمينه شخصى كه غير اعلم است ولو در مرجعيت تقليد مسأله‏اى نباشد اما در رهبرى نظام امت اگر كسى اعلم باشد و غير اعلم هم داشته باشيم غير اعلام اصلا حق شرعى ندارد كه متصدى امر بشود. اين‏كه در آن‏جا ذكر كرده‏ايم براى اين‏كه به اين جهت اشاره‏اى بشود و در اين‏جا هم كه آورده‏ايم به خاطر اهميتش است.
نايب رئيس- خيلى خوب پس رأى مى‏گيريم مخالف و موافق اين پيشنهاد حرفى ندارند. پيشنهاد ايشان مشخصاً اين است كه اين دو سه كلمه در سطر اول حذف بشود. «اعلم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1246
به احكام و موضوعات فقهى يا مسائل سياسى و اجتماعى» اين را مى گويد حذف بشود؟
رئيس (مشكينى)- در آخرين اصل هم هست.
نايب رئيس (هاشمى رفسنجانى)- حالا آن‏جا كه نرسيده‏ايم فعلا اين‏جا را بايد بگوييم. توجه بفرماييد، آقايانى كه با حذف اين جمله با پيشنهاد جناب آقاى مشكينى موافقند، رأى بدهند (2 نفر رأى دادند)- قبول نشد. خوب حالا متن نهايى را بخوانيد كه اصل را رأى بگيريم. با اين عبارتى كه از آقاى موسوى داريم.
منشى (يزدى)- اصل به اين صورت مى‏شود كه پس از مرجع عاليقدر تقليد و رهبر كبير انقلاب جهانى اسلام و بنيانگذار جمهورى اسلامى ايران، حضرت آيت الله العظمى امام خمينى قدس سره الشريف كه از طرف اكثريت قاطع مردم به مرجعيت و رهبرى پذيرفته شدند ...
محمد مؤمن- كلم «شناخته» هم در قانون اساسى قبلى بود.
نايب رئيس (هاشمى رفسنجانى)- خوب شناخته و پذيرفته شدند.
منشى (يزدى)- بسيار خوب ... شناخته و پذيرفته شدند، تعيين رهبر به عهد خبرگان منتخب مردم است. خبرگان رهبرى دربار همه فقهاى واجد شرايط مذكور در اصل پنجم و يكصد و نهم بررسى و مشورت مى‏كنند. هر گاه يكى از آنان را اعلم به احكام و موضوعات فقهى يا مسائل سياسى و اجتماعى يا داراى مقبوليت عام يا واجد برجستگى خاص در يكى از صفات مذكور در اصل يكصد و نهم تشخيص دهند، او را به رهبرى انتخاب مى‏كنند و در غير اين صورت يكى از آنان را به عنوان رهبر انتخاب و معرفى مى‏نمايند. رهبر منتخب خبرگان ولايت امر و همه مسوؤليت‏هاى ناشى از آن را بر عهده خواهد داشت، هر گاه رهبر، مرجع تقليد عام نباشد، با رأى خبرگان به مدت ده سال به رهبرى ...
طاهرى خرم آبادى- دو قسمت كنيد، ممكن است بعضى‏ها به ذيل آن رأى ندهند.
نايب رئيس (هاشمى رفسنجانى)- نه ديگر ما مجموعه را رأى مى‏گيريم، اگر نياورد ...
منشى (يزدى)- خلاصه اگر پيشنهاد حذف هست ...
نايب رئيس (هاشمى رفسنجانى)- حذف بود رأى نياورد.
منشى (يزدى)- اين قسمت آخر بحث شد، درست است.
نايب رئيس (هاشمى رفسنجانى)- خيلى خوب اگر نياورد آن وقت ما، بر مى‏گرديم دوباره رأى مى‏گيريم ...
آذرى قمى- آقاى مشكينى! آن نامه را الان بايد بخوانيد.
نايب رئيس- بگذاريد رأى بگيريم بعد بخوانيم.
رئيس (مشكينى)- مربوط به همين است، آقاى يزدى شما نامه را بخوانيد.
منشى (يزدى)- بخوانيد من نديده‏ام اصلا نامه را. نام خدمت شماست بخوانيد ديگر.
رئيس (مشكينى)- من اين نامه را از حق رياست استفاده كنم و بخوانم. آقايان جامع مدرسين نامه‏اى خدمت رفقا نوشته‏اند براى اعضاى محترم شوراى بازنگرى. اين يك مقدارش را خدمت آقايان مى‏خوانم.
 «بعد از سلام و تحيت، اكنون كه بررسى مسائل رهبرى در آن شوراى محترم مطرح است، انتظار مى‏رود بر اساس موازين فقه اسلامى و به پيروى از رهنمودهاى حضرت امام‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1247
قدس سره الشريف، خصوصا در نامه‏اى كه به حضرت آيت الله خامنه‏اى مرقوم داشته و تصريح به ولايت مطلقه فقيه كرده‏اند، آن شوراى محترم در باب اختيارات مقام رهبرى ولايت مطلقه فقيه را مدنظر داشته و اين نقيصه را از قانون اساسى بزدايند. همچنين اميد است كه اعضاى محترم شورا مسأل ولايت فقيه را كه منصبى است الهى و ادامه ولايت ائم معصومين عليهم السلام است، محدود به زمان نكنند كه بدون ترديد محدوديت، موجب تضعيف مقام ولايت فقيه خواهد بود. والسلام عليكم و رحمة الله. جامع مدرسين حوز علميه، امضاى آقاى فاضل.
نايب رئيس (هاشمى رفسنجانى)- خيلى خوب، ما حالا اين متن را داريم كه بايد رأى بگيريم. اگر اين متن رأى نياورد، بدون آن ذيل رأى مى‏گيريم كه بعضى از آقايان مى‏گويند.
جنتى- شما اگر از اول رأى بگيريد، اين رأى مى‏آورد مسلم، بعد آن خود به خود قابل بحث است.
نايب رئيس (هاشمى رفسنجانى)- صبر كنيد براى آن قسمت پيشنهاد حذف شده و رأى نياورده، دو تا پيشنهاد داشت يكى از من بود كه من گفتم آن قسمت مرجعيتش را حذف بكنيد، يك پيشنهاد هم از آقاى آذرى بود كه اصلا زمان «توقيت» را حذف بكنيد، هيچ كدامش رأى نياورد. ديگر حالا ما بحث جديدى نمى‏توانيم بكنيم، فقط اين است كه اگر اين اصل كلى‏اش رأى نياورد ما بدون ذيل رأى مى‏گيريم، آن وقت رأى مى‏آورد.
جنتى- شما مى‏فرماييد كه رأى نياورده، چه طور دوباره بحث مى‏كنيد؟
نايب رئيس (هاشمى رفسنجانى)- خوب بحث نمى‏كنيم.
جنتى- نه شما مى‏فرماييد اگر رأى نياورد آن وقت بدون ذيل بحث مى‏كنيم.
نايب رئيس (هاشمى رفسنجانى)- بحث نمى كنيم رأى مى‏گيريم. يعنى يك عده معلوم مى‏شود بدون ذيل رأى مى‏دهند، آن وقت روى آن رأى مى‏گيريم.
رئيس (مشكينى)- پس يك رأى بگيريد آقا، مجموع اگر رأى نياورد، بدون ذيل ...
نايب رئيس (هاشمى رفسنجانى)- ما همين كار را مى‏خواهيم بكنيم، داريم عين همين كار را رفتار مى‏كنيم.
موسوى خوئينى‏ها- با مشكل مواجه مى‏شويم، ممكن است كه يك عده هم بدون ذيل رأى ندهند.
نايب رئيس (هاشمى رفسنجانى)- بله ممكن هم هست.
رئيس (مشكينى)- خوب رأى ندهند.
نايب رئيس (هاشمى رفسنجانى)- خوب آن‏وقت رأى نياورده است، بايد پيشنهاد جديد اين قدر بدهيم تا رأى بياورد.
آذرى قمى و امامى كاشانى- اول بدون ذيل رأى بگيريد.
نايب رئيس (هاشمى رفسنجانى)- آخر آن برخلاف رويه است، چون آن بدون ذيل را ما رأى گرفتيم رأى نياورده.
منشى (يزدى)- نه آن بحث روى قسمت ذيل بوده است كه اثبات و نفى‏اش رأى نياورده.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1248
نايب رئيس (هاشمى رفسنجانى)- خوب حالا اين چه فرقى مى‏كند، آقايانى كه نمى‏خواهد به ذيل رأى بدهند ... من مى‏گويم واقعا تعجب است، عواملى دارد مى‏شود آن‏هايى كه نمى‏خواهند به ذيل رأى بدهند، خوب رأى ندهند به اين، بعدا هم آن‏هايى كه نمى‏خواهند بدون ذيل رأى بدهند، بدون ذيل رأى ندهند، آن وقت تا ببينيم بايد چه كار بكنيم.
جنتى- عواملى كه مكرر اين‏جا عمل شده است.
سيد هادى خامنه اى- آقاى هاشمى من تذكر آيين‏نامه‏اى دارم.
نايب رئيس (هاشمى رفسنجانى)- بفرماييد.
سيد هادى خامنه اى- چون شيوه در رأى‏گيرى اگر اين‏جورى باشد كه در يك جايى يك قطعه‏اى از يك مجموعه را ...
نايب رئيس (هاشمى رفسنجانى)- ما حالا كه مى‏خواهيم كلش را رأى بگيريم.
سيد هادى خامنه‏اى- حالا من يك جمله عرض بكنم كه يك چيزى گفته شده باشد اقلًا قطعه‏اى را اگر عده‏اى پيشنهاد حذف بدهند و اين رأى نياورد، بعد شيو ديگرى براى حذف آن از اين طريق باشد كه آن قطعه را از آن مجموعه جدا كنند، بگويند ما به همه‏اش رأى مى‏دهيم الا اين، اين خلاف آيين‏نامه است. در آئين نامه يك همچو چيزى پيش بينى نشده است.
نايب رئيس (هاشمى رفسنجانى)- ما كه حالا اين كار را نمى‏كنيم، اين اخطار شما وارد نيست.
امامى كاشانى- من يك جمله‏اى عرض كنم.
نايب رئيس (هاشمى رفسنجانى)- هيچ نفرماييد ديگر، ما الان داريم رأى مى‏گيريم.
امامى كاشانى- من مى‏خواهم روى آن رأى گيرى قبلى ترديد ايجاد كنم. يك مطلبى دارم كه ترديد ايجاد مى‏كند.
نايب رئيس (هاشمى رفسنجانى)- نه ديگر ترديد درست نكنيد، آقاى يزدى ذيل اصل را هم بخوانيد.
منشى (يزدى)- هر گاه رهبر، مرجع تقليد عام نباشد، با رأى خبرگان به مدت ده سال به رهبرى انتخاب مى‏گردد.
نايب رئيس (هاشمى رفسنجانى)- خيلى خوب، آقايانى كه با اين عبارت قرائت شده موافق هستند، رأى بدهند. (12 نفر رأى دادند) دوازده نفرند. اين رأى نياورد. حالا بدون ذيل رأى مى‏گيريم، يعنى كل ذيل را نداشته باشد. عبارت ذيل را بخوانيد.
منشى (يزدى)- آن ذيلى كه در حقيقت مورد رأى نيست: «هرگاه رهبر مرجع تقليد عام نباشد، با رأى خبرگان به مدت ده سال به رهبرى انتخاب مى‏گردد» اين را از اين اصل برداريم.
نايب رئيس (هاشمى رفسنجانى)- بقيه‏اش را رأى بگيريم. آقايانى كه با متن منهاى اين ذيل موافق هستند، رأى بدهند. (13 نفر رأى دادند) اين هم رأى نياورد.
عميد زنجانى- صرف نظر از قسمت ذيل به معناى نفى ذيل نيست!
نايب رئيس (هاشمى رفسنجانى)- چرا به معناى نفى ذيل است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1249
عميد زنجانى- مى شود اين ده سال را تبديل به هشت سال كنيم، دوازده سال كنيم شايد رأى بياورد.
نايب رئيس (هاشمى رفسنجانى)- اين پيشنهاد جديد است مى‏توانيد بدهيد.
منشى (يزدى)- نه اصولا بحث در توقيت و عدم توقيت است.
امينى- من يك پيشنهاد دارم كه اين ذيل الان گفته شده كه حتما ده ساله باشد، پيشنهاد بشود كه خبرگان مى‏توانند به مدت ده سال به يا طور دائم انتخاب كنند.
نايب رئيس (هاشمى رفسنجانى)- خيلى خوب اين يك پيشنهاد جديد است.
آذرى قمى- ى عنى چه؟
نايب رئيس (هاشمى رفسنجانى)- ى عنى خبرگان مى‏توانند، ده سال يا دائم.
مؤمن- «با رأى خبرگان» را بكنيد «خبرگان مى‏توانند».
نايب رئيس (هاشمى رفسنجانى)- آن وقت هر گاه مرجع هم نباشد در آن هست؟
منشى (يزدى)- بله بحث در صورتى است كه مرجع نباشد.
نايب رئيس (هاشمى رفسنجانى)- مطلق باشد. ديگر هر گاه مرجع نباشد.
منشى (يزدى)- نظر شما را هم رعايت مى‏كند، يعنى حتى در مرجع عام هم مى‏توانند موقت انتخاب بكنند.
نايب رئيس (هاشمى رفسنجانى)- خيلى خوب اين پيشنهاد، مخالف و موافق صحبت كنند تا ببينيم.
منشى (يزدى)- ما مخالف هستيم.
نايب رئيس (هاشمى رفسنجانى)- ما موافقيم.
منشى (يزدى)- پيشنهاد جناب آقاى امينى اين است كه خبرگان مى‏توانند هم به شكل دائم و هم به شكل موقت تعيين كنند و اطلاق اين جمله شامل مى‏شود حتى صورت مرجع تقليد عام را معنايش اين است طبق توضيحى كه مخبر محترم كميسيون دادند كه يك كسى هست مرجع تقليد عام است، بخصوص روى كلم عام توضيح مفصلى داده شد، يعنى مسلمان‏هاى كشور از او تقليد مى‏كنند و او را واجد شرايط رهبرى هم مى‏دانند. يعنى مديريت دارد، مديريت دارد، همه اين شرايط را دارد. هم شرايط مرجع تقليد را دارد، هم شرايط رهبرى را دارد و بالفعل هم مرجع تقليد هست. بعد چنين كسانى را خبرگان مى‏بينند كه او شاستگى دارد براى رهبرى و مرجع هم هست بالفعل، در عين حال مى‏گويند ما مثلا براى ده سال شما را انتخاب مى‏كنيم، براى پنج سال شما را انتخاب مى‏كنيم. اين با مبانى اصلى مسأل ولايت فقيه اصلا قابل تطبيق نيست. چرا؟ براى اين‏كه انتخاب خبرگان به معنى تطبيق در مصداق هست نه به معنى دادن حكم ولايت، شرعاً. كسى كه فقيه جامع الشرايط است، مرجع تقليد عامه مسلمين هست، از طرف خداوند عالم، از طرف ائمه معصومين صلوات الله عليهم اجمعين، با ادله‏اى كه در باب ولايت مطلقه بحث شده است، او ولايت دارد، منتها آقايان تطبيق مصداق مى‏كنند كه در بين ساير مصاديق، او را مشخص مى‏كنند كه اين داراى اولويت لازم هست و توقيت به هيچ وجه نمى‏تواند، يعنى هيچ دليلى نمى‏تواند بگويد كه خبرگان مى‏توانند موقتاً او را انتخاب بكنند. بله در آن‏جايى كه مرجع تقليد عامه نباشد، اگر فقيهى بود كه مرجع‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1250
تقليد عام نبود و داراى شريط مديريت و مديريت بود، آن جا شما بگوييد احياناً به دليل مسائلى كه بحث شد دربار همين جمل اخير، بتوانند موقت بكنند، خوب تا حدى قابل تصور يا قابل قبول است باشد، اما اطلاقش به صورتى كه شامل مرجع تقليد عام هم بشود، قطعاً اين اصلًا خلاف مبانى مسلم بحث ولايت فقيه است. از اين جهت من مخالف هستم با اين پيشنهاد.
نايب رئيس- آقاى امامى كاشانى موافق.
امامى كاشانى- عرض كنم كه بعضى دوستان ديگر هم دو روز قبل اشكال فقهى داشتند، من خواهش مى‏كنم عنايت بفرماييد، اين به نظرم اشكال فقهى ندارد، چرا؟ براى اين‏كه در تمام كتب فقهى شما در ولايت فقيه بگرديد، شرط اعلميت را يك شرط محكمى نخواهيد ديد، يعنى كل كتاب‏هايى كه در باب ولايت فقيه هست. چند تا روايت جناب‏عالى آوريد. حالا من عرض مى‏كنم. اين كتاب‏هايى را كه راجع به ولايت فقيه دارد، كلًا روى مجتهد دارد، مجتهد جامع الشرايط و اما اگر اعلم او باشد، مرحوم آقاى نائينى بحث دارد، مرحوم آشيخ محمد حسين اصفهانى دارد، ديگران هم دارند. اين‏ها حتى اگر يكى اعلم باشد، مى‏گويند براى اين‏كه اختلال نظام لازم نيايد، حكم مقدم نافذ است. مثلًا اگر اين آقايى كه فقيه است، آمد رئيس قو قضاييه را نصب كرد، ديگرى بعد از او نمى‏تواند بيايد رئيس قو قضاييه نصب كند، چرا براى اين‏كه اختلال نظام لازم مى‏آيد. آقايان، روى مسأل اختلال نظام صحبت مى‏كنند، مرحوم شيخ روى همين صحبت مى‏كنند و مى‏گويند به خاطر اختلال نظام است، رفع اختلال نظام را به اين صورت مى‏كنند كه فقيه سابق نظرش نافذ است، اين، اين جور رفع مى‏كند.
بعضى‏ها اختلال نظام را اين جورى رفعش مى‏كنند از جمله حضرت امام قدس سره الشريف ايشان مى‏آيند با بيعت حلش مى‏كنند. شاهد اين كه مبناى حضرت امام اين است، نامه‏اى كه به حضرت آقاى مشكينى مرقوم فرمودند اين است كه مى‏فرمايند خبرگان ملت، اين روى همان مسأل بيعت است، چون خبرگان منتخب مردم است. پس بنابراين وقتى كه ما مرجعيت را و اعلميت را به عنوان ... البته من اين را هم عرض كنم، ولو از ده دقيقه هم مى‏گذرد دربار ائمه عليهم الصلوة و السلام، اين را ما قبول داريم، ولايت ائمه سلام الله عليهم، ولايتى است قطعى گرچه در آن جا هم مى‏گويند كه پيغمبر اكرم (ص): «إِنَّ الَّذِينَ يُبَايِعُونَكَ إِنَّمَا يُبَايِعُونَ اللَّهَ» «تَحْتَ الشَّجَرَةِ» مى‏گويند آن جا بيعت بر نبوت نبود، بيعت بر ولايت بود، براى اين كه مى‏خواست كار خودش را محكم تر بكند. اما در عصر غيبت كبرى ما مى‏توانيم فرق بگذاريم، بگوييم آن جا بيعت محكم مى‏كرد ولايت را ولى در عصر غيبت كبرى با تعدد فقيه، سراغ سابق و لاحق نرويم، سراغ بيعت و عدم بيعت برويم. اما سراغ بيعت و عدم بيعت رفتند، بعضى‏ها سراغ سابق و لاحق رفتند، ما مبنايمان را اين جا درست كنيم كه از نظر فقهى ببينيم واقعاً مبنا چيست؟ اولًا براى مجتهد مانند عصر ائمه عليهم السلام، اين‏جا من خواهش مى‏كنم اگر هر چه هم وقت صرف مى‏كنيم، اين مبنا را از نظر متون فقهى تمامش كنيم. يك مطلب اين است كه آيا براى پيامبر و امام صلوات الله عليه و سلامه عليهم اجمعين بيعت، محقق ولايت است يا نه مظهر ولايت است؟ اين را اثباتش كنيم كه محقق ولايت نيست و مظهر است. در عصر غيبت كبرى ببينيم در تعدد فقها
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1251
اگر ما گفتيم، فقيه همان طور كه جناب آقاى يزدى مى‏فرمايند، فقيه خودش ولايت دارد و ما چيزى به او نداديم و تطبيق كرديم بر اين مصداق، بله ولايت را دارد ولى ولايت كه نافذ باشد، سرپرستى بالقوه دارد، نه سرپرستى نافذ، ما ادعايمان اين است كه با بيعت انجام مى‏گيرد. اگر شما غير بيعت را بياوريد، راهى از آن نداريد كه بياييد بگوييد، سابق و لاحق و اما اين‏كه مى‏گويند اعلميت شرط است براى ولايت كه اگر اين اعلميت نباشد، ولايت نيست، اين حرفى كه مى‏زنند اثبات بكنند از نظر فقهى ولى نه از نظر اين كه همين جور دو تا روايت بخوانيم بگوييم كه اعلم باشد، كسى افقه باشد، نه واقعاً ببينيم فقها با اين روايات چه جور معامله كردند، چه جور بحث كردند؟ يك بحث فقهى ولو معطل بشويم بكنيم، بعد بياييم اين مطلب را تمامش بكنيم.
منشى (يزدى)- پيشنهاد مشخص باشد، پيشنهاد آقاى امينى اين است كه خبرگان به طور موقت بتوانند معين بكنند. مطلقاً چه در مرجع تقليد، چه در غير توضيح داده شد، من در مخالفت صحبت كردم، ايشان در موافقت صحبت كردند، يك مخالف ديگر هم مى‏توانند صحبت كنند، آقاى آذرى بفرماييد.
آذرى قمى- بسم الله الرحمن الرحيم. آش را نمى‏خورند ولى دهن سوزه را دارد. بالاخره وقى اين كار را در اختيار آن‏ها گذاشتيد و آمدند انجام دادند، ما از اين جهت به اصطلاح فرار كرديم، حالا بعد در اختيار آن‏ها بگذاريم كه اين كار را انجام بدهند.
و اما صحبتى كه جناب آقاى امامى فرمودند، من خيلى تعجب مى‏كنم كه ايشان بحث ولايت فقيه را كجاها بررسى كردند كه اين مطالب را ... اصلًا ولايت فقيه، معنايش حكومت فقيه است، آن وقت رد حكومت فقيه مى‏شود چند نفر باشند به طور مساوى همشان حق حاكميت داشته باشند؟ در آن جا در مسأل روايت عيسى بن قاسم و روايات ديگرى زياد مفصل هست كه در روايت عيسى بن قاسم دارد كه اگر يك كسى يك صاحب گوسفند و رمه‏اى چوپانى داشته باشد، بعد به يك چوپان اعلمى برخورد بكند، اعلم بغنمه مى‏گويد كه او را بيرونش مى‏كند و اين را مى‏آورد سر كار و روى اين زمينه اعلم هم هست كه هم جهت به اصطلاح كبريات و تئورى‏ها و احكام فقهى را مى‏گيرد و هم جنب مديريت، مجموعاً از اين كلمه اعلميت در مى‏آيد.
بنابراين اين خبرگان حق ندارند كه به غير اعلم را اصلًا رأى بدهند و انتخاب بكنند. آن‏ها كسانى را مى‏توانند انتخاب بكنند و رأى بدهند كه صلاحيت و شايستگى از نظر شرع را داشته باشند و شرع وقتى اعلم را مقدم داشت، ديگر آن‏ها حق ندارند بيايند غير اعلم را ترجيح بدهند. بله در بعضى از موارد ممكن است كه مساوى باشند، صلاحيت‏هايشان يكسان باشد، چاره‏اى نداريم بياييم مسأله مثلًا تصدى را بگوييم مرجع است، بيعت را بگوييم مرجع است والا نباشد كه اين‏ها يكيشان، امتيازى بر ديگرى دارد بلا اشكال از روايت استفاده مى‏شود، حكم عقل اين هست، ولايت فقيه يعنى حكومت فقيه، اگر اين جور است كه ايشان مى‏گويند، لازمه‏اش اين است كه همان تزى كه الان بعضى‏ها دارند در مخالفت با حكومت اسلامى دارند، لا ولايت لفقيه على فقيه را مطرح مى‏كنند و مجوزى براى مخالفت‏ها با احكام ولى فقيه و ولى مسلمين دارند مى‏كنند، اين حرف درست در مى‏آيد.
نايب رئيس (هاشمى رفسنجانى)- من به عنوان موافق صحبت مى‏كنم، ببينيد، اشكال‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1252
جناب آقاى آذرى به آقاى امامى اصلًا وارد نيست، ايشان يك جهات ديگرى هم در در اظهاراتشان بود، نقطه‏اى هم كه نبود من الان روى آن تكيه مى‏كنم، آقايان الان مخالفتشان در اين است كه مى‏گويند اگر مرجع بود، در آن قسمتش كه اختلاف ندارند، صحبت سر مرجعش است مى‏گويند اگر مرجع آن جا بود، توقيت حق نداشته باشيم ...
آذرى قمى- من غير مرجع مى‏گويم، مطلقاً مى‏گويم.
نايب رئيس (هاشمى رفسنجانى)- حرفى نداريم، خيلى خوب حالا بحثى نداريم. آقاى امامى روى اين تكيه داشتند و حق هم اين است، ما بيعت را شرط مى‏دانيم، اين بيعت هم از طريق خبرگان دارد تحقق پيدا مى‏كند، ما اين بيعت را ده ساله مى‏كنيم. كى گفته كه ما نمى‏توانيم بيعت ده ساله بكنيم؟ اين معنايش نفى بعد از ده سال نيست، بعد از ده سال اگر صلاحيت او باقى بود، باز هم اين بيعت را ادامه مى‏دهيم و اين‏كه در بين عد زيادى كه صالحند اين‏كه يك نفر مى‏تواند ولى امر بشود و حكمش نافذ بر ديگران باشد، دليلش اين بيعت است، چيز ديگرى كه ندارد، مرجع اين آن بيعت است. والا ما مثلًا صد نفر مجتهد داريم از بين اين صد نفر آمديم يكى را انتخاب كرديم، اين بيعت ده ساله را فعلًا قيد مى‏كنيم، بعد از ده سال هم دو مرتبه آن را تجديد مى‏كنيم. ما معنى براى اين از كجا داريم كى گفته كه ولى امر تا آخر عمرش ولى امر باشد، در بين صد نفر كه مى‏توانند همه‏شان ولى امر باشند؟ الان آن عامل نهايى و آن مرجع نهايى كه اين مجتهد را به ولايت رسانده، بيعت است و اين بيعت چه اشكال دارد كه موقت باشد؟ مانعش را اگر آقايان دارند بگويند.
عميد زنجانى- تقليد عام به معناى بيعت است ديگر.
نايب رئيس (هاشمى رفسنجانى)- تقليد عام براى رهبرى نبوده، آن باشد كه اصلًا ديگر بيعت ما را نمى‏خواهد.
عميد زنجانى- مرجع عام باشد احتياج به بيعت ندارد.
نايب رئيس- آقاى امينى پيشنهاد را مطرح كردند ولى توضيح ندادند حالا مى‏توانند دفاع كنند.
مهدى كروبى- آقاى هاشمى! البته اين كار بايد بشود، ولى طريقى كه انتخاب شده چرا نقض شود؟ پيشنهاد آقاى امينى را پنج نفر امضاء كنند، رأى بگيرند، بعد صحبت بشود.
نايب رئيس (هاشمى رفسنجانى)- نه در پيشنهادهاى جديد بعد از رأى نياوردن ديگر اين نيست، آن مال پيشنهادهاى جديد در شرايط قبلى بود.
امينى- بسم الله الرحمن الرحيم. متأسفانه ما اين مسائلى را كه در اين‏جا مطرح مى‏كنيم در اين اصل، اين‏ها نياز دارد به يك سلسله مباحث فقهى و بررسى احاديث و مدارك و مآخذ و ما در اين جا اين كار را نمى‏كنيم، هر كسى يك چيزى بر طبق سليق خودش مى‏گويد. در اين جهت كه ولايت فقيه، يك حقيقتى است در فقه اسلامى ما، فقه تشيع، مسأله‏اى نيست، اما اين مسأله است كه آيا اين مجتهدين و فقهايى كه واجد همين شرايطى كه در روايات هست اين‏ها بالفعل همه شان، الان ولايت دارند؟ يعنى اگر ما صد نفر داشته باشيم كه واجد شرايط باشند الان صد تا رهبر و ولى فقيه داريم بالفعل و هر كدامشان هر گوشه‏اى براى خودشان بر طبق‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1253
ميل خودشان حكومت مى‏كنند و احكامشان هم نافذ است؟ ظاهراً اين اگر باشد در اسلام يعنى يك حرج و مرجى، اين‏كه نمى‏تواند به اين صورت باشد و احتمالات ديگرى هم كه اين جا هست كه گفتن آن‏ها باز وقت مى‏گيرد پس اين احتمال نيست به نظر من، چيزى كه هست اين است كه اين فقهايى كه واجد اين شرايط هستند، اين‏ها مى‏توانند تصدى اين مقام را به عهده بگيرند. حالا اگر تصدى به هر صورتى شد، اگر خبرگان انتخاب كردند و به اصلاح بيعت شد، كما اين‏كه در سابقاً هم اين‏جورى بوده، خوب به اين وسيله فعليت پيدا مى‏كند يك كدام و ديگران حق ندارند. يعنى ديگرى نمى‏تواند انتخاب كند و لذا روايات هم دارد كه وقتى كه مردم بيعت كردند با يك نفر اگر با نفر دوم بيعت كردند، حتى دارد كه: فاقتلوه، آن دومى را به قتل برساند. به هر حال اگر به وسيل بيعت يا به وسيل تصدى مقام، حالا من بيعت هم قطعاً نمى‏گويم، تصدى مقام، يك كسى متصدى شد، ديگرى نمى‏تواند رد اين قسمت دخالت كند، فعليت مشروط به تصدى يا انتخاب است (بيعت با مردم) بنابراين ما اگر گفتيم در فقيه آن شرايط است نه معنايش اين است كه همه اين‏ها هستند حتماً بيعت را مى‏خواهيم، روى اين حساب اگر بيعت شد، بيعت مخالف است. يك وقتى براى هميشه بيعت مى‏كنند، يك وقت بيعت مى‏كنند براى ده سال، بيست سال، و پنجاه سال و هر چه ... خبرگان مى‏توانند اين كار را بكنند اما قياس اين به معصوم واقعاً قياس درستى نيست. اين‏كه كسى بگويد چون معصومين هيچ وقتى محدود نبوده و ذاتى بوده، اين را فقيه قياس بكنيم و بگوييم فقيه هم اين جورى است، اين را به چه دليل مى‏گوييم؟ معصوم ولى، آن يك لياقت ذاتى است در غير آن هم نمى‏تواند باشد احتياجى به هيچ چيزى هم ندارد. بلى، آن هم در تصدى اين مقام كه بتواند كار بكند احتياج دارد كه مردم كمكش بكند و بيعت بكنند. قياس كردن اين يك مقدار درست نيست.
البته اين مطلبى را هم كه جناب آقاى يزدى فرمودند كه ما مرجع را از اين قسمت جدا بكنيم اگر مردم يك مرجع را انتخاب كردند، چه فرقى مى‏كند؟ مرجع و غير مرجع در اين جهت فرقى نمى‏كند. اگر قرار شد كه بيعت باشد و لياقت ذاتى، بيعت حالا در مرجع و در غير مرجع هم اين جورى است.
اما اين كه فرمودند آخر ما بياييم يك مرجع را اين جور محدودش بكنيم، خوب خبرگان هم عاقلند خودشان مى‏دانند اگر يك مرجعى است و خيلى خوب امتحانش را پس داده و از هر جهتى هست اين‏ها داعى ندارند كه بيايند به طور موقت انتخابش بكنند، يا غير مرجع هم، غير مرجع هم اگر فردى بود كه لايق بوده و اميد داشتند و مى‏دانستند كه اين فرد از هر جهت لايق است و داعى ندارند كه موقتش بكنند.
اما ما چرا اين موقت بودن را از خبرگان بگيريم البته من اين را اعتراف مى‏كنم كه اين موضوع يك امر غير مأنوسى است ما تا حالا آنچه شنيده بوديم البته فكر مى‏كرديم كه هر كسى رهبر شد، اين ديگر براى هميشه بايد باشد، اين غير مأنوس است. ولى من خيال مى‏كنم اين غير مأنوس، مأنوس مى‏شود. همين طورى كه ما تا حالا فكر مى‏كرديم كه بايد حتماً رهبر مرجع باشد و حضرت امام اين توصيه را فرمودند و جا افتاد اين هم به نظر من جا مى‏افتد، ما اين حق را نگيريم.
مطلبى را يكى از يكى از آقايان فرمودند و آن اين‏كه در مرجع عام ديگرى بيعت نمى‏خواهيم، يعنى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1254
چه؟ مرجع عام يعنى مرجع مسأله، مردم مى‏خواهند مسائلشان را از او بگيرند. اگر مردم يك مرجعى را انتخاب كردند، اين معنايش بيعت براى رهبرى كه نيست، اين‏ها با هم فرق مى‏كند.
محمد يزدى- فرض اين است كه در مرجع عام بيعت شده از ناحيه مردم است، نه از ناحى خبرگان.
آقاى مؤمن توضيح مى‏دهند؟
نايب رئيس- بلى توضيح مى‏دهند ولى در حد كميسيون.
محمد مؤمن- در حد حرف‏هايى كه زده شده.
نائب رئيس- ى عنى آن قسمتى كه كميسيون قبول دارد. هر چه مى‏خواهيد بگوييد ولى بايد دفاع از كميسيون بكنيد، بفرماييد.
محمد دانش زاده (مؤمن) (مخبر كميسيون)- كميسيون به طور كلى با اين حرف مخالف است، استناد شد در اثبات اين مطلب به اين‏كه در ولايت فقيه اعلميت شرط نيست، من چه كنم استناد كردند براى اين‏كه همين فرمايشى را كه آقايان فرمودند، تثبيت كنند اين معنا خلاف نظر قطعى كميسيون است كما اين‏كه عرض كرديم در ذيل آن اصل هم تصريح شده و دليلش هم همين است كه حاج آقا آذرى فرمودند و به نظر من مى‏آيد كه براى حاج آقا امامى، يك مقدار مسأله اشتباه شده بين اين‏كه ولايت ما براى فقيه باشد يا ولايت به معناى رهبرى است باشد آنچه كه مرحوم شيخ رضوان الله عليه در مكاسب دارد و به دنبال او علما متعرض شده‏اند ولايت ماست و به فرمايش حضرت امام رضوان الله عليه كه وقتى در مقام بيان ولايت فقيه كه الان دنبالش هستيم، بوده‏اند ايشان فرموده‏اند راهش اين‏هايى نيست كه اين‏ها رفته‏اند و راست است براى اين‏كه آن‏ها فقط براى اين‏كه نصب قيم بر قصر و غيب بكند و موقوفه بدون متولى را بخواهند متولى بشوند، اين مسائل را بحث كرده‏اند و ما هم ...
محمد امامى كاشانى- من بايد اين‏ها را جواب بدهم.
منشى (محمد يزدى)- آقاى امامى! اين جا كه بحث مدرسه‏اى نيست خواهش مى‏كنم اجازه بدهيد ايشان صحبتشان را بكنند.
محمد دانش زاده (مؤمن) (مخبر كميسيون)- عرض كنم در آن مسأله شايد از نظر موازين فقهى بخواهد صحبت بشود، بنده هم مثلًا موافق باشم، درست است. ادله‏اى كه حقى در باب قاضى ممكن است بگوييم كه فرمودند منهاى نصب در حكومت اسلامى. در باب قاضى، در باب متصدى امور صغار و امثال ذلك، اعلميت شرط نيست ولى به تعبير آقايان امامت است و رهبرى جامعه اسلامى و به بعضى تعبيرات ولايت عظمى اين ولايت، روايات صريح است در آن و اين را متأسفانه معمولًا فقها معترض نشده‏اند، آن‏ها كه فقها معترض شده‏اند، آن مواردى است كه اطلاقات ادله هم هست، راست هم مى‏گويند.
اما در اين جا من در موقعى كه نظر كميسيون را در شور اول تبيين مى‏كردم، عرض كردم ممكن است ما در مرجعيت تقليد بگوييم دليلى بر اين‏كه مرجعيت تقليد بايد اعلم باشد، نداريم. جز همان مسأل بناى عقلاء وليكن در مسأل امامت است و رهبرى جامعه اسلامى از طريق شيعه و سنى، يك روايتى است كه مستفيض است، هم از طريق ما و هم از طريق سنى‏ها و همان روايت كه هر امتى كه امرش را به كسى واگذار كند «وفيهم من هو اعلم منه لايزال‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1255
يذهب امرهم فى سفال» اين تعبيرى است كه شايد عبارت لفظى‏اش هم نزديك متواتر باشد. در روايات خودمان هم، هم صحيحه عبدالكريم ابن عتبه هاشمى داريم كه حاج آقا اشاره نفرمودند، در ذيلش عبارتى قريب به اين حضرت صادق (ع) از حضرت رسول صلى الله عليه و آله نقل مى‏كند و هم صحيحه عيسى ابن قاسم كه ايشان توضيح فرمودند. در مسأله ولايت به معناى امامت است اين حرف‏ها نبايد گفته بشود.
توسلى- امام گفته‏اند «مجتهد عادل»
محمد دانش زاده (مؤمن)- بله اما بايد شرايط ديگر را هم داشته باشد. نه مجتهد عادل غير مدبر ...
ى كى از اعضاء- در روايات اين‏جور است.
محمد مؤمن- در روايات معصومين نيست.
من يك جمله‏اى را خدمت آقايان عرض بكنم و آن اين است كه الان يك مسأله‏اى است كه بنده مدعى هستم و اثبات هم مى‏كنم كه همين طور است كه مى‏گويم و روايات هم اختصاص به ائمه سلام الله عليهم قطعاً ندارد. هميشه پيغمبر فرموده قضيه همين طور است نه در زمان حضرت صادق (ع) من هو اعلم منه صحيحه عبدالكريم ابن عتبه، آقاى عزيز من! اين است و اين را توجه داشته باشيد كه اگر حكم الله اين باشد، شما الان بخواهيد يك دستى مقابل اين بالا بكنيد، بى مسؤوليت نيستيد. اين مطلب راجع به اين.
اعلميتى كه ما مى‏گوييم بنده از قديم هم اين را در خبرگان گفته‏ام و به حسب ادله مسلم است همان طورى كه حاج آقا فرمودند «من هو اعلم بغنمه» (در صحيح عيسى ابن قاسم است «اعلم بغنمه» يعنى هم تئورى ...
نايب رئيس- شما سه دقيقه ديگر وقت داريد، سعى كنيد از بقيه وقتتان استفاده بكنيد.
محمد دانش زاده (مؤمن)- چشم، ادار تئورى آن را خوب بداند و هم بتواند خوب اداره بكند. هم اعلم بامرالله فيه باشد و هم بغنمه باشد، هر دو جهت معتبر است. از نظر شرعى، شبهه در آن نيست. ما نمى‏گوييم اعلميت فقط اگر كسى باشد نتواند اداره بكند اصلًا او ولايت ندارد به حسب روايات ما كسى كه فقط اعلم به فقه باشد، ولايت نداردغ ولايت مال كسى است هم فقيه باشد، هم مديريت داشته باشد، اگر ما ولايت فقيه را پذيرفتيم. يك وقت نمى‏پذيريم مى‏گوييم كه از قبيل امور حسبيه است كه آن آقايانى كه ولايت فقيه را قبول ندارند، اين حرف را يعنى در حد امور حسبيه مى‏پذيرند. اگر اين را گفتيم خوب حسابمان جدا مى‏شود. اما اگر ولايت فقيه را پذيرفتيم يكى از ادله‏اش شما خودتان قرار مى‏دهيد «من كان منكم كذا فانى قد جعلت عليكم حاكماً» هر كسى كه اين عنوان برايش منطبق است حضرت فرمود حاكم است، منتها در مورد اين مسلم است مال وقتى است كه همان طور كه در باب قضايش هم مى‏گوييم اگر رفت پيش يك قاضى، نمى‏تواند قاضى ديگر دخالت كند چرا؟ چون ادله مال جايى است كه هنوز شخص متصدى پيدا نكرده. فاذا همان طور كه در فرمايشات جناب آقاى امينى هم بود، دليلى براى اين‏كه در فعليت ولايت به معناى اين‏كه شروع بكند جز تصدى لازم باشد، نداريم در زمان ما بيعت ارزش شرعى ندارد، به حسب ادل ما بيعت با «من له الولايه» است نه بيعت محقق ولايت باشد. خواهش مى‏كنم به اين مطلب دقت كنيد. بيعت با من له الولايه شرعاً است نه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1256
بيعت محقق ولايت باشد.
روى اين اساس به شما عرض بكنم بيعت از نظر ادل ما نمى‏تواند محقق ولايت باشد، تصدى درست است. مثل باب قضا كه اگر شخصى متصدى شد، ديگر نوبت براى ديگرى نمانده از نظر ادله مسأله اين طورى است. نام حضرت امام را من عرض بكنم خيلى كوتاه، آنچه كه حضرت امام فرموده‏اند همين مسأله‏اى است كه ما عرض مى‏كنيم. حضرت امام رضوان الله عليه كه فرموده‏اند اگر مردم خبرگان را انتخاب كردند و خبرگان هم كسى را معلوم كرد ...
توسلى- اعلم ندارد.
محمد مؤمن- مى‏دانم، خبرگان هم با رعايت ضوابط شرعى نه بدون روايت، پس بگو غير مدبر ...
توسلى- خير، مى‏گويد مجتهد عادل.
آذرى قمى- نام امام مدير و مدبر ندارد.
محمد مؤمن- اگر كسى را انتخاب كردند وقتى آن‏ها هم فردى را تعيين كردند قهراً مورد قبول مردم است، يعنى مى‏توانند متصدى باشد. آقا مسأل شرعى نيست و حكمش هم نافذ است. نه معناى شرعى را مى‏خواهند بفرمايند مسأله عادى است، يعنى وقتى مردم او را قبول كردند ديگر قضيه تمام است.
توسلى- امام در رهبرى معتقدند به اين‏كه مجتهد عادل را اگر خبرگان انتخاب كردند، او ولى امر است.
محمد مؤمن- «ولو لم يكن مديراً و لا مدبراً؟»
توسلى- مدبر باشد اما مجتهد اعلم ما نداريم اين عين عبارت است ببينيد! «من از ابتدا معتقد بودم و اصرار داشتم كه شرط مرجعيت لازم نيست. مجتهد عادل مورد تأييد خبرگان محترم سراسر كشور كفايت مى‏كند. اگر مردم به خبرگان رأى دادند تا مجتهد عادلى را براى رهبرى حكومتشان تعيين بكنند وقتى آن‏ها هم فردى را تعيين كردند تا رهبرى را به عهده بگيرد قهرى او مورد قبول مردم است.» در اين اعلميت نيست.
آذرى قمى- عبارت امام مدير و مدبر ندارد.
توسلى- «در اين صورت او ولى منتخب مردم مى‏شود و حكمش نافذ است.»
آذرى قمى- چرا توجه به عبارت امام نمى‏كنيد؟
توسلى- همين امامى كه قائل به ولايت رهبرى است اين را امام مى‏گويد «مجتهد عادل»
محمد دانش زاده (مؤمن)- اگر مسأله اين باشد در عبارت حضرت امام رضوان الله عليه مدير و مدبر هم ندارد بايد باشد.
توسلى- باشد، اين منافات با آن ندارد. مجتهد عادل ندارد كه اعلم ...
محمد دانش زاده (مؤمن)- پس حضرت امام در اين عبارت فقط نظر به مسأل مرجعيت دارد.
منشى (يزدى)- جناب آقاى مؤمن! وقت تمام شده خلاصه‏تر بفرماييد.
محمد دانش زاده (مؤمن) (مخبر كميسيون)- به هر حال در توجيه فرمايشات آقايان در كميسيون بنده آن موقع عرض كردم. مرجعيت اگر به قول مطلق بخواهد شرط بشود، خلاف شرع است چرا؟ براى اين‏كه لازم است هم اعلميت داشته باشد بالفقه و هم اعلميت داشته باشد به تدبير الامر.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1257
بنابراين حضرت امام چيزى را كه فرموده‏اند، عين فقه است ولى نه معنايش اين است كه شرايط ديگر لازم نيست. ايشان در مقام بيان اين بوده‏اند كه جز اجتهاد و عدالت در برابر مرجعيت، چيز ديگرى نمى‏خواهد.
نايب رئيس- كافيست، آقاى امينى پيشنهادشان را جهت رأى گيرى مشخص بكنند.
ابراهيم امينى- پيشنهاد من اين است. اجازه بدهيد يك جمله هم بگويم.
نايب رئيس- پيشنهادتان را براى رأى گيرى مشخص بكنيد، در همان جمله بگوييد.
محمد امامى كاشانى- نمى‏خواهم بحث بكنم مى‏خواهم بگويم كه اگر آقايان صلاح بدانند اين اصل را اگر چند تا كتاب هم بياوريم اين‏جا ...
منشى (يزدى)- نه، آقاى امامى! الان فرصت اين بحث‏ها نيست اين بحث‏ها را ما مى‏رويم در مدرسه مى‏كنيم.
نايب رئيس- آقاى امامى! شما كه شيو بحث‏هاى مدرسه‏اى را كه ديده‏ايد هيچ وقت ما در بحث‏هاى طلبگى، به يك نتيجه مشخص نمى‏رسيم. هيچ يك از آقايان از رأى خودشان بر نمى‏گردند اين نوع روايات عيسى ابن قاسم و فلان را ...
امامى كاشانى- اين روايات را فقها گفته‏اند، علتش چه بوده است؟
منشى (يزدى)- آقاى امامى! قرار شد كه بحث نكنيم. پيشنهاد شده بحث هم شده ولى اين بحث جايش اين‏جا نيست.
نايب رئيس- ما پيشنهاد آقاى امينى را به رأى مى‏گذاريم آقايان هم رأى‏هاى خودشان را قبلا داده‏اند يعنى هيچ كس الان رأيش را عوض نمى‏كند. آقاى امينى! پيشنهادتان را بگوييد. همين كه شما مى‏فرماييد اگر دو نفر ديگر الان در جلسه بودند تمام مى‏شد. حالا ديگر ما بياييم كتاب‏هاى جواهر و اين‏ها را بياوريم اين‏جا بخوانيم، همين دو نفر بيايند حل مى‏كنند.
ابراهيم امينى- من يك جمله‏اى را عرض بكنم كه شايد جمع بين اقوال آقايان باشد. البته حضرت امام فرموده‏اند كه مجتهد عادل كافيست. يعنى ايشان خواسته‏اند اقل آن چيزهايى كه لازم است كه از آن پايين‏تر نيست، خواسته‏اند اين را بفرمايند. اما شرايط ديگر را نفى نكرده‏اند. بنابراين اينجورى است با آن اعلميت، اينجورى در مى‏آيد كسى كه واجد همه شرايط رهبرى باشد، اگر يك فرد بود، همان انتخاب مى‏شود، اگر متعدد بود، اعلم در بين آن‏ها مى‏سازد با اين‏كه خيلى از اعلم در فقه و اين‏ها پايين‏تر باشد در واقع اعلم در بين آن‏هاست. آن رواياتى هم كه هست، خدشه نيست.
نايب رئيس- آقاى امينى! سه بار صحبت نفرماييد. اين حرف‏ها و اين استدلال‏ها را هم كه مى‏فرماييد آن‏ها كه مخالف هستند از شما قبول نمى‏كنند معمولا اين طورى است.
ابراهيم امينى- چشم، قبول نكنند، اما پيشنهاد من اين است كه در ذيل اين عبارت اينجور بشود: «خبرگان مى‏توانند رهبر را به مدت 10 سال يا به طور مطلق تعيين كنند».
نايب رئيس- خيلى خوب يعنى به طور دائم.
ابراهيم امينى- بلى، يا به طور دائم.
منشى (يزدى)- اعم از اين‏كه مرجع عام باشد يا نباشد؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1258
ابراهيم امينى- بلى مطلق است اجازه بدهيد عبارت را بخوانم: «خبرگان مى‏توانند رهبر را به مدت 10 سال يا به طور دائم تعيين كنند» ...
نايب رئيس- ديگر كمتر از 10 سال نمى‏شود يا 10 سال، يا دائمى.
عميد زنجانى- يعنى نقص هر دو نظريه.
نايب رئيس- خوب باشد راه حل است.
حسين هاشميان- جمع بين نظرين نيست، نقص هر دو نظر است.
نايب رئيس (هاشمى رفسنجانى)- آقايانى كه موافق اين پيشنهاد هستند، رأى بدهند (عد كمى رأى دادند) خوب اگر اين عوام‏ها رأى ندهند ...
عميد زنجانى- جناب آقاى هاشمى! اين قابل بحث نبود براى اين‏كه نقض هر دو نظر بود.
منشى (محمد يزدى)- آن‏ها كه قبول نداشتند، اصل توقيت را قبول نداشتند.
امامى كاشانى- پيشنهاد آقاى امينى حق را به حقدار داده بود. اين حق خبرگان است آن‏ها هستند كه انتخاب مى‏كنند نه ما.
نايب رئيس- خوب اين آقايانى كه رأى نمى‏دهند منتظر يار هستند كه آن‏ها بيايند، دوباره رأى بگيريم. خوب اين بار ممكن است براى آن ها اتفاق بيفتد.
منشى- آقاى هاشمى! تنفس مى‏دهيد يا نه؟
نايب رئيس (هاشمى)- نه، تنفس نمى‏دهيم. خوب از اين اصل عبور مى‏كنيم به اصل بعدى مى‏رويم.
آذرى قمى- اگر بناى لشكر كشى باشد بايد معين بكنيد كه چه ساعتى رأى مى‏گيريد؟
نايب رئيس- در جلس عصر رأى مى‏گيريم. هر چه يار داريد بياوريد آقاى مؤمن! اين براى عصر مى‏ماند جناب‏عالى اصل بعدى را بخوانيد.
حسين هاشميان- آقاى هاشمى تنفس نمى‏دهيد.
نايب رئيس- نه، چون دو ساعت و نيم بيشتر نمى‏توانيم كار بكنيم ما جلسه را نه و نيم شروع كرديم، آقاى مؤمن بفرماييد.
آذرى قمى- آقاى هاشمى! آن پيشنهاد من را نخوانديد.
نايب رئيس- حالا كه فعلًا اين بحث نيست. شما هم به هر حال توقيت را پذيرفته‏ايد، اين آقايان به توقيت رأى نمى‏دهند و اين آقايان هم به غير توقيت رأى نمى‏دهند.
محمد يزدى- اجازه بدهيد آقاى هاشمى! ايشان نمى‏گويند كه خبرگان موقتاً انتخاب بكنند. عنايت بفرماييد ايشان مى‏گويند خبرگان حق داشته باشند پس از 10 سال ببينند اگر شرايط تغيير كرده است، جابجايى بكنند.
نايب رئيس- اين را كه هميشه دارند.
محمد يزدى- نه، آن هميشه در صورت تحقق اين است. مى‏گويند در ظرف 10 سال بتوانند اين كار را بكنند.
نايب رئيس- نه، اين پيشنهاد رأى نمى‏آورد. ايشان مى‏گويند چون رعايت ترجيح‏هايى كه پيش مى‏آيد در هر زمان ممكن نيست حداقل زمانى كه تجديد نظر براى خبرگان جايز
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1259
است، 10 سال باشد. تجديد نظر را كه ما در شرايط عامه داده‏ايم به علاوه اين باشد عصر كه افراد هم هستند اين را مطرح كنيد. اصل بعد را بفرماييد.
محمد مؤمن (مخبر كميسيون)- بسم الله الرحمن الرحيم.
اصل يكصد و هشتم- به منظور نظارت بر حسن انجام وظايف رهبرى و اجراى اصل يكصد و هفتم و يكصد و يازدهم و انجام ساير وظايف مذكور در اين قانون تعدادى از مجتهدين عادل و آگاه به زمان كه داراى قدرت تشخيص و احراز شرايط و صفات رهبرى باشند با رأى مستقيم و مخفى مردم به عنوان خبرگان انتخاب مى‏شوند. تشخيص صلاحيت داوطلبان مجلس خبرگان به عهد فقهاى شوراى نگهبان است. دور نمايندگى مجلس خبرگان 8 سال است، انتخابات هر دوره بايد پيش از پايان دور قبل برگزار شود، به طورى كه كشور در هيچ زمانى بدون مجلس خبرگان نباشد.
در مورد اين اصل با آنچه كه جلوتر در مرحل اول كميسيون پيشنهاد كرده بود، تنها يك مختصر تغييرى داده شده و آن اين‏كه تعدادى از علماى عادل بود جلوتر اين عبارت را آقايان كردند «تعدادى از مجتهدين» يعنى شرط خبرگان را يك مقدارى بالا بردند و الا ساير جهاتش همان‏هايى است كه در شور اول كميسيون پيشنهاد كرده بود. من خيلى مختصر عرض مى‏كنم كه به وظايف خبرگان اول در اين اصل اشاره شده كه يكى نظارت بر حسن انجام وظايف رهبر است كه آن دفعه هم عرض كردم، نظارت بر حسن انجام وظايف رهبرى اين لازمه اصل يكصد و يازدهم هست چون در آن‏جا دارد كه «اگر خبرگان ببينند رهبر يا شرايط را از دست داده يا نمى‏تواند درست رهبرى بكند، رهبر را عزل مى‏كنند» خوب لازمه‏اش اين است كه يك نظارتى داشته باشند براى اين‏كه ببينند كه حسن انجام وظايف هست يا نيست؟ يك مقدار صحبتى بود كه عرض كردم در خود اجلاسيه‏هاى خبرگان از اين جهت ما اين را اين جا آورديم كه به آن تصريحى شده باشد.
اجراى اصل يكصد و هفتم هم كه مسأل تعيين رهبر است كه به عهد خبرگان گذاشته شده. اجراى اصل يكصد و يازدهم مسأل عزل رهبر است، در صورتى كه فاقد شرايط بشود، اين هم باز آورده شده و انجام ساير وظايف مذكور در اين قانون، اين را هم اضافه كرديم به خاطر اين‏كه در اصل يكصد و يازدهم مكرر آن‏جا باز گفتيم كه با تأييد خبرگان مثلا اگر معاونى باشد، عهده‏دار مى‏شود تأييد خبرگان را در بعضى از اصول ديگر، چون آورديم از اين جهت «انجام ساير وظايف مذكور در اين قانون» «تعدادى از مجتهدين عادل». اين‏كه تعبير كردند «علما» را به «مجتهدين» تغيير داده‏اند. آقايان گفتند كه فقها بعضى گفته‏اند «علما» را گفتند يك لفظى است كه خيلى‏ها اشكال داشتند به تعبير حاج آقا آذرى كشدار است، ممكن است يك شخص شرح لمعه خوان هم اگر يك جايى چند سال خصوصاً بماند و امام جماعت بشود بر او «علماء» اطلاق بكنند. ولى براى اين‏كه ما اين ابهام را از بين ببريم، صحبت شد بعضى تعبير كردند به فقهاء كميسيون گفت لفظ فقها يك تعبير بالايى است، يعنى به كسى كه واقعاً در اولين مرحله‏اى از اجتهاد باشد، فقيه گفته نمى‏شود و روى اين حساب مجتهد گفتيم كه هم از نظر فضلى در مرحل بالايى باشد و هم اين‏كه خيلى مراحل بالا لازم نباشد و مراحل پايين را شامل نشود. و كميسيون معتقد بود كه «مجتهد» كه يك اصطلاح فقهى دارد و اجتهاد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1260
را در مباحث اجتهاد و تقليد تقسيم كرده‏اند به اجتهاد مطلق و اجتهادى كه همراه با تجزى است. كميسيون معتقد بود كه اين كلم «مجتهد» هر دو را شامل مى‏شود. كسى كه فى الجمله مجتهد باشد ولو به «اجتهاد تجزى». لذا حداقلى كه براى اين شخص از نظر اطلاعات اسلامى لازم دانسته شد، اين شد كه «اجتهاد» داشته باشد. ساير شرايط ديگرش هم مسأله‏اى ندارد، با رأى مستقيم و مخفى مردم. تشخيص صلاحيت داوطلبان كه به عهد فقها شوراى نگهبان گذاشته شد، به خاطر اين‏كه مسأل فقه مطرح است و اين‏كه مى‏توانند تشخيص شرايط بدهند يا نه؟ غير فقها گفتند نمى‏تواند. اين قسمت آخر هم دور نمايندگى مجلس خبرگان 8 سال است. اين صحبت شد كه يك نفر بخواهد بالاخره پختگى پيدا كند، قاعده‏اش اين است كه يك زمان نسبتاً طولانى باشد و اين‏كه 8 سال گذشته شد به خاطر اين است كه در همان قانون سابق هم كه از طرف فقهاى شوراى نگهبان به تصويب مقام معظم رهبرى رضوان الله عليه رسيده بود، 8 سال بود. ديگر كميسيمون داعى بر اين‏كه اين را تغيير بدهد، نديد، و لذا همان 8 سال را ذكر كرد.
ذيل هم تأكيد بر اين است كه ما بايد هميشه خبرگان داشته باشيم، چون اين‏ها نگهبان و مؤيد مقام رهبرى هستند. حالا بعداً اگر توضيحى لازم شد، خدمتتان عرض مى‏كنم والسلام.
منشى (يزدى)- پيشنهادها را كه من نگاه كردم تأمين شده است، اگر نظر كسى تأمين نشده است، غير از آن قسمت مطرح كنند.
مهدى كروبى- اين جديد است. امام در رهبرى تنها مرجعيت را خواسته بودند حذف شود لفظ مرجعيت حذف بشود، اين را كه همه مى‏دانيم. حالا اين اختياراتى را كه به خبرگان داده‏اند اصلًا به كلى قانون اساسى تغيير كرده. خود اصل قانون اساسى قبلى بايد باشد همان رأى را بايد بگيريم. مگر اين‏كه بخواهيد وارد بشويد اول بايد رأى گيرى بكنيم ببينيم بايد وارد اين بحث‏ها بشويم يا نه؟ امام صريح يك نامه نوشته و اين نامه موجود است كه من اين را از اول مى‏دانستم كه لفظ مرجعيت ... «مجتهد عادل» باشد. اصلًا هيچ بحثى نداشته كه خبرگان بگويند علما باشند يا مجتهد يا مجتهد باشند و اين چيز هاى جديد است و اين نام حضرت امام است شما اين نامه را بخوانيد.
توسلى- اينجورى نيست، واقعاً اينجورى نيست، امام آن چيزى كه نظرش بود، واقعاً اين بود كه فقط بحث مرجعيت بيفتد نمى‏خواست قانون اساسى ...
نائب رئيس (هاشمى رفسنجانى)- من خيال مى‏كنم اين خيلى بحث ندارد. طرفداران اين به انداز كافى هستند آقايانى كه ...
مهدى كروبى- آقا مطلب روشن است آخر.
محمد مؤمن- محدوده مسائل مورد بحث:
1- رهبرى يعنى ببينيم كه مرجع باشد يا نه!؟ «خواسته بوديد نظرم را مورد متمم قانون اساسى بيان كنم هر گونه آقايان صلاح دانستند عمل كنند، من دخالت نمى‏كنم. فقط در مورد «رهبرى» من مى‏گويم لازم نيست «مرجع» باشد همين. اما در مورد مسائل ديگر بحث نكنيم؟
توسلى- خير، نبايد بحث بشود.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1261
محمد دانش زاده (مؤمن)- ى عنى فقط همين را بحث بكنيم؟
مهدى كروبى- غير از اين چيز ديگرى نبوده.
محمد دانش زاده (مؤمن)- اجازه بدهيد معناى اين عبارت اين است كه يعنى حضرت امام مى‏فرمايند در مورد رهبرى فقط كارى را كه مى‏توانيد بكنيد «مرجع» را برداريد و بگذاريد «مجتهد عادل»؟
مهدى كروبى- آقا جان اشكال ما تنها اين‏جا بوده مشكلى بوده قضى آقاى منتظرى پيش آمده قبلش ...
محمد دانش زاده (مؤمن)- پس اين اصل قبلى را هم شما قبول نداريد، براى اين‏كه شورايى را برداشتيد.
مهدى كروبى- شورايى را هم كه باز از اين جهت فرمودند.
نائب رئيس (هاشمى)- آقاى مؤمن من مى‏گويم ما كه راه حل ساده داريم چرا بحث بكنيم؟ آقايان چرا جر و بحث مى‏كنند. آقايانى كه موافقند اين اصل در كار بحث ما بيايد رأى بدهند. (اكثر رأى دادند) خوب بيشتر آقايان موافقت خودشان را اعلام كردند تصويب شد و تمام شد ديگر.
موسوى خوئينى‏ها- من مخالف هستم.
عميد زنجانى- اشكال ايشان وارد است.
نائب رئيس (هاشمى رفسنجانى)- هيچ وارد نيست.
آذرى قمى- اشكالش اين است كه اين يك سنتى براى بعدى مى‏شود.
نائب رئيس- مى‏گويم اشكال ايشان هيچ وارد نيست آقاى آذرى! اين سنت مضرى نيست، چون واقعاً اگر اصلى رأى نداشته باشد ديگر حالا ... آقاى خوئينى‏ها! شما در آن‏جاها كه مخالف هستيد، پيشنهاد حذف بدهيد رويش بحث بكنيم.
موسوى خوئينى‏ها- آخر اصلًا كلش اشكال دارد.
نايب رئيس- خيلى‏هايش كه همان‏هاست.
موسوى خوئينى‏ها- كاملًا اصل عوض شده است.
منشى (محمد يزدى)- اجازه بدهيد اصل يكصد و هشت قبلى را بخوانيم.
موسوى خوئينى‏ها- اجازه بدهيد ما مخالفتمان را بگوييم، (هاشمى- بفرماييد) عرض كنم در آن چيزى كه رأى آورد به بحث گذاشته بشود كه اشكال ندارد، بعد از اين‏كه رأى آورد بحث مى‏كنيم، اما اين‏كه به وجدان انسان مى‏تواند، حضرت عباسى ادعا كند كه اصلًا مشكلى كه در مسأل رهبرى پيش آمد و حضرت امام به خاطر همان حاضر شدند در قانون اساسى تجديد نظر بشود آن اشكالات ديگر را مدت‏ها قبل خدمت ايشان عرض مى‏شد و ايشان آمادگى نداشتند و اين مشكل مسأل رهبرى كه پيش آمد قبول كردند كه تجديد نظر بشود و مشكلش هم همين بود و نه اين‏كه حالا خبرگان آيا تعدادشان چند نفر از مجتهدين چنين و چنان باشد، نباشد، حق نظارت بر رهبر داشته باشد يا نه؟ اصلًا اين‏ها نبود. مشكله‏اى بود كه در امر رهبرى پيش آمده بود.
اما البته چون حالا رأى آورد به نظر من همين روش خوبى است، مشروع هم مى‏شود و
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1262
ديگر جاى ابهامى باقى نمى‏ماند. اما نكته‏اى كه بنده به آن جهت مخالفم و با حذف هم درست نمى‏شود اين است كه آقايان آمده‏اند براى خبرگان كه در اصل يكصد و هشتم نحو انتخابشان، كيفيت انتخابش، تعدادش و همه اين چيزها را كه قانون اساسى گفته چه كار بايد بشود، همه اين‏ها را گفته طبق يك آيين‏نامه‏اى است كه به وسيل فقهاى اولين شوراى نگهبان تهيه و با اكثريت آراى آنان تصويب مى‏شود و به تصويب نهايى رهبر انقلاب هم رسيده، بعد از آن هم تجديد نظر در آن با خود خبرگان است.
در آن اصل ديگر هم كه اصل يكصد و يازدهم هست كه مى‏گويد اگر رهبر از انجام وظايف رهبرى ناتوان شد، خبرگان بايد بيايند يك فرد ديگرى ر انتخاب بكنند.
نظر مبارك آقايان كميسيون اين بوده كه ما در واقع جمع كرده‏ايم همه مسائل را آورده‏ايم يك جا گفته‏ايم. به نظر بنده اصولًا اين‏كه ما بياييم در نظام، در رأس اين مخروط يك فردى را برگزينيم و منصوبش كنيم و بگوييم همه زير نظر او هستند، بعد يك رهبرى مخفى هم درست كنيم، يك جمعى را ناظر بر كار او، مراقب او يك نوع حقى پيدا كنند هر روز و هر شب كه چرا اين كار را كردى بيا توضيح بده، آن كار را چرا مى‏خواهى انجام بدهى؟! اين در واقع يك رهبرى مخفى درست كردن است كه آن رهبر علنى رسمى مورد رأى خبرگان را اسمش را رهبر بگذاريم، اما در پشت صحنه يك تعداد، آن هم آقايان يك تعداد كسانى آورده‏اند كه خود آن‏ها واجد شرايط رهبرى باشند، يعنى اطراف شبهه. خوب ما بياييم يك جمعى درست كنيم به نام خبرگان كه خودشان اطراف شبهه، اين‏ها ناظر بر آن كسى هستند كه براى رهبرى انتخابش كرده‏ايم. خوب اين يعنى قدرت اصلى دست آن‏ها. (بنده كه مى‏گويم تفاوت جوهرى و اساسى دارد اين است). حالا اين‏كه بالاخره همه بايد تحت مراقبت باشند بحثى نيست، اما اين را ما بياييم رسمى، علنى در قانون اساسى بنويسيم رهبر را تا اين حد پايين بياوريم كه اين رهبرى كه ما انتخاب كرده‏ايم تحت مراقبت يك جمعى هم او را گذاشته‏ايم و آن جمع هم شما آمده‏ايد براى اين‏كه خبرگان را از وضعيت فعلى بيرون بياوريد تعبير كرده‏ايد تعدادى از مجتهدين عادل و آگاه به زمان، داراى قدرت تشخيص و احراز شرايط و صفات رهبرى يعنى كسانى كه خودشان در همان اطراف شبه هستند، اين‏ها را شما بياوريد حق نظارت بر رهبرى بدهيد، يعنى رهبرى مخفى! خوب بعد هم در اين اصل يكصد و هشتم كه مى‏گويد: شرايط خبرگان، نحو انتخابشان و همه اين‏ها ... آن چه اشكالى داشته كه شما آمده‏ايد همه اين‏ها را از اختيار قانونگذاران بعدى خارج كرده‏ايد؟ مجتهد عادل آگاه به زمان، خودش هم واجد شرايط و صفات رهبرى چه نيازى دارد كه ما براى تعيين رهبرى حتماً و جزماً بگوييم چنين افرادى لازم است؟ ممكن است آقايان بفرمايند (كه اين‏كه مرتب در بعضى از كلمات طيبه پيدا مى‏شود) اين‏كه تعيين رهبر و ولى امر مسلمين كه ولايت فقيه بر عهد او هست بايد كسانى باشند كه خبرويت در تشخيص اين معنا داشته باشند. و بنده سؤال مى‏كنم واقعاً مگر آقايان كه مى‏خواهند رهبر تعيين بكنند مى‏نشينند با او (يا نشسته‏اند) ساليان دراز مباحث فقهى در همه ابواب و در اثر اين همه بحث‏ها و سوابق مذاكرات علمى به اين‏جا رسيده اند كه او از نظر فقاهت در حدى است كه مى‏تواند ولايت را بر عهده بگيرد. خوب يا او اينقدر درخشنده است كه همه مى‏دانند كه از علماى بزرگ، از فقهاى بزرگ بلكه افقه موجودين است يا اين طورى است، يا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1263
از كسانى كه در حوزه‏ها سابقه دارند از آن‏ها شنيده مى‏شود كه اين فرد با استعدادى بوده است، فاضل بوده است، ساليان دراز در محضر درس فقهاى بزرگ نشسته است، با آن استعدادى كه داشته حتماً يك مجتهد آگاه به زمان و آشنا به مسائل فقهى است. يعنى واقعيت خارجى تعيين رهبر اين طور نيست كه آقايان يك جمعى بايد باشند، مجتهد شناسى كه بر مبناى مباحث فقهى خودشان و مذاكرات علمى تشخيص داده باشند كه او يك فرد فقيه چنين و چنانى است. عملا كه اين طورى نيست، حالا در تئورى و حرف اگر اين طور باشد عملا اين طور نبوده. آن كسانى كه واجد صلاحيت رهبرى هستند از قبل، از سال‏هاى قبل در جامعه شناخته مى‏شوند. اين طور نيست يك مرتبه در يك نشست كشف كنيم كه يك فردى واجد شرايط رهبرى است. معمولا اين طورى است، يك فردى است كه از ساليان قبل خودش را نشان داده، در تجربه، در عمل استعداد خودش را، صلاحيت خودش را، لياقت خودش را نشان داده، در يك نشست خبرگان در ميان چند نفر كه از قبل هم اين‏ها در ذهنشان هست يك كسانى مجهول نيستند كه يك مرتبه در آن جلسه او را كشف بكنند. پس واقعاً تشخيص فردى به عنوان رهبر فقط آن مسأل علمى و فقهى‏اش نيست كه آقايان تصور فرمودند خبرگان بايد مجتهدين عادلى باشند كه خودشان در مظان رهبرى باشند. نه، در اين حد نياز نيست ...
محمدى گيلانى- عبارت اين طور نيست آقاى خوئينى‏ها.
سيد محمد موسوى خوئينى ها- عبارت دقيقاً اين است. «به منظور نظارت بر حسن انجام وظايف رهبرى و اجراى اصل يكصد و هفتم و يكصد و يازدهم و انجام ساير وظايف مذكور در اين قانون (اولًا يك حق نظارت را آورده‏اند گذاشته‏اند، اين را هم رسمى اعلام كرده اند.» تعدادى از مجتهدين عادل و آگاه به زمان كه داراى قدرت تشخيص و احراز شرايط و صفات رهبرى باشند با رأى ...»
منشى (محمد يزدى)- قدرت تشخيص و احراز داشتن شرايط را داشته باشند، نه خودشان اين شرايط را داشته باشند.
موسوى خوئينى ها- بنده اصلًا در حق نظارت حرف دارم. من مى‏گويم اساساً ما بياييم صريحاً (آن اصل 111 نمى‏گويد نظارت، من اول اشكالم را در آن‏جا عرض كردم) و رسماً در قانون اساسى اعلام كنيم اين رهبرى كه تعيين كرده‏ايم يك گروه ناظر هم برايش تعيين كرده‏ايم كه از او مراقبت مى‏كنند، مواظب كارهايش هستند كه مبادا خطا كند. شما در هيچ يك از مسؤولين ديگر، در رييس قو قضاييه، در رييس جمهور اين طور به اين عبارت صريح نيامده‏ايد بيان كنيد، يك گروه ناظر برايش گذاشته‏ايد. در حالى كه ديگران غير از رهبر بيشتر در معرض لغزش ممكن است قرار بگيرند تا كسى كه به عنوان رهبرى تعيين شده. اما اشكال دوم اين است كه در اصل يكصد و هشتم گفته شرايط خبرگان را قانون تعيين مى‏كند، لزومى ندارد كه ما بياييم در قانون اساسى آيين‏نامه‏هايش را هم ذكر بكنيم. مدتش 8 سال باشد كه در قانون اساسى قبلى نبوده. بنابراين اصل يكصد و هشتم قبلى به قوت خودش اصل خوبى است اين‏كه در اصل يكصد و يازدهم گفته است اگر ناتوان شد خبرگان چنين مى‏كنند، معلوم است اين نظارت دم به دم و لحظه اين‏كه لازم ندارد كه ما هر هفته، هر ماه برويم بگوييم بيا صورت كارهايت را بده كه نكند ناتوان شده باشى؟ معلوم است يك كسى كه ناتوان از انجام‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1264
وظايف رهبرى مى‏شود نه تنها خبرگان مى‏فهمند، همه مردم مى‏فهمند. ديگر به خاطر اين يك گروه ناظر تعيين كردن من دون شأن رهبرى مى‏دانم كه در اين قانون اساسى او را در بالاترين حد قرار داده‏ايم كه نه در رابطه با ساير رؤساى كشور.
منشى (محمد يزدى)- آقاى امينى به عنوان موافق بفرماييد.
ابراهيم امينى- بسم الله الرحمن الرحيم. يك مسأله اين‏كه آيا اصل اين كار جزء اختيارات اين مجلس هست يا نه؟ اين‏كه ظاهراً ترديد نيست كه جزءاختيارات باشد و نوشت امام هم گر چه شأن نزول همان «مرجعيت بوده» اما به هر حال نوشته اطلاق دارد و مخصوصاً آن مرتبه‏اى هم كه ما خدمت امام رسيديم، دو موضوع را مطرح كرديم كه غير مرجعيت بود و حضرت امام در آن نظر دادند و اگر فقط مرجعيت منظورشان بود، مى‏فرمودند شما به آقايان بگوييد در اين كارها دخالت نكنند! ظاهراً نظر امام مطلق است. و اما اين فرمايشى كه برادر عزيزمان جناب آقاى خوئينى‏ها فرمودند، ما نظارت را يك فكرى برايش مى‏كنيم مثل نظارتى كه جورى بدبينى باشد و امثال اين‏ها، اين درست نيست. ما در اصل صد و يازدهم به هر حال به خبرگان اجازه داده‏ايم كه در مواقع ضرورى رهبر را عزل كنند و اين درست نيست كه ما بگوييم خبرگان هيچ اختيارى ندارند، بايد همين طور بنشينند تا يك وقت اگر از باب اتفاق برايشان ثابت شد! خوب اگر اين‏ها حق دارند اين كار را بكنند يك مراقبتى، نه نظارت كه بگويند فردا چند نفر را انتخاب مى‏كنند و مى‏گويند اين كار را بايد اين نظارت داشته باشد! نه، واقعاً مى‏شود كه خبرگان اصلًا نظارت نداشته باشند و يك دفعه همين طورى بخواهند عزل كنند؟ اين‏كه نمى‏شود به هر حال بايد دورادور، نزديك به هر صورت به عنوان مشاوره هم كه هست اين‏ها اطلاع از وضع داشته باشند تا بتوانند در موقع مقتضى اقدام بكنند. و اما اين مطلبى را كه فرمودند در اين‏جا شما مجتهد را شرط قرار داده‏ايد براى خبرگان، اين مجتهد را كه شرط قرار داده‏اند شرطى است كه واقعاً خداوند متعال قرار داده، يعنى در فقه ما هست. اصلًا خبره را به همين جهت خبره مى‏گويند خبره يعنى رهبرشناس، رهبر يعنى فقيه مجتهد عادل (به قول شما) و ساير شرايط. خوب به هر حال اين‏ها خبره اين هستند بايد بتوانند تشخيص بدهند. اگر بگوييم كه نه لازم نيست خبره باشند، از ديگران سؤال مى‏كنند. اين درست است كه ما يك مجلس خبرگان داشته باشيم، اما خبره نيستند و شرط خبرويت هم در آن‏ها نيست و از ديگران سؤال مى‏كنند، اصلًا چه ضرورتى داشت؟ همان مجلس شوراى اسلامى را مى‏گذاشتند و مى‏گفتند اين‏ها انتخاب مى‏كنند. اين‏كه گفته‏اند خبرگان براى اين جهت است كه واقعاً بايد خبرگان باشند. اما اين نكته را من تذكر بدهم كه شما فكر نكنيد كه مجتهد كه گفته‏اند يعنى مجتهد مطلق، به طورى كه مصداق كم پيدا كند، بلكه مجتهد است. مجتهد متجزى را هم شامل مى شود. يعنى يك كسى كه سه، چهار سال درس خارج خوانده باشد همين اندازه‏اى كه پاى درس دو استاد مى‏نشيند مى‏فهمد كه اين بهتر از آن است. اين مقدار كه اصل مجتهد است، ما مجتهد مطلق ذكر نكرده‏ايم. به هر حال مجتهد مراتبى دارد. اقل مراتبش را هم شامل مى‏شود. مجتهد، مجتهد مطلق در ابواب فقه نيست مثل آن چيزى كه ما در رهبرى شرط كرده ايم، آن يك مسأل ديگرى است. اين مجتهد است، يعنى عرض كردم كه يك آقايى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1265
كه دو، سه سال درس خارج خوانده باشد مى‏تواند قضاوت كند كه اين بهتر است يا آن؟ (تا يك حدى). البته هر چه كامل‏تر باشند، بهتر است بنابراين آن هم مشكلى نيست.
و اما مطلبى فرمودند كه اين قانون اساسى چه اشكالى داشته است كه اصلًا شما اين مسائل را در اين‏جا مطرح كرديد؟ اشكال نداشت، چيزى نيست، اما صحبت اين شد همان طور كه در مجلس شوراى اسلامى و در وكلا يك شرايطى ذكر شده، در رئيس جمهور يك شرايطى ذكر شده، خوب اين چه اشكالى دارد كه ما براى خبرگان هم يك شرايطى ذكر كنيم براى اين جهت (آن چيزى كه واقع مطلب بوده) كه فردا يك عده‏اى نيايند بنشينند و بگويند اصلًا شرط اين مطلب يعنى مجتهد بودن و فقه و اين حرف‏ها در آن شرط نيست. همان افراد عادى را اگر مردم انتخاب كردند كافى است. خوب اگر اين جور شد آن‏وقت به اصل آن هدف اين ولايت فقيه ضربه نمى‏خورد؟ ولايت فقيه بايد محكم باشد، حتى اين قسمت اجتهاد را عرض كرديم كه حتى يك اجتهادهاى فرمايشى هم نيايد. واقعاً مجتهد باشد، اما مجتهد در مرحل پايين هم شامل مى‏شود و روى اين حساب به نظر ما در واقع يك ضرورتى داشت كه اين كار بشود براى آينده و در مجلس شوراى اسلامى و امثال اين‏ها هم اين كار شده.
شما در اين وصيت نامه‏اى كه حضرت امام رضوان الله عليه فرموده‏اند مى‏بينيد كه ايشان يك سفارشى به مردم مى‏كند (حالا عبارتش پيش من نيست كه عرض كنم) مى‏فرمايد كه به شما توصيه مى‏كنم كه در انتخاب افراد خبرگان دقت كنيد براى اين‏كه افرادى را انتخاب بكنيد كه بتوانند رهبرى را انتخاب كنند كه بتوانند ... به هر حال امام به مردم توصيه مى‏كند كه در انتخاب خبرگان دقت بفرماييد. (وصيت ايشان است!) روى اين حساب كميسيون منظورش اين بود كه براى اين جهت يك شرايطى را قرار بدهد كه در واقع شرايطش را هم شوراى نگهبان تأييد مى‏كند. براى اين‏كه وقتى به مردم عرضه شد، مردم هم اين شرايط را رعايت كنند و من قطع نظر از همه اين مطالب عرضم اين است كه براى خدا ما نياييم خبرگان را جورى بكنيم كه احتمال اين باشد كه در آينده سطح خبرگان پايين بشود و آن‏وقت مشكلاتى براى رهبر پيش بيايد. روى اين حساب اين كه آقايان در اين‏جا دارند كه در اين‏جا نوشته‏اند از مجتهد عادل (مجتهد عرض كردم) عادل هم كه شك نداريد كه بايد عادل باشد والا تحت تأثير جو قرار مى‏گيرد، اميال و ممكن است رهبر را خوب انتخاب نكند. آگاه به زمان را هم كه منكر نيستند بايد باشد و قدرت تشخيص را هم داشته باشد. قدرت تشخيص در همه ابعادى كه در رهبرى شرط است، يعنى هم بتواند فقهش را تشخيص بدهد، هم بتواند مديريتش را، هم بينش سياسى را، هم بينش اجتماعى را در واقع درست است خبرگان را يك مقدارى محدود مى‏كند ولى كارشان سنگين‏تر و مهم‏تر و بهتر خواهد بود.
و اما ساير شرايط هم كه 8 سال و اين‏ها درست است كه شما فرموديد كه چه اشكالى دارد؟ اشكالى به آن صورت نمى‏تواند داشته باشد. ولى آيا بهتر نيست كه ما اين‏جا اين مطلب را روشن كنيم كه در آينده مورد سوء استفاده قرار نگيرد؟ منظور كميسيون اين‏جور بوده، هر جور صلاح مى‏دانيد.
منشى (محمد يزدى)- آقاى مشكينى به عنوان مخالف بفرماييد.
على مشكينى- اشكالى كه راجع به اول اين اصل گفته شد من اين اشكال را وارد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1266
مى‏بينم براى اين‏كه شما قانوناً براى يك عده‏اى اين وظيفه را تعيين كنيد كه مرتب دور رهبر بچرخد و كارهاى او را كنترل كند و من معتقدم اين اشكال با يك حذف غايى رفع مى‏شود و آن حذف اين است كه يك سطر و نيم از اين اصل يكصد و هشتم را ترك كنيم و اول اصل اين باشد!
 «تعدادى از مجتهدين عادل و آگاه به زمان كه داراى قدرت تشخيص و احراز شرايط و صفات رهبرى باشد با رأى مستقيم و مخفى مردم به عنوان خبرگان انتخاب مى‏شوند تا آخر ...»
بنابراين، من با اين جمله با اين طرزى كه اول آن بيان شده بود مخالفم.
نايب رئيس (هاشمى رفسنجانى)- ايشان با صدر اصل مخالفند و با ذيل آن موافقند.
منشى (محمد يزدى)- آقاى طاهرى به عنوان موافق بفرماييد، سه دقيقه بيشتر وقت نيست.
طاهرى خرم آبادى- بسم الله الرحمن الرحيم. خواهش مى‏كنم اين را توجه بفرماييد، در مسأل نظارت اين طور نيست كه معنايش اين باشد كه خداى نخواسته خود رهبر يك نقص و عيبى دارد و بر كار او از جهت خودش نظارت مى‏شود. خيلى مسائل هست در رابطه با اطرافيانش، در رابطه با بيتش، در رابطه با نفوذهايى كه ممكن است از اطراف بشود و خودش هم توجه نداشته باشد. بنابراين يك نظارتى از بيرون بر بيت رهبر، بر روابط رهبر، عملكرد او بشود اين چيزى نيست كه واقعاً عيب داشته باشد و آن چيزى هم كه مى‏فرماييد كنترل بشود، اين جور نيست كه حالا مثلا خبرگان مأمورينى در اطراف رهبر نگذارند و از همه طرف او را كنترل كنند! اين نيست. يعنى اگر فرض كنيد خبرگان ديدند كه در بيت رهبر، در اطرافيانش اشكالى هست اين حق را دارند بروند به او تذكر بدهند، اما اگر اين نباشد ممكن است رهبر بگويد به شما چه ربطى دارد، چرا بايد تذكر بدهيد؟ حق نداريد به من تذكر بدهيد. اما اگر اين حق نظارت اين‏جا ذكر شد اين‏ها مى‏توانند بروند تذكر بدهند كه اين كار اين اشكال و آن اشكال را دارد. اين راجع به اين جهت.
اما در قسمت مسأل مجتهد، اين مطلبى كه پيش آمده تا حالا، خوب اين مسأل استثنايى بود. هميشه اين طور نيست يعنى واقعاً خبرگان اگر بخواهند خوب عمل بكنند بايد در زمان حيات رهبر به فكر باشند، تحقيق كنند، كتاب، نوشته، درس، مباحثه افراد را ببينند و يك افرادى را آماده براى بعد داشته باشند و اين طور نباشد كه همين جور بنشينند و يك وقت كه با يك مسأله‏اى كه مواجه شدند با يك قيام و قعود مسأله را تمام كنند! نه، تحقيق كنند، تفحص كنند، راجع به اجتهادش، راجع به مديريتش، راجع به بينش سياسى‏اش، راجع به همه اين مسائل تفحص كنند و واقعاً بهترين را آماده داشته باشند و در موقع خودش انتخاب، يك انتخاب سهل و آسانى باشد. اين اولا.
و ثانياً اصلا به نظر مى‏آيد بايد در آينده خبرگان ... (اين شايد يك چيزى خارج از بحث باشد) خبرگان اصلا به فكر باشد تربيت كند براى رهبرى مجتهد مدبر يا بينش سياسى را يعنى يك كارى بكند، يك تشكيلاتى به وجود بياورد و يك افراد اين جورى را براى آينده تربيت كند. (يكى از اعضاء- اين وظيفه خبرگان است) يعنى اگر شما گفتيد خبرگان افرادى مجتهد باشند يعنى مى‏توانند اين كار را بكنند. وظيفه‏شان نيست، عرض كردم كه خارج از وظيفه‏شان است من اول هم عرض كردم كه اين خارج از وظيفه‏شان است. اما اگر يك عده‏اى مجتهد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1267
آگاه به زمان يك مسؤوليتى داشتند، اين‏ها براى حل اين مسؤوليت ... فرض كنيد مى‏بينند الان براى آينده‏مان كسى را نداريم خوب، همين حالا به فكر مى‏افتند و افرادى را در مسير قرار مى‏دهند، افرادى را تربيت مى‏كنند مثل همه جاهاى دنيا كه براى يك چنين انتخاب‏هايى از پيش فكر مى‏كنند، تربيت مى‏كنند و آماده مى‏كنند. اما اگر يك افراد مجتهدى نباشند، آگاه نباشند، اين شرايط را نداشته باشند قهراً نمى‏توانند اين كارها را بكنند، يعنى به خودشان اين اجازه را نمى‏دهند كه بيايند يك تشكيلاتى را بيندازند براى تربيت يك چنين افرادى.
منشى (محمد يزدى)- آقاى عميد به عنوان مخالف بفرماييد. چون مسأله به شكل جديد بحث مى‏شود وقت هست منتها هر ناطقى 10 دقيقه مى‏تواند صحبت كند.
عباسعلى عميد زنجانى- بسم الله الرحمن الرحيم. من با نظارت به اين نحوى كه در اصل يكصد و هشتم آمده مخالف هستم. با اصل نظارت به يك شيوه‏اى غير از اين اگر متصور باشد. آن را معقول مى‏دانم كه بالاخره به نحوى اعمال و عملكرد مقام رهبرى نظارتى باشد. اما به اين شكلى كه در اصل يكصد و هشتم آمده به دو دليل مخالف هستم.
يكى بر اين اساس است كه اگر اين نظارت بر اين اساس است كه يعنى احتمال دارد رهبرى از صلاحيت‏هايش و مسؤوليت‏هايش منحرف بشود، اگر با فرض اين احتمال است اين نظارت آن احتمال را برطرف نمى‏كند. چون صلاحيت خبرگان را فقهاى شوراى نگهبان تعيين مى‏كنند كه خود آن‏ها را رهبر تعيين مى‏كند. پس به طور غير مستقيم رهبر مى‏تواند در انتخابات خبرگان تأثيرى بگذارد كه خبرگانى منتخب بشوند كه اين‏ها موافق با عملكرد رهبر باشند. پس اين شيو نظارت چون مبتنى بر كيفيت انتخابات خبرگان هست، مفيد فايده نيست، يعنى آن احتمال را از بين نمى‏برد.
دليل دوم: شرايطى كه در اين‏جا براى خبرگان ذكر شده، اين شرايط ادل و دليل است بر اين‏كه اين‏ها نمى‏توانند نظارت كنند. همان طور كه بعضى از آقايان توضيح دادند، اجتهاد را به حداقلش رساندند، مجتهد متجزى را در خبره كافى دانستند يك مجتهد متجزى با آن توضيحاتى كه آقاى امينى دادند چه طور مى‏تواند بر كار رهبر نظارت داشته باشد؟ فردى كه (به تعبير ايشان البته، من آن جورى تعبير قائل نيستم) دو سال، سه سال درس خارج ديده، چه طور مى‏تواند نظارت بر كار رهبر داشته باشد؟ آن كسى كه 10 سال، 15 سال بوده لنگ است تا چه رسد به ... اگر شما خبرگان را مى‏گفتيد مجتهد مطلق باشند و به آگاه به زمان هم اكتفا نمى‏كرديد و يك شرايط سنگين‏ترى براى خبرگان مى‏گذاشتند باز يك چيز محتملى بود. اما شما شرايط را پايين آورده‏ايد بعد اين افراد را با اين شرايط خفيف مسلط كرده‏ايد ناظر بر مقام رهبرى كه هيچ سازگار نيست. نظارت نحو شرايطى لازم دارد كه در اين‏جا منظور نشده، پس بنابراين با توجه به كيفيفت انتخاب خبرگان و با توجه به شرايط خبرگان اين نظارتى كه در اين‏جا منظور شده، آن توهمى كه در ذهن است آن را برطرف نمى‏كند كه احياناً اگر رهبر تخلفى داشته باشد منحرف باشد بشود جلويش را گرفت. اما اصل اين‏كه به يك نحو ديگرى بشود نظارت كرد با اصل نظارت به يك نحو بهتر از اين‏كه خالى از اشكال باشد من هم موافق هستم.
منشى (محمد يزدى)- موافق بعد جناب آقاى آذرى قمى هستند. بفرماييد.
احمد آذرى قمى- اولًا ما هم نفهميديم اين نظارت بر حسن انجام وظايف رهبرى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1268
كجاى اين سنگين و كجاى اين سبك است؟ بعد هم از عبارت آقاى عميد اين جور استفاده مى‏شد كه اين مقدارى كه اين‏جا گذاشته‏اند كم است، «مجتهد عادل آگاه به زمان» اين براى نظارت كفايت نمى‏كند و لازم هم هست كه نظارت بشود. براى اين‏كه اگر رهبر يك تخلف‏هايى داشت (فرض را اين جور گذاشتند) اين‏ها قدرت تشخيص را ندارند، پس بنابراين بايد شرايط سنگين‏تر از اين‏ها را گذاشت. ما با اين جهت مخالفتى نداريم. اگر يك جايى اين مورد پيش بيايد اين‏ها واقعاً اين قدرت را ندارند.
بعد مسأله كه هست راجع به مجتهد، يك قدرى اين‏جا خلط شد بين مجتهد متجزى و مجتهد. يك وقتى مقصود از مجتهد اين است كه كسى است كه داراى قو استنباط هم ندارد اگر اين جور باشد اين به نظر من شايد خيلى كم باشند كه فرض بفرماييد يك كسى در بعضى از مسائل ممكن است يك مسأله را خوب برسد، قو استنباط را فرض كنيد در اين‏جا داشته باشد يا به علت اين‏كه مثلًا مداركش روشن است و خيلى حرف ندارد، يك مسأل پيچيده‏اى نيست اين قوه را داشته باشد. اگر اين باشد كه راست است، اين خيلى به درد نمى‏خورد (يك چنين مجتهد اينجورى) اما مجتهد متجزى و مطلق را در تقسيم، به اصطلاح مقسمش را قوه قرار ندهيم، يعنى مجتهد مطلق آن كسى است كه در مسائل فقهى استنباط فعلى داشته باشد. استنباط فعلى نه معنايش اين است كه همه مسائل يادش باشد يا اين‏كه با اندك مراجعه‏اى بتواند بفهمد. اگر اين جور باشد آن وقت متجزى معنايش در مقابل اين، عيب ندارد. اين چيز خوبى است و شايد هم منظور همين جهت باشد از اين جمله‏اى كه آقاى امينى فرمودند كه مجتهد متجزى، خوب، اين راجع به اين مسأله. اين بحث‏هايى كه دارد اين‏جا مى‏شود بحث‏هايى است كه مربوط به اصل يازدهم است، آن به اصل يكصد و يازدهم كه تشخيص اين امر، يعنى ناتوانى رهبر از انجام وظايف رهبرى اين‏ها را به عهد خبرگان مذكور در اصل يكصد و هشتم گذاشته. پس اين نظارت را كه اتفاقاً در خبرگان هم براى اين اصل يازدهم يك هيأت تحقيقى قرار داده‏اند (مواد 18 و 19) كه افرادى باشند كه در كنار رهبر مشاوره باشند حتى به حضرت امام قدس سره الشريف اين پيشنهاد شد و ايشان استقبال كردند، پذيرفتند كه به عنوان اين كه چشم و گوش رهبر باشند. اين‏ها يك نقاط ضعفى را اگر در جامعه برخورد مى‏كنند آن‏ها را به اطلاع رهبر برسانند. اين نظارت كه در اين‏جا هست، شما اين منكر هستيد، يعنى اصل صد و يازده رامنكر هستيد؟ و اين‏جا بيش از آن هم كه نگفته است. «به منظور نظارت بر حسن انجام وظايف رهبرى و اجراى اصل يكصد و هفت و يكصد و يازده» و اين‏كه جناب آقاى خوئينى‏ها فرمودند يك بازرسى و يك رهبرى مخفى لابد مثل كا. گ. ب و امثال اين حرف‏ها، اگر منظورتان باشد. از شما خيلى تعجب است از يك طرف مى‏گوييد نه، ما رهبر را بايد ده ساله بگذاريم، حتى اگر مرجع عام باشد، براى اين‏كه گرفتار شر و شورش نشويم، اگر خواستيم او را كنار بزنيم ديگر زحمتى نداشته باشد. از اين طرف مى‏آييد مى‏گوييد، نه، براى او يك نفر گذاشتن كه ناظر بر كار او باشد محظور دارد. به نظر من واقعاً اين دو با همديگر قابل جمع نيست. بنابراين به نظر من اين اصل بسيار خوب تنظيم شده و هيچ اشكالى نيست، فقط شايد نكته‏اى كه بشود گفت اين جهت كه بعضى‏ها گفتند كه اين همان شرايط رهبرى است در اين‏جا گذاشته‏اند اين هم جواب داده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1269
شد. ممكن است يك فردى بينش اين جهت را داشته باشد كه رهبر را تشخيص بدهد كه مدير و مدبر است اما خودش هيچ عرضه‏اى نداشته باشد. چون مسأل مديريت با بينش خيلى از زمين تا آسمان فرق دارد. ممكن است بتواند صفات رهبرى و شرايط رهبرى و اجتهادش را تشخيص بدهد، اما خودش در معرض نباشد و داوطلب هم نباشد، بنابراين بسيار خوب تنظيم شده و به نظر من هيچ اشكالى ندارد.
منشى (يزدى)- آقاى نورى بفرماييد.
عبدالله نورى- بسم الله الرحمن الرحيم. در اصل يكصد و هشتم سه مطلب هست: يك بحث نظارت است، يكى بحث مجتهد بودن افراد خبرگان است، يكى تشخيص صلاحيت به عهد فقهاى شوراى نگهبان است كه من با هر سه مطلب مخالفم.
اساسى‏ترين مطالبش اين سه تاست. بحثى كه در رابطه با نظارت است من فكر مى‏كنم از همين جمل آخرى كه جناب آقاى آذرى مطرح فرمودند، شروع كنيم. اگر بحث همان است كه در اصل يكصد و يازده است خوب همان جاست. ديگر تكرارش براى چيست؟ يعنى اگر واقعاً همان چيزى است كه در اصل يكصد و يازده است، همان جا كافى است، كسى هم با آن مخالفتى ندارد. ولى من خودم شخصاً فكر مى‏كنم بيش از آن است كه در اصل يكصد و يازده مطرح است. چيزى كه در اول بحث و اول اصل به عنوان سر فصل اصل مطرح شده اصلًا نظارت است و به منظور نظارت بر حسن انجام وظايف رهبرى ما يك گروه مى‏خواهيم تشكيل بدهيم و من خودم نمى‏فهمم يعنى خيلى روشن نيستم كه با آن بحثى كه در رابطه با ولايت مطلقه فقيه از يك طرح شد و حساسيتى كه برخى از آقايان داشتند در آن رابطه و اين‏كه كأنه مقام رهبرى جانشين ولايت امر و حتى امام معصوم است، منتهى خوب، عصمتش را ندارد ولى ولايت و حكومتش را دارد، بعد ما بگوييم به منظور حسن انجام وظايف رهبرى يك گروه ناظر مى‏خواهيم بگذاريم كه مواظب باشند اين آقا چه كار مى‏كند و نظارت كامل كأنه داشته باشد. آن‏كه در اصل يكصد و يازده آمده اتفاقى است، اين تشكيل يك نهاد است. آن جا بله، متوجه مى‏شوند كه اين ناتوان است، چيزى هم هست كه كأنه مشهود و روشن است، حالا براى همه روشن نباشد براى آن‏ها روشن است. اما اين‏كه بخواهيم از روز اول يك نهادى را درست كنيم براى اين‏كه پا به پاى او جلو برود به نظر من هيچ صحيح نيست و اين دقيقاً تضعيف مقام رهبرى است كه مى‏خواهيم درست كنيم.
در رابطه با مطلب دوم كه بحث مجتهدين عادل را مطرح فرمودند به نظر من مى‏رسد اين تعبير اين‏جا تعبير صحيحى نمى‏تواند باشد و من فكر مى‏كنم اگر تعبير به خبرگان بشود شايد مناسب‏تر باشد كه خبرگان عادل و آگاه به زمان كه داراى قدرت تشخيص و احراز و شرايط صفات رهبرى باشند اين‏ها اين كار را دنبال بكنند اما تعبيرى كه شده تعبير مجتهدين عادل، اولًا دقيقاً تعبيرى است كه حضرت امام راجع به رهبر فرمودند. مجتهد عادل تعبير امام است راجع به رهبر، حالا اگر مجتهد يعنى سه سال درس خوانده پس چيزى هم كه حضرت امام فرمودند منظور سه سال درس خواندن را هم مى‏گيرد اگر در تعبير حضرت امام كه فرمودند مجتهد عادل يعنى كسى كه مجتهد مطلق است از اين تعبير هم همان استنباط مى‏شود. ما كه نمى‏توانيم اين جا بياييم معنا كنيم آن‏كه حضرت امام در آن‏جا فرمودند، يعنى كسى كه قدرت افتاء دارد در همه مسايل ولى چيزى كه اين جا مى‏آوريم منظورمان كسى است كه در آن حد نيست، در حد خبرويت‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1270
است. اگر در حد خبرويت است، همان را بنويسيم. تعبير به مجتهد عادل آوردن چيست؟ حضرت امام فرمودند لازم نيست مجتهد عادل، يعنى آن تعبير شرط مرجعيت لازم نيست، مجتهد عادل مورد تأييد خبرگان كفايت مى‏كند، حالا با بقى شرايط و صفات، من روى كلم مجتهد عادلش بحث دارم و الا شرايط و صفات ديگرى كه مديريت و تدبير و چه و چه و فرقى كه رهبر با اعضاى خبرگان دارد، آن را من بحث ندارم. بنابر اين من فكر مى‏كنم اگر كلمه تصحيح بشود، شما يك نهادى را كه ناچاريد حالا نهاد شوراى نگهبان باشد يا هر نهاد ديگرى هم بگذاريد براى اين‏كه صلاحيتش را تأييد كند اشكال ندارد تصميم گيرنده باشد راجع به اين‏كه چه كسى صلاحيت دارد چه كسى صلاحيت ندارد؟ ولى آوردن كلم مجتهد به نظر من اشكال دارد.
با قسمت سوم هم كه اين كار به عهد فقهاى شوراى نگهبان گذاشته شده، من مخالفم. علتش هم اين است كه من فكر مى‏كنم كه اگر بحث اين باشد كه همه خوبيم و همه عادليم و همه با تقواييم اصلا اين‏ها را نيازى نيست. شما قانون مى‏نويسيد براى آن جايى كه ممكن است خداى ناخواسته كسانى كه مى‏گذارد كه منتخبين آن‏ها او را انتخاب بكنند. اين اشكال است (آذرى قمى- قبلا انتخاب شده) اشكال ندارد. حالا چيزى كه ما در اصل يكصد و ده آورده‏ايم در ادامه‏اش همين است، بنابر اين شما آمده‏ايد در اين جا يك چيزى را پيش بينى كرده‏ايد كه تأييد صلاحيت خبرگان بيشتر علماى شهرها و استان‏ها و جامع مدرسين اين‏ها نظر مى‏دادند و الا كسانى كه خودشان از طرف رهبر انتخاب شده‏اند بخواهند اين موضوع را دنبال بكنند و بعدا بگويند بله ... همان موضوعى كه خود آقايان اشاره فرمودند در رابطه با نظارت، خوب كسانى را انتخاب مى‏كند اگر خداى ناخواسته بحث بى‏تقوايى باشد كه بگويند بله، اين آقا آدم خوبى است، بعد از ده سال هم انتخابش بكنند، هيچ گونه ناتوانى هم برايش نبينند. من از نظر منطقى عرض مى‏كنم كه اين به نظر من اشكال دارد. والسلام.
3- پايان جلسه و تاريخ تشكيل جلس آينده‏
نايب رئيس (هاشمى)- جلسه ختم مى‏شود. جلسه بعدمان عصر ساعت 4 خواهد بود.
                         (جلسه ساعت-/ 12 پايان يافت)

رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1271
                        جلسه سى دوم‏

                        صورت مشروح مذاكرات شوراى بازنگرى قانون اساسى جمهورى اسلام ايران‏

جلسه ساعت شانزده و ده دقيقه شنبه دهم تيرماه 1368 هجرى شمسى برابر با بيست و هفتم ذيقعده الحرام 1409 هجرى قمرى به رياست آيت الله مشكينى تشكيل شد.
فهرست مطالب:
اعلام رسميت جلسه و تلاوت آياتى از كلام الله مجيد
دنبال بحث پيرامون گزارش كميسيون مربوط به رهبر و خبرگان رهبرى و تصويب چند اصل پيشنهادى‏
پايان جلسه و تاريخ جلس آينده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1272
1 اعلام رسميت جلسه و تلاوت آياتى از كلام الله مجيد
رئيس- بسم الله الرحمن الرحيم. با حضور بيست نفر جلسه رسمى است دستور جلسه را اعلام بفرماييد.
منشى (حسن حبيبى)- بسم الله الرحمن الرحيم، دستور سى و دومين جلسه عمومى شوراى بازنگرى قانون اساسى، بعد از ظهر شنبه دهم تيرماه 1368 شمسى مطابق با بيست و هفتم ذيقعده 1409 قمرى.
1- دنبال رسيدگى به گزارش شور دوم كميسيون اول در خصوص رهبر و خبرگان رهبرى.
2- گزارش شور دوم كميسيون اول در خصوص مجمع تشخيص مصلحت.
رئيس- قرآن تلاوت بفرماييد.
 (حجت السلام عبدالله نورى چند آيه از سورة النحل را به قرار ذيل تلاوت كردند)
                        اللهم صلى على محمد و آل محمد.

                        اعوذ بالله من الشيطان الرجيم‏

                        وَ لَوْ شاءَ اللَّهُ لَجَعَلَكُمْ أُمَّةً واحِدَةً وَ لكِنْ يضِلُّ مَنْ يشاءُ وَ يهْدِى مَنْ يشاءُ وَ لَتُسْئَلُنَّ عَمَّا كُنْتُمْ تَعْمَلُونَ* وَ لا تَتَّخِذُوا أَيمانَكُمْ دَخَلًا بَينَكُمْ فَتَزِلَّ قَدَمٌ بَعْدَ ثُبُوتِها وَ تَذُوقُوا السُّوءَ بِما صَدَدْتُمْ عَنْ سَبِيلِ اللَّهِ وَ لَكُمْ عَذابٌ عَظِيمٌ* وَ لا تَشْتَرُوا بِعَهْدِ اللَّهِ ثَمَناً قَلِيلًا إِنَّما عِنْدَ اللَّهِ هُوَ خَيرٌ لَكُمْ إِنْ كُنْتُمْ تَعْلَمُونَ* ما عِنْدَكُمْ ينْفَدُ وَ ما عِنْدَ اللَّهِ باقٍ وَ لَنَجْزِينَّ الَّذِينَ صَبَرُوا أَجْرَهُمْ بِأَحْسَنِ ما كانُوا يعْمَلُونَ* مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَلَنُحْيينَّهُ حَياةً طَيبَةً وَ لَنَجْزِينَّهُمْ أَجْرَهُمْ بِأَحْسَنِ ما كانُوا يعْمَلُونَ‏

                         (صدق الله العلى العظيم- حضار صلوات فرستاد)

 «آى 93 تا 97 سور نحل»
2- دنبال بحث پيرامون گزارش كميسيون مربوط به رهبر و خبرگان رهبرى و تصويب چند اصل پيشنهادى‏
منشى (يزدى)- بحث در اصل يكصد و هشتم بود، بعد از توضيح مخبر، موافقين و مخالفين صحبت كردند. در مخالفت آقاى بيات اسم نوشتند كه الان تشريف ندارد. بعد از ايشان هم كسى اسم ننوشته است.
نايب رئيس (هاشمى)- آقاى مؤمن در دفاع صحبت بكنند.
مؤمن- بسم الله الرحمن الرحيم. براداران در مورد اصل يكصد و هشتم مطالبى را اظهار داشتند كه لابد به منظور مخالفت با كليات اصل بود و من به عنوان دفاع عرض مى‏كنم. بعضى از اشكالات آقايان روى اين حساب بود كه در صدر اصل آمده: «به منظور نظارت بر حسن انجام وظايف رهبرى» و به تعبير بعضى از آقايان اين يا عظمت مقام رهبر و والا بودن مقامش جور در نمى‏آيد.
در اين مورد آنچه كه به عنوان دفاع از گزارش كميسيون عرض مى‏كنم دو مطلب‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1273
است: يكى اين‏كه واقعا اين مسأله با والا بودن مقام رهبرى منافات كه ندارد هيچ، بلكه تحكيم رهبرى است كه ما رهبرى را انتخاب كرده‏ايم و مى‏توانيم اعلام كنيم كه اين رهبر در مقام رهبرى‏اش و سع اختياراتى كه دارد، از يك جهت تضمين شده است به خاطر صفات والايى كه خودش دارد، از طرف ديگر تضمينش به اين است كه يك عده خبرگان كه آن‏ها هم داراى شرايط بالايى هستند، اين‏ها نظارت بر عملش دارند. بنابر اين مسأله فكر نمى‏كنيم كه همان طورى كه مثلا در مورد رهبر گفته شده است كه ديوان عالى كشور بايد اموال رهبر و بستگان رهبر را بررسى كند كه در زمان رهبرى نكند به غير حق اضافه شده باشد، خوب، معنايش اين نيست كه بخواهند به مقام رهبر داراى آن صفات عالى هست در عين حال بالاترين مقام نظام ما طورى است كه با اين‏كه رهبر داراى آن صفات عالى هست، در عين حال بالاترين مقام قضايى كشور را موظف قرار مى‏دهيم كه توجه بكند كه نكند خلافى انجام شده باشد اولا اين تحكيم مسأله.
ثانياً من مى‏خواستم عرض كنم كه مقصود ما از اين نظارت بيش از آنچه كه مقتصاى اجراى اصل 111 است نيست، يعنى همان طور كه بعضى از برادران پيش از ظهر فرمودند بالاخره اصل 111 كه اگر خبرگان بيابند كه رهبر يا ناتوان است يا فاقد بعضى از شرايط شده به هر حال نمى‏شود كه در خانه‏شان بنشينند همين طور يك دفعه ببينند كه اين جور شده، على القاعد بايد يك نحو و لو مرتبه ضعيفه از نظارت و مراقبت داشته باشند. نظر كميسيون هم از نظارتى كه اين‏جا مى‏گويد بيشتر از اين مراقبت نيست حالا اگر آقايان در عين حال عبارت نظارت را نمى‏پسندند مانعى ندارد، عوضش مى‏كند، خلاصه اختلافى نداريم ما غرضمان اين بود همان طور كه بنده مقدمتاً عرض كردم، چون در اجلاسيه خبرگان راجع به اين‏كه آيا مى‏تواند خبرگان يك نحو نظارتى داشته باشد تا اين‏كه بتواند به وظيفه‏اش عمل كند، مقدمتاً اصل 111 براى عمل به وظيفه است يا نمى‏تواند، اين صحبت بود ما عبارت را كه اين جا آورديم براى اين بوده است كه آن مسأله روشن بشود كه بابا حق دارد اما شما عبارت را حالا خيلى رقيق كنيد. عبارت ظريف، زيبايى كه اين توهم از آن نشود هيچ مسأله‏اى نيست، كميسيون با اين جهت مخالفت ندارد.
نسبت به مسأل دومى كه مورد بحث آقايان بود، شرط اجتهاد بود در خبرگان، خبرگان بايد خبره باشند يعنى طورى باشند كه بتوانند تشخيص بدهند فلان شخص شرايط و صفات رهبرى را دارد يا ندارد. پس نياز دارد كه از نظر علمى اين‏ها در يك مرتبه‏اى باشند كه بتوانند خودشان تشخيص بدهند. اين‏كه بعضى از بزرگان فرمودند كه در مسأل مرجعيت تقليد، ثبوت اين كه فلان شخص اعلم يا جايز التقليد هست يا نه، لازم نيست خود طرف خبره باشد ممكن است نقل بكند از يك خبره‏اى مثلا نقل بكند كه فلان مجتهد دربار ايشان چنين فرمود. خوب اين البته درست است راه ثبوت يك مسأله است، تحقيق عنوان خبره مسأل ديگر است. نقل بكند از يك خبره‏اى مثلا نقل بكند كه فلان مجتهد دربار ايشان چنين فرمود. خوب اين البته درست است راه ثبوت يك مسأله است، تحقيق عنوان خبره مسأل ديگر است، خبره يعنى خودش طورى باشد كه بتواند تشخيص بدهد و قهرا همان طور كه صبح عرض كردم براى اين‏كه نكند كسى كه صرفا يك سابقه‏اى دارد ولو اين‏كه از نظر علمى ضعيف است به عنوان خبره انتخاب بشود آقايان حداقلى را كه لازم دانستند اجتهاد بود (اجتهاد هم به معناى وسيعش كه مجتهد متجزى را هم شامل مى‏شود) تا كسانى كه در مرتب‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1274
پايين‏تر از فضل هستند آن‏ها انتخاب نشوند.
باز اين جزئيات مسأله است اگر باز هم نظر آقايان اين است كه اجتهاد به صورت تجزى لازم نيست يا آن طور كه بعضى از آقايان مى‏فرمودند اجتهاد منصرف است به اجتهاد مطلق و چون منصرف به اجتهاد مطلق است اين لفظ نباشد بسيار خوب باز كميسيون خيلى ابايى از اين جهت ندارد، غرض اين است كه ما يك حدى و مرزى براى علميت اشخاص و شناخت اسلامى‏شان تعيين بكنيم كه آدم‏هاى بيسواد خودشان را جا زنى نكنند باز اگر آقايان نظرشان عبارت بهترى است، به جايش بگذارند.
در مورد مسأل سوم كه ظاهراً جناب آقاى نورى فرمودند، شايد بعضى ديگر از بزرگواران هم فرمودند كه مسأل تشخيص را به عهد فقهاى شوراى نگهبان بگذارند ما به نظرمان آمد كه اگر بخواهد در داخل يك جمعى باشند (يك نفر نباشد) كه آن جمع صلاحيت داشته باشد تشخيص بدهد كه فلان داراى شرايط خبره بودن هست يا نيست جمعى را منسجم‏تر از اين‏جا نيافتيم حالا باز آقايان نظرشان اين است كه نه (به قول آقاى نورى كه مى‏فرمودند) چون اين‏ها از طرف رهبر انتخاب شده‏اند پس جاى توهم اين هست (خيلى توهم‏هاى ضعيفى است ولى به هر حال جاى توهم اين هست) كه رهبر يك اشخاصى را كه خودش مى‏خواهد در فقهاى شوراى نگهبان گذاشته باشد و بعد آن‏ها هم بروند خبرگان را با ساخت و پاخت يك عده افرادى كه باندى هستند انتخاب بكنند!
اين درست نيست، باز هم اگر نظر شوراى بازنگرى اين است كه اين جمع نباشد، بسيار خوب يك فردى خارج از نظام ... چون اگر بخواهيم بگوييم مثلًا رئيس قو قضاييه لابد مى‏گويند او هم منصوب رهبرى است، اگر رئيس ديوان عالى كشور و قو قضاييه و دادستان كل كشور آن هم بعضى مع الواسطه باز منصوب رهبرند پس خارج از نظام بالاخره آقايان (كروبى- شيوه‏اى كه قبل بوده) اجازه بفرماييد آقايان فرض كنيد بعضى از مدرسين (دو نفر) خارج از حوزه صلاحتيشان را تأييد بكنند، عيب ندارد باز نظر شورا هر چه باشد به نظرم آمد اگر قانون بخواهد يك وظيفه‏اى را به عهد كسى بگذارد مناسب اين است كه به عهد كسانى بگذارد كه خودشان داخل نظام هستند و مسؤوليتى از نظام آن‏ها واگذار شده، منظور اين است كه ما بر اين اساس به نتيجه كه ملاحظه مى‏فرماييد رسيديم حالا اگر آقايان نظرشان غير اين هست، بعد از اين‏كه اصلش قبول شد جزئيات را هر چه شورا گفت ظاهراً كميسيون حرفى ندارد، منتها نظر كميسيون آنكه ابتدائاً به آن رسيده در هر يك از اين‏ها مثلًا بيايند قسمت اول را حذف كنند كما اين‏كه حاج آقا مشكينى پيشنهاد دادند به طور كلى «به منظور نظارت» را برداريم يا بگوييم «به منظور انجام وظايفى كه مقرر شده در اين قانون براى خبرگان تعدادى از اين آقايان انتخاب ...» بسيار خوب اين چيزى نيست، اين‏ها به نظر من جزئيات به حساب مى‏آيد كه قهراً بحث مى‏شود و هر كدام كه آقايان رأى دادند همان جزو اصل به حساب مى‏آيد ديگر من نيازى نمى‏بينم بيشتر از اين اين‏جا صحبتى بكنم، و السلام.
نايب رئيس (هاشمى)- خيلى خوب ما الان بايد كليات اصل يكصد و هشتم را رأى بگيريم.
كروبى- من حرف دارم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1275
نايب رئيس- بفرماييد.
مهدى كروبى- حاج آقا اين سه تا مطلب اصولى دارد كه هر سه يك مجموعه مخالفند. يك بحث نظارت بر رهبرى، يك بحث مجتهد بودن، يك بحث هم كه شوراى نگهبان. اين سه تا را از آن بگيريد چيزى نمى‏ماند و هر سه اين‏ها ...
نايب رئيس (هاشمى)- خيلى خوب حالا شيو كار ما اين است آقايانى كه مخالفند اگر رأى ندهند، رأى نمى‏آورند و خوب، ساقط مى‏شود به كلى مى‏رود كنار ديگر، بر مى‏گرديم به همان چيزى كه در قانون اساسى قبل بوده.
الان ما اصل يكصد و هشتم را رأى مى‏گيريم و اگر رأى آورد آن وقت مواردى را كه آقايان دارند به صورت پيشنهاد مطرح مى‏كنيم اگر رأى نياورد خوب ديگر تمام شده است. آقايانى كه با كليات اصل يكصد و هشتم موافق هستند، رأى بدهند (سيزده نفر رأى دادند) رأى نياورد. به كلى از اين اصل عبور مى‏كنيم، مى‏رويم سراغ اصل بعد، البته فقط يك نقطه ضعف مشترك اين‏جا بين اين دو است و آن اين‏كه آقايان اين‏جا و قبل آورده‏اند كه اولين دوره را امام بايد تأييد كنند شوراى نگهبان ... آن ديگر گذشته است، نيست در تاريخ، ما آن را بايد عبور كنيم فقط بگوييم قانون تغييرش به عهد اين‏هاست، دست نزنيم، همان قديمى بماند.
عميد- تغييرى كه كرده، رأى گيرى لازم دارد.
نايب رئيس (هاشمى)- تغيير ديگر نكرده.
عميد- ... رأى نياورد.
نايب رئيس (هاشمى)- آقاى مؤمن اگر مى‏خواهيد آن اصل بعدى را توضيح بدهيد والا برمى‏گرديم به همان كه در قانون اساسى هست ديگر، اصلًا نرويم دنبال آن.
مؤمن (مخبر كميسيون)- همان اصل قانون اساسى باشد.
نايب رئيس (هاشمى)- بله برگشتم به همان. خيلى خوب، پس اصل بعد را بخوانيد حالا به اصل قبلى‏مان برگرديم.
نايب رئيس (سيد على خامنه‏اى)- اين‏جا در آخر اصل بعد از عبارت «از آن پس هر گونه تغيير و تجديد نظر» آورده‏اند: (و ساير مقررات مربوط به وظايف خبرگان در صلاحيت خود آنان است) در آن‏جا بحث بود كه وظايف آن‏ها را بايد مجلس شوراى اسلامى تصويب كند.
نايب رئيس (هاشمى)- درست است، اين چيزى كه آقايان آورده‏اند يك نقطه‏اى دارد كه در قانون اساسى نبوده، ما در خبرگان هم براى آن ساير وظايف مشكل داشتيم آن وقت قانون يا چيزى كه مى‏ماند مى‏گفتيم اين حق ما نيست حق مجلس است، حق كجاست، گير مى‏كرديم مى‏گفتيم اين حكم قانون دارد يادتان هست كه مواردى پيش مى‏آمد كه مى‏گفتيم چه اعتبارى دارد؟ خيلى خوب اصل را بخوانيد و بعد آقاى مؤمن راجع به اين اصلاحيه كه در عمل براى ما اهميت دارد توضيح بدهند.
                         (به شرح زير خوانده شد)

 «اصل- قانون مربوط به تعداد و ساير شرايط خبرگان، كيفيت انتخابات و آيين‏نامه داخلى جلسات آنان براى نخستين دوره بايد به وسيل فقهاى شوراى نگهبان تهيه و با اكثريت‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1276
آراى آنان تصويب شود و به تصويب نهايى رهبر انقلاب برسد. از آن پس هر گونه تغيير و تجديد نظر در اين قانون و تصويب ساير مقررات مربوط به وظايف خبرگان در صلاحيت خود آنان است.
محمد مؤمن (مخبر كميسيون بررسى مسائل رهبرى)- اين جمل اول اين اصل كه قانون مربوط به تعداد و ساير شرايط خبرگان آورده شده، نه اين‏كه در اصل يكصد و هشتمى كه ارائه شد و رأى نياورد بعضى از شرايط پايه را ما ذكر كرده بوديم كه مثلًا از نظر علميت بايد مجتهد باشد و قدرت تشخيص شرايط صفات رهبرى را داشته باشد و همچنين بعضى جهات انتخابات را ذكر كرده بوديم با رأى مستقيم مردم مخفى انجام بشود اين‏جا جمله «ساير شرايط خبرگان» را آوردايم براى اين‏كه ممكن است خبرگان بگويند غير از اين شرايط پايه احياناً لازم باشد كه از نظر سنى هم فلان مقدار سن داشته باشد و يا شرايط ديگرى كه در ريز بيان شرايط ذكر مى‏شود لذا «قانون مربوط به تعداد و ساير شرايط خبرگان» را اول آورديم بقيه هم تقريباً همان است كه در قانون اساسى هست: كيفيت انتخابات، آيين‏نام داخلى جلسات براى نخستين دوره بايد به وسيل فقهاى اولين شوراى نگهبان تهيه و با اكثريت آراى آنان تصويب شود و به تصويب نهايى رهبر انقلاب برسد.
بعضى از آقايان پيشنهاد حذف اين را داده بودند منتها كميسيون باز به همان جهتى كه يك جنب تاريخى در اين هست اولًا و ثانياً اين‏كه الان آنچه كه ملاك عمل هست براى خبرگان قسمتى از همان مصوبات شوراى نگهبان است كه به تصويب نهايى حضرت امام رضوان الله عليه رسيده براى اين جهت، آقايان اين عبارت را فرمودند كه حذف نشود والا پيشنهاد حذف نيست به اين عبارت به كميسيون رسيده بود روى اين جهت كه بفهماند كيفيت انتخابات، آيين‏نام داخلى جلسات در نخستين دوره به تصويب نهايى رهبر انقلاب رسيده و الان ملاك عمل است اين حذف نشد آن وقت در ذيل اين اصل كه حالا آمده است: «از آن پس هرگونه تغيير و تجديد نظر در اين قانون و تصويب ساير مقررات مربوط به وظايف خبرگان در صلاحيت خود آنان است» قبلًا اين طور بوده است: «از آن پس هرگونه در اين قانون در صلاحيت مجلس خبرگان است» اين‏جا اضافه كرده‏اند تجديد نظر در اين قانون و تصويب ساير مقررات مربوط به وظايف خبرگان سر اين هم كه اضافه كرده‏اند اين است كه بعضى‏ها در جلسات خبرگان مى‏گفتند كه احياناً منظور از اين قانونى كه اين‏جا هست همين قانون مربوط به تعداد و شرايط خبرگان است و تمام آنچه را كه مربوط به خبرگان و مقررات كارشان هست، شامل نمى‏شود براى اين‏كه از اين جهت هم شبهه‏اى نباشد عبارت اضافه شد و تصويب ساير مقررات مربوط به وظايف خبرگان در صلاحيت خود آنان است.
نايب رئيس- مى‏گويند اين «ساير» را نمى‏خواهد.
نجفقلى حبيبى- در سطر اول «ساير» باشد ولى «ساير» آخر اصل حذف شود.
نايب رئيس- «از آن پس» هم معنا ندارد فقط بايد بگوييم عبارت نهايى را كه مى‏شود اين‏جا تصويب كرد اضافه كنيم به همان اصل نه اين‏كه اصل مستقلى باشد.
موسوى خوئينى‏ها- «تصويب ساير مقررات مربوط به وظايف خبرگان در صلاحيت خود آنان است».
نايب رئيس (هاشمى)- بله، همين را مى‏خواهيم بگوييم يعنى بقى مقرراتى كه اين‏جا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1277
نيامده به عهد خود آن‏ها است.
آقايانى كه موافقند اين جمله به آن اصل اضافه شود، رأى بدهند (اكثر رأى دادند) تصويب شد.
برگرديم به اصل يكصد و هفتم چون يادتان هست كه پيش از ظهر ما به خاطر ذيل اين اصل به مشكلى برخورديم. ذيل آن اين است: «هرگاه در رهبر مرجع تقليد عام نباشد با رأى خبرگان به مدت ده سال به رهبرى انتخاب مى‏شود» اين جا يك گروه از حضار مخالف اصل توقيت بودند و به اين رأى ندادند، يك گروه از حضار هم به خاطر اين‏كه توقيت را نسبت به مرجعيت نياورده بودند، رأى ندادند، عملًا يك حالت اين جورى كه پيدا شد، نه حذفش رأى آورده و نه اصلش تا اين‏جا هم هيچ اشكالى نداشت ما تا اين‏جا توافق داشتيم آقاى امينى پيشنهاد اصلاحى دادند كه جمع كردند گفتند كه بتوانيم ده سال را تعيين كنيم در عين حال خبرگان هم بتوانند دائم انتخاب بكنند اين‏جا هم باز به همان دليل قبلى رأى نياورد بعضى از آقايان به خاطر توقيت بعضى‏ها به خاطر اين‏كه توقيت را ضعيف ديدند، باز رأى ندادند، حالا آقاى آذرى پيشنهاد جديدى داده‏اند كه عبارت روشنى ندارد. آقاى آذرى خودتان توضيح بدهيد.
منشى (يزدى)- اجازه بفرماييد آقاى آذرى و آقاى مؤمن دو پيشنهاد داده‏اند كه محتواى آن‏ها يكى است، شايد عبارت آقاى مؤمن بهتر باشد حالا توضيح مى‏دهند. عبارت آقاى آذرى اين هست كه چون رعايت ترجيح‏هايى كه پيش مى‏آيد در هر زمان ممكن نيست حداقل زمانى كه تجديد نظر براى خبرگان جايز است، ده سال است.
ظاهراً مقصودشان را با اين عبارت بيان كرده‏اند آقاى مؤمن به اين صورت شكل قانونى به آن داده‏اند: (ذيل اصل 107) خبرگان موظفند هر ده سال يك مرتبه تشكيل جلسه داده و در صورتى كه رهبر تمام شرايط رهبرى را داشته باشد، مجدداً وى را تأييد نمايند. يعنى توقيت نيست به نحوى هم وقت را آورده‏اند.
نايب رئيس (هاشمى)- ى ك مضمون است عبارت را درست مى‏كنيم. يكى از آقايان توضيح بدهند.
احمد آذرى قمى- در اصل 107 (چه قبلى و چه اين كه فعلا شورا تصويب كرده) مرجحاتى كه ذكر شده در حدوث است، يعنى موقعى كه مى‏خواهند انتخاب بكنند اين مرجحاتى كه ذكر شده پس از اين‏كه انتخاب شد بعد فرد ديگرى آمد (بعد از يك سال، دو سال، ده سال، بيست سال) و برگشت وضع منقلب شد فرد ديگرى اين مرجحات را داشت در اين‏جا مشخص نشده ولى از نظر شرعى و از نظر عقلى مى‏شود گفت كه اگر واقعاً وضع تغيير پيدا كرد، مثلًا بعد از پنج سال يك كسى ديگر اعلم شد، مدير و مدبرتر شد، اين قاعده‏اش اين است او را انتخاب كنند، خوب از آن طرف هم مى‏خواهيم گرفتار عزل و اين‏ها نشويم مى‏گوييم و از اين طرف هم بخواهيم بى‏نظام نباشد هر روز بگوييم نه امروز كى اعلم شده بايد رفت او را انتخاب كرد، فردا چه شده اين مثل همان نمايندگان مجلس كه ممكن است مردم واقعاً بعد از يك سال اين نماينده را قبول نداشته باشند ولى مى‏گويد نه بايد بسوزى و بسازى تا چهار سال بايد اين نماينده‏ات باشد، روى اين زمينه من پيشنهادم اين است كه تا ده سال اگر هر بر فرض ترجيحى پيش آمد آن مورد توجه نباشد و ثابت باشد همان رهبرى كه انتخاب شده بعد از ده سال‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1278
آن وقت خبرگان حق تجديد نظر داشته باشند، يعنى رسيدگى به اين معنا.
رسيدگى به وضع موجودى و افرادى كه صلاحيت‏هاى احياناً بيشترى پيدا كردند و ارجحيتى پيدا كردند اگر يك چنين وضعى پيش آمده بعد از ده سال بتوانند تجديد نظرى بكنند و جلسه‏اى تشكيل بدهند و اگر فردى بهتر شده خوب او را ترجيح بدهند و انتخاب بكنند.
منشى (يزدى)- (مخالف) آقاى موسوى اردبيلى.
سيدعبدالكريم موسوى اردبيلى- من فكر مى‏كنم اين فرمايش آقاى آذرى چيزى را اضافه نمى‏كند بلكه چيزى را هم از بين مى‏برد، براى اين‏كه آن‏كه در اصل بعد آمده هر وقت خبرگان اين حق را دارند اگر رهبر در نتيج حوادثى، شرايط را فاقد شد يا چه شد فلان، اين‏ها مى‏توانند ده سال بعد را هم مى‏گيرد، حتى يك سال بعد را هم مى‏گيرد، دو سال بعد را هم مى‏گيرد، ده سال بعد را هم مى‏گيرد. خود آقاى آذرى مى‏فرمايد، اگر در طول مدت، افراد واجد شرايطتر ديگرى پيدا شدند، شايد اصلًا شرعى نباشد، ما بگوييم بسوز و بسازد در غير ارجح براى اين‏كه انتخاب كرده، تمام شده، اين فرمايش ايشان اگر نيايد، خبرگان مى‏توانند حتى بعد از چهار سال هم يك تجديد نظر كنند. آن آقايى كه واجد شرايطتر است به او رأى بدهند اما اگر اين را بياوريم، معنايش اين است تا ده سال نمى‏توانيم. حالا در اين اثنا اگر يك كسى واجد شرايطتر شد، بهتر هم بود شما نمى‏توانيد تا ده سال بايد صبر كنيد، اين نهايتش اين است فقط آن اصل را از بين مى‏برد، يعنى آن اختيار اطلاقى كه در آن‏جا هست، اطلاق را مقيد مى‏كند به ده سال اين چيزى اضافه نمى‏كند اين نبودش بهتر از بودن است.
ى زدى- من موافقم، آقاى مؤمن هم موافق هستند، ديگر فرق نمى‏كند آقاى مؤمن صحبت كنند.
دانش زاده (مؤمن)- بسم الله الرحمن الرحيم- عرض كنم كه اين جهاتى را كه حاج آقا فرمودند، حرف‏هاى درستى است و عبارتى كه داده شده، اين جهات اصلًا منظور نبوده، بلكه آنچه كه در كميسيون صحبت بود كه بر اساس او گفتند ده ساله انتخاب بشود، اين بود كه گفتند اگر بنا بشود دائم باشد، اين رهبر و يا دستگاه و بيت رهبرى، خودشان را جا افتاده مى‏بينند كه هيچ كس نمى‏تواند متعرضشان بشود و احياناً ممكن است كه از اطرافيان رهبر به نظام لطمه‏اى وارد بشود و روى اين اصل آقايان فرمودند كه ده سال را در مورد البته همان‏جايى كه ملاحظه مى‏فرماييد ... البته اين جهت در آن‏جا محل اختلاف بود و اكثريت اين نظر را دادند و الا اگر كه كسى واحد شرايط باشد، بعد از اين‏كه خبرگان او را انتخاب كردند، نظر اقليت اين بود كه مشروع نيست كه او را كنار بگذارند، مگر اين‏كه صفتى از صفات لازمه را از دست بدهد. اما اين عبارتى كه الان تقديم شده، خبرگان موظفند هر ده سال يك مرتبه اين كار را بكنند. نه منظور اين است كه قبل از ده سال نمى‏توانند، بلكه توظيف مى‏كند كه حتماً بايد در ظرف هر ده سال، تأييد خودتان را اگر واجد شرايط هست و قهراً عزل را منتها محترمانه است عزل كه هر ده سال راجع به اين اظهار نظر كنند. نمى‏خواهيم بگوييم كه اگر قبل از او يافتند كه شرايط را ندارد، اين كار را نكنند. هر ده سال يك مرتبه لازم است تشكيل جلسه بدهند و در صورتى كه رهبر را واجد شرايط بيابند، او را تأييد كنند (موسوى اردبيلى- با اين‏كه من مخالف هستم) اين‏كه بله.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1279
اين‏كه حاج آقا مهدوى فرمودند كه اگر شرايط را داشته باشد نمى‏شود اصلًا كنارش گذاشت بعد از اين‏كه متصدى امر شد، همين طور است، حالا اين يك بحث‏هايى است كه صبح مفصل صحبت شد و من عرض كردم، بنده امروز اين فرصتى كه داشتم فرمايشات حضرت امام را مطالعه كردم، ايشان هم نظرشان اتفاقاً همين است كه اگر كسى متصدى امر شد، كسى بخواهد برود او را كنارش بگذارد و ديگرى حق ندارد كار را متصدى بشود، روى اين حساب ما اين را پيشنهاد كرديم، خبرگان هر ده سال يك بار اين كار را بكنند و اين آن خاصيت را دارد خوب آن طور نيست كه يله و رها باشد بلكه تحت نظر است، حالا نه نظارتى كه آقايان فرمودند كه اگر يك كارى بكنيد كه خبرگان تشخيص بدهند كه آن صلاحيت‏هاى لازم را ندارد كنارش مى‏گذارد، هر ده سال يك بار هم اين كار را مى‏كند.
بنابراين به نظر مى‏رسد اين عبارتى كه آورده شده، فايده همان عبارت توقيت را در همه جا دارد و ضرر توقيت را كه گفته مى‏شود مثلًا اين‏كه يك مقام معنوى هست منافات دارد، اين ضرر ندارد. در عين حال نفى اين جهت را هم نمى‏خواهيم بكنيم كه قبل از ده سال نمى‏توانند اين كار را بكنند. به آن جهت اين عبارت عرضه شده. اگر عبارت را هم آقايان قاصر بدانند، ممكن است بعضى از كلماتش را عوض كنند خلاصه اين است.
منشى (يزدى)- آقاى مهدوى در مخالفت اگر مى‏خواهيد صحبت كنيد، وقت هست.
محمدرضا مهدوى كنى- بنده چون صبح نبودم كه جريان چه بوده، براى همين حالا اگر يك حرفى مى‏زنم كه گفته شده، مى‏بخشيد. من با توقيت مخالفم به هر نحوى باشد، در صورتى كه كسى صلاحيت رهبرى را دارد و ايشان را انتخاب كردند، در حقيقت با او بيعت كرده‏اند ما حق عزل كردنش را نداريم، اصلا به هيچ وجه، ممكن است بفرماييد يك كسى پيدا شده كه حالا صلاحيت‏هاى بيشترى دارد، باز هم چرا او را عزل كنيم؟ وقتى كه اين مى‏تواند مملكت را اداره كند، صلاحيت‏هاى عام لازم را دارد، دارد ديگر. شما حالا با هر عبارتى بياييد يك جورى بكنيد كه بالاخره مى‏خواهيد يك توقيتى درست كنيد محترمانه. اين عين همان است اگر مقصود اين است كه خبرگان بايد مواظب باشند، اگر رهبر فاقد صلاحيت‏هاى لازم شدكه اين هست در قانون اساسى اين هست و خبرگان موظفند نه سر ده سال، نه سر دو سال، بالاخره بايد هميشه مواظب باشندببينند صلاحيت‏هاى لازمى كه هست، هست يا نيست؟ اگر نيست كه وظيفه‏شان است سر دو ماه هم شده عزل كنند. اگر بنا بر صلاحيت‏هاى موجود است، ده سال و پنج سال و شش سال براى چى؟ ما خلاصه مى‏خواهيم يك توقيت محترمانه درست كنيم و من اعتقادم اين است، اصلًا توقيت خلاف شرع است (توسلى- چرا؟) به خاطر اين‏كه ما با كسى كه بيعت كرديم و صلاحيت داشت (توسلى- تبعيت ده سال مى‏كنيم) همان، خبرگان هم حق ندارند، چون بحث اين است كه ما مسائلى كه داريم حرف مى‏زنيم روى مبانى شرعى است، با كسى كه به عنوان رهبر بيعت مى‏كنيم مدت معنى ندارد. وقتى يك كسى صلاحيت دارد با او بيعت كرديم تا مادامى كه صلاحيت دارد، او ولى الامر مسلمين است.
موسوى خوئينى‏ها- اين منافات ندارد با آن.
نايب رئيس (هاشمى رفسنجانى)- خيلى خوب آقاى يزدى در موافقت صحبت مى‏كنند، بفرماييد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1280
محمد يزدى- عنايت مى‏فرماييد كه موضوع بحث كاملًا مشخص بشود مخصوصاً بعضى آقايانى كه صبح حضور نداشتند، بحث اين است كه آيا كسى كه به عنوان رهبر انتخاب مى‏شود موقت باشد يا نه؟ يك نظر اين بود كه مى‏شود موقت باشد مطلقاً، چه آن منتخب مجتهد مطلق و مرجع عام باشد، چه مرجع عام نباشد فقط به دليل واجديت شرايط رهبرى انتخاب شده باشد، در مقابل يك نظر اين بود كه اگر كسى انتخاب شد، ديگر آن نمى‏تواند موقت باشد، به خاطر اين‏كه انتخاب حالا يا به عنوان بيعت يا به هر شكل ديگرى، ولى واقعى را مشخص مى‏كند، نه ولايت به آن مى‏دهد. چون ولى واقعى را مشخص مى‏كند از اين جهت توقيت به هيج وجه نمى‏تواند باشد، اين دو نظر اين‏جا وجود داشت هيچ طرف هم رأى كافى را نداشت، اگر ما بخواهيم توقيت را به نحوى در مسأل ولايت بياوريم، همان مشكل قبلى را داشتيم و داريم، اين‏جا هم آقايان با اين پيشنهاد توقيت را در مسأل ولايت نياوردند.
اين نكته‏اى كه جناب آقاى موسوى اردبيلى فرمودند شايد جناب‏عالى هم در فرمايشتان اشاره فرموديد، در وضع فعلى هيچ‏گاه خبرگان حق ندارند چه شش ماه بعدش، چه يك سال بعدش، چه ده سال بعدش بيايند بررسى كنند و به رهبر بگويند شما صلاحيت دارى يا ندارى و او را كنار بزنند. بله اگر شرايط رهبرى را از دست داد به نحوى آن موقع مى‏توانند دربار او رسيدگى بكنند و بگويند كه مثلًا بله شرايط را از دست داده است يا نه ولى خودشان مستقيماً، ابتدائاً، سراغش بروند و مراقبت بكنند و ببينند كه آيا دارد يا ندارد بعد اظهار نظر بكنند چنين حقى را ندارند، اين حق از ايشان نفى شده است، بنابراين مسأله به اين شكل است در چنين حالتى (هاشميان- كجا نفى شده است؟) يعنى اين حق را ندارند خبرگان، به خبرگان گفته نشده است، در اختيارات خبرگان قانون اساسى فعلى مى‏گويد اگر شرايط را از دست داد، آن موقع مى‏توانند او را عزل بكنند و تشخيص دهند خبرگان هستند. نمى‏گويد خبرگان مى‏توانند نسبت به اين‏كه آيا واجديش را حفظ كرده است يا نه، يك نظارت دائم روزمره رويش داشته باشند يا شش ماه يك دفعه بروند ببينند آقا شما چشمتان درست كار مى‏كند يا نه، گوشتان درست كار مى كند يا نه، مشاعرتان درست كار مى كند يا نه؟ اين بحث‏ها اصلا نيست، اصلًا حق اين مسائل را ندارند، اگر شنيديد كه وضعيت جسمانى‏اش يا وضيعت روحى‏اش به حالتى رسيده است كه ممكن است نتواند اگر شنيديد كه وظايفش را انجام بدهد، اين وضع فعلى قانون اساسى است حالا چون صبح اين بحث‏ها مفصل انجام شده كه توقيت در ولايت بعضى معتقدند اشكالى ندارد، بعضى معتقدند اشكال دارد، اين دو نظر هم بوده، اين پيشنهاد حل مى‏كند قضيه را به اين معنا كه نيامده است در جعل ولايت توقيت بكند، نيامده است بگويد ولى موقت است، مى‏گويد خبرگان (همين چيزى كه آقايان الان دنبالش هستند) مى‏گويد خبرگان حق داشته باشند حداقل ده سال يك بار، بررسى مجدد بكنند، اگر شرايط قبلى‏اش را دارد كه چه بهتر ادامه مى‏دهد، اگر شرايط قبلى را ندارد و يا بهترى را پيدا كرده‏اند، بتوانند آن بهتر را جايگزين بكنند. ولايت را توقيت نكرده‏اند، اين توقيت را روى بررسى كردن خبرگان آوردند در حقيقت مسأله را از اين راه خواستند حل بكنند.
من به نظرم اين راه حل خوبى هست كه هم نظر كسانى كه معتقد هستند در نفس ولايت‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1281
هم توقيت مى‏تواند راه پيدا بكند، تأمين مى‏كند، هم نظر آن‏ها را كه مى‏گويند براى ولايت نمى‏شود توقيت قائل شد، از اين جهت تأمين مى‏شود.
نايب رئيس (هاشمى رفسنجانى)- جناب آقاى مؤمن عبارت را مشخص كنيد كه براى آن عبارت رأى بگيريم.
منشى (يزدى)- قبل از ده سال نمى‏توانند، الان به هيچ وجه نمى‏توانند، هيچ وقت نمى‏توانند مگر نه، شرايطش عوض بشود.
كروبى- اين را رأى گرفتيد تصويب نشد.
نايب رئيس (هاشمى رفسنجانى)- فرق دارد، دو موضوع است، يك بار جلسه مى‏گيرند بحث بكنند ببينند گزارش رسيده، شرايط عوض شده، يا نه، يك بار نه جلسه مى‏گيرند اصلًا، ابتدائاً ببينند كه آيا شرايطش باقى است يا نه و آيا كسى بهتر از او پيدا مى شده يا نه؟
ميرحسين موسوى- نمى‏شود تصريح بشود؟
نايب رئيس (هاشمى رفسنجانى)- بله، همين تصريح مى‏شود.
آذرى قمى- اجازه بدهيد در ضمن صحبت‏هايى كه ايشان كرد، من يك قدرى با ايشان اختلاف دارم و آن اين است كه ايشان مى‏گويند كه قبلًا يعنى قبل از ده سال هم يعنى دو سال بعد هم كه گذشت يعنى همين طور كه آقاى اردبيلى اشاره كردند از اصل يكصد و يازده استفاده مى‏شود كه مى‏توانند، يك چنين حقى دارند.
نايب رئيس (هاشمى رفسنجانى)- اين در اين پيشنهاد نيست.
آذرى قمى- اجازه بدهيد، نه ايشان الان چنين گفتند، حالا هم مى‏خواهند اين جهت را حفظ كنند ... من مى‏گويم از اصل صد و يازده اين معنا استفاده نمى‏شود. براى اين‏كه اصل يكصد و هفت مال حدوث است، اصل يكصد و يازدهم مال از بين رفتن شرايط و صلاحيت‏هاست نه اين‏كه ديگرى ترجيح پيدا بكند، اين را ما جزو شرايط نمى‏گيريم، يعنى بگوييم شرط منتفى شده، چرا؟ براى اين‏كه يكى از او اعلم شده. اين نمى‏گويد، انتفاى شرايط نيست. اصل يكصد و يازده من مى‏گويم چنين حقى ندارد.
نايب رئيس (هاشمى رفسنجانى)- خيلى خوب آقاى آذرى ما حرفى نداريم، شما هم عبارت خودتان را بدهيد عبارت شما را هم به رأى مى‏گذاريم.
دو تا عبارت است، فعلًا عبارت آقاى مؤمن را به رأى مى‏گذاريم، عبارتتان را بخوانيد.
محمد مؤمن- هر ده سال يك بار، وظيفه‏اى را به عهد خبرگان گذاشتند كه اين كار را بكنند و به دنبالش هم تأييد وظيفه شان است نه اين‏كه قبلًا اگر مصلحت پيش آمد، سر دو سال يا سه سال يا پنج سال خواستند، احتمال دادند، مصداق اصل 111 باشد نتوانند اين كار را بكنند، بنده اين را عرض نمى‏كنم و لذا ملاحظه كنيد و باز عرض نمى‏كنم كه اگر واجد شرط هم باشد به داراى شرط بودن رهبر لطمه نمى‏زند، باز هم دست به تركيبش بزنند. ببينيد، عبارت بنده اين است: «خبرگان موظفند هر ده سال يك مرتبه تشكيل جلسه داده، در صورتى كه رهبر را واجد جميع شرايط بيابند، مجدداً او را تأييد كنند.» ديگر حرفى ندارم.
نايب رئيس (هاشمى رفسنجانى)- خيلى خوب پس يك تكليف است در رأس ده سال.
آقايانى كه (حالا اصلاح لفظى جزيى مهم نيست، مطلب همين است) آقايانى كه با اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1282
مضمونى كه ايشان گفتند با اين عبارت ... (نورى- اگر واجد شرايط نبود، چه مى‏شود؟) اگر واجد نبود تأييد نمى‏كنند، طبعاً رهبر جديدى انتخاب مى‏كند، از اين در مى‏آيد ديگر در اين رابطه ....
مؤمن- نه اين لازمه‏اش اين است كه عزل مى‏كنند، اگر ديدند ندارد شرايط را.
منتها نخواستيم لفظ عزل را كه به قول شما غير محترمانه است را بياوريم.
منشى (يزدى)- مى‏گويد اگر نداشت چه كار مى‏كنيد.
نايب رئيس (هاشمى رفسنجانى)- اگر نداشت رهبر جديدى انتخاب مى‏كنند ديگر.
مؤمن- عزل است ديگر، پيداست، اگر نداشت پيداست عزل است.
نايب رئيس (هاشمى رفسنجانى)- بله، پيداست آقايانى كه موافق با اين پيشنهاد آقاى مؤمن هستند، رأى بدهند (عد كمى رأى دادند) خوب اين كه رأى نياورد، ديگر از اين بهتر نمى‏شد ديگر نمى‏دانم شماها چرا رأى نمى‏دهيد؟!
موسوى خوئينى‏ها- مرجعيت را از اصلى كه قانون اساسى هست برداريد درست مى‏شود.
ى كى از آقايان- هنوز اشكال مرجعيت از اصلى كه در قانون اساسى هست، برداريد درست مى‏شود.
موسوى خوئينى‏ها- نمى‏شود كه اين قدر رأى بگيريد تا تصويب بشود.
نايب رئيس (هاشمى رفسنجانى)- بقيه‏اش رأى مى‏آورد، خوب بدون ذيل رأى ندادند آقايان، بدون ذيل رأى مى‏دهيد ديگر، مطرح كنيد.
خيلى خوب امروز صبح رأى گرفتيم، رأى نياورد حالا اگر رأى بياورد هم همان مى‏شود كه شما رأى نداديد صبح.
امامى كاشانى- تا اين‏جا را قبول دارم ...
نايب رئيس (هاشمى رفسنجانى)- خيلى خوب پس بدون ذيل است ديگر. مى‏شود بدون ذيل، همان عبارتى كه صبح بحث مى‏كرديم ...
منشى (يزدى)- نه پيشنهاد آقاى خوئينى‏ها فرق مى‏كند، پيشنهاد آقاى خوئينى‏ها اين است كه فقط قانون اساسى قبلى باشد، صرفاً كلم مرجعيت برداشته شود ... (هاشمى رفسنجانى- حالا ما چى اضافه كرديم) آن‏كه الان داريم مبسوطتر هست بله خيلى چيزهايش تغيير كرده است، منتهايش مى‏گويند بدون ذيل بنابراين دو كار بايد كرد: يكى اين‏كه بدون ذيل رأى بگيريم، يكى اين‏كه قانون اساسى قبلى باشد كلم مرجعيت را بر داريم.
نايب رئيس (هاشمى رفسنجانى)- قانون اساسى قبلى شورا داشت (يزدى- بله) خيلى خوب بخوانيد به عنوان شورا.
ى زدى- نه بدون جمله ذيل، همين گزارش كميسيون را بدون جمله ذيل، غير از پيشنهادى ...
هاشمى رفسنجانى- باشد، بخوانيد.
ى زدى- پس عنايت فرماييد، يك بار براى اين نوبت مى‏خوانيم ...
هاشمى رفسنجانى- آخر يك صدرى برايش تصويب كرديم گذشته، آن پيشنهاد آقاى موسوى خوئينى‏ها كه صبح يك قسمتش را ما رأى گرفتيم، اصلاح كرديم ديگر آن متن قبلى نمانده، حالا بخوانيد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1283
ى زدى- بله با آن اصلاح شده.
هاشمى رفسنجانى- حالا بخوانيد با آن صدر اصلاح شده، بدون ذيل.
ى زدى- بله بدون ذيل، اصل جمعاً اين جور هست: «پس از مرجع عالى قدر تقليد و رهبر كبير انقلاب جهانى اسلام و بنيانگذار جمهورى اسلامى ايران حضرت آيت الله العظمى امام خمينى، قدس سره الشريف كه از طرف اكثريت قاطع مردم به مرجعيت و رهبرى شناخته و پذيرفته شدند، تعيين رهبر به عهد خبرگان منتخب مردم است، خبرگان رهبرى دربار فقهاى واجد شرايط مذكور در اصل پنجم و يكصد و نهم بررسى و مشورت مى‏كند، هر گاه يكى از آنان را اعلم به احكام و موضوعات فقهى يا مسائل سياسى و اجتماعى يا داراى مقبوليت عامه واجد برجستگى خاص يكى از صفات مذكور در اصل يكصد و نهم تشخيص دهند، او را به رهبرى انتخاب مى‏كنند در غير اين صورت يكى از آنان را به عنوان رهبر انتخاب و معرفى مى‏نمايند. رهبر منتخب خبرگان ولايت امر و همه مسؤوليت‏هاى ناشى از آن را بر عهده داشت.»
نايب رئيس (هاشمى)- ديگر تمام شد. حالا آن ذيل ديگر نيست.
ى كى از آقايان- اين رأى نياورد.
هاشمى- خوب، شما هم همين را داريد مى‏گوييد كه، بله اين رأى نياورد (بيات) اصل توقيت را مجدداً مطرح كنيد) آخر توقيت به آن خوبى را آقاى مؤمن پيشنهاد و مطرح كرد شما الان به آن رأى نداديد.
ى زدى- واقعاً آن پيشنهاد قضيه را حل مى‏كرد.
هاشمى- آن عين خواست شماست، يعنى ده سال بعد دوباره مى‏نشينند برسى مى‏كنند و رأى مى‏دهند، نمى‏دانم چرا به آن رأى نداديد!
موسوى خوئينى‏ها- خود كميسيون توقيت را تصويب كرده است ولى مخبر كميسيون ...
هاشمى رفسنجانى- من از شما مى‏پرسم، شما كه صبح به توقيت رأى داديد، عنوان همان را آقاى مؤمن عوض كرده بود (خوئينى‏ها- فرق دارد) خيلى خوب فرق دارد ما بر مى‏گرديم رأى قبلى را مى‏گيريم چون بالاخره بايد به يك چيزى رأى بگيريم، قبلًا هم اين را داشتيم كه دوباره به چيزى رأى مى‏گرفتيم، يادتان نيست؟ حالا از مجموع جلسه مى‏پرسيم: آقايان اجازه بدهند مثل گذشته از چيزى كه رد شده دوباره بتوانيم رأى بگيريم.
امامى كاشانى- اجازه بدهيد نكته‏اى را عرض كنم شايد به رأى گيرى كمك كند.
نايب رئيس (هاشمى)- نه اين كار تسلسل نكات مى‏شود، بگذاريد تمام كنيم، خوشبختانه اين سابقه را داريم. آقايانى كه موافقند اين‏كه يك بار رد شده، دوباره به آن رأى بگيريم، دستشان را بلند كنند (اكثر دستشان را بلند كردند) تصويب شد. خيلى خوب، حالا به عبارتى كه خوانده شد يعنى توقيت در آن نيست (يزدى- بدون سطر آخر) رأى مى‏گيريم.
كروبى- حاج آقا پيشنهاد كميسيون مقدم است.
بيات- پيشنهاد كميسيون را به رأى بگذاريد.
نايب رئيس- خيلى خوب از اول با ذيل رأى مى‏گيريم. آقايانى كه با همين متن با ذيل كه در آن توقيت هم هست، موافقند رأى بدهند (دوازده نفر رأى دادند) اين‏كه رأى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1284
نياورد. حالا آقايانى كه با اين متن بدون ذيل موافقنند رأى بدهند (آذرى- توقيت ديگر ندارد) (چهارده نفر رأى دادند) تصويب شد. از «هرگاه» ديگر حذف شد. آقاى مؤمن اصل يكصد و نهم را بخوانيد.
                         (به شرح زير خوانده شود)

اصل يكصد و نهم شرايط و صفات رهبر:
الف- صلاحيت علمى لازم براى افتاء در ابواب مختلف فقه.
ب- تقواى لازم براى امامت امت اسلام.
ج- بينش صحيح سياسى و اجتماعى، مديريت، تدبير، شجاعت و قدرت كافى براى رهبرى.
در صورت تعدد واجدين شرايط فوق، شخصى كه داراى بينش فقهى و سياسى قوى‏تر باشد، مقدم است.
محمد دانش زاده (مؤمن) (مخبر كميسيون رهبرى)- اصل يكصد و نهم قبلًا به اين صورت بوده است:
شرايط و صفات رهبر يا اعضاى شوراى رهبرى:
1- صلاحيت علمى و تقوايى لازم براى افتاء و مرجعيت.
2- بينش سياسى و اجتماعى و شجاعت و قدرت مديريت كافى براى رهبرى. كميسيون آن بند اول را كه صلاحيت علمى و تقوايى بود، همان طور كه ملاحظه مى‏فرماييد در دو بند آورده، صلاحيت علمى را با توجه به نظر مبارك حضرت امام رضوان الله عليه و اقتضاى موازين فقهى براى مرجعيت لازم است كه احياناً از آن استفاده بشود آن را ذكر نكرده، بلكه «صلاحيت علمى لازم براى افتاء در ابواب مختلف فقه» عبارت الاخراى از اجتهاد مطلق است كه مجتهد مطلق باشد، اين از نظر علمى كه مطابق همانى است كه حضرت امام مرقوم فرمودند.
ب- تقواى لازم براى امامت امت اسلام. اگر آن‏جا ما يك بند مى‏آوريم (همان طور كه در اصل فعلى هست) مى‏گفتيم: «صلاحيت علمى و تقوايى لازم» ناچار بوديم مرجعيت را هم اضافه كنيم. براى اين‏كه در افتاء اصل فتوا دادن تقوا نمى‏خواهد، صلاحيت علمى مى‏خواهد، يعنى شرط افتاء عادل بودن نيست و چون آن‏جا كلم «مرجعيت» صحيح بود كه عنوان تقوايى هم به صلاحيت علمى عطف بشود. چون ما ديديم اگر مرجعيت ذكر نشود اولى است لذا بند دوم را جداگانه آورديم: «تقواى لازم براى امامت امت است» كه عدالتى كه براى امامت امت اسلام لازم است بيشتر است از عدالت‏هاى معمولى در اشخاص.
تقوا تهذيب اخلاق و عدالتى كه امام جماعت مى‏خواهد براى اين‏كه يك نماز جماعتى بخواند در كوران‏هايى قرار نمى‏گيرد لازم نيست در يك حد بالايى باشد ولى تقواى كسى كه تمام امور مسلمين را به دست او سپرده شده لازم است در مرتب بالاترى از تقوا باشد. روى اين جهت تقواى لازم تأكيد شده است.
اين را هم توضيح بدهم كه بعضى از برادرها كه در كميسيون تشريف آوردند، فرمودند كه اين تقوا تعريفى ندارد، تعريف تقوا روشن است، يعنى جانب خدا را رعايت كردن و عمل‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1285
به دستورات حلال و حرام خداوند چيزى را كه فرموده حرام است خوب مرتكب شدنش جايز نيست و ترك واجب هم جايز نيست، وضع و جواز مستحبات و مكروهات همه قهراً روشن است. بنابراين تقوا عبارت روشنى است و براى امامت هم گفتيم كه مرحل عالى آن را مى‏رساند.
در بند سوم «بينش صحيح سياسى و اجتماعى» كه كلم صحيح را ما اضافه كرده‏ايم. واقعيت قضيه اين است كه كسى كه بينش سياسى دارد يك بينش درستى داشته باشد نه بينش نادرست! مضافاً اين‏كه حضرت امام رضوان الله عليه در يكى از نامه‏هايى كه مرقوم فرموده بودند، در آن‏جا فرموده بوند بايد داراى بينش صحيح سياسى باشد، اين اقتباس از آن نامه است كه كلم «صحيح» را در اين بند اضافه كرده‏ايم.
 «مديريت، تدبير، شجاعت، قدرت كافى براى رهبرى» اين‏ها همان شرايطى است كه بايد داشته باشد، چيز تازه‏اى نيست. تنها در ذيل يك مسأله اضافه شده و همان طور كه صبح هم اجمالًا عرض كردم اين را ما در فصل شرايط فوق، شرايط را اگر هم هر دو نفر باشند يا بيشتر، هر دو داشته باشند، تقواى لازم را دارد، صلاحيت علمى لازم را اجمالًا دارد، بينش صحيح دارد، كه خودش اگر تك باشد، مى‏تواند رهبر باشد منتها اگر دو نفر شدند چه كار كنيم؟ شخصى كه داراى بينش فقهى و سياسى قوى‏تر باشد، مقدم است كه اين همان مسأل اعلم است كه حاج آقاى آذرى توضيح دادند، بنده هم عرض كردم خدمت آقايان اگر دو نفر باشند كه يكى‏شان اعلم باشد از ديگرى، منتها اين اعلميت نه به معناى تنها قانوندان بودن و فقه دانستن است، بلكه هم به اين معنا كه فقه را بهتر بداند كه گفتيم داراى بينش فقهيش قوى‏تر باشد و هم بينش سياسى‏اش، هم به عبارت الاخرى صلاحيت علمى كه بند (الف) است و هم بينشى كه بند (ج) هست، از هر دو جهت تقوا باشد اين مقدم است چون اين اعلم مى‏شود اين اعلمهم بالامر و اقواهم عليه مى‏شود و اين مسأله‏اى است كه هم در روايات متعددى كه راجع به رهبرى وارده شده به خوبى دلالت دارد و حاج آقا هم صبح اشاره فرمودند به صحيحه عيسى بن قاسم كه آنجا دارد حضرت فرمودند كه اگر كسى گوسفندانش را به يك چوپانى سپرده باشد، بعداً كسى را بيابد كه اعلم بغنمه هست ممن هو فيها، اعلم بغنمه هست، يعنى بهتر مى‏تواند اداره كند قهراً بهتر توانستن اداره كردن همين است كه قوانين ادار گوسفند را بداند و هم در مقام عمل، كيفيت پياده كردنش را خوب بلد باشد هم بينش او خوب باشد هم فتوا و قانونش را خوب بداند همين روايت دارد، روايات زياد ديگرى كه صبح هم عرض كرديم هست اين‏كه صبح براى بعضى از برادرها يك مقدارى مورد ابهام بود، من فرمايش حضرت امام را در كتاب فقهشان خواندم در صفح 464 و 465 در جلد دوم كتاب بيعشان مى‏فرمايد: «لا بد فى الوالى من صفتين هما اساس الحكومه القانونيه و لا يعقل تحققها الا بهما اهديهما العلم بالقانون و ثانيتهما العدالة».
بعد مى‏فرمايد: «و مسألة الكفايه» كه بتواند اداره كند «داخله فى العلم بنطاقها الاوسع و لا شبهة فى لزومها فى الحاكم ايضاً و ان شئت قلت هذه شرط ثالث من اسس الشروط» كه ايشان سه تا شرط را ذكر مى‏فرمايند بعد از چند خطى مى‏فرماييد: «و قد ورد فى الاخبار اعتبار العلم و العدل للامام و كان من‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1286
المسلمات بين المسلمين منذ الصدر الاول لزوم علم الامام بالاحكام بل لزوم كونه افضل من غيره (كه اين از مسلمات بين مسلمين است كه بايد اعلم باشد) و انما الخلاف فى الموضوع» كه آن‏ها مى‏گفتند اين را.
بعد مى‏فرمايد: «و لا زلال طعن علمائنا على من تصده للخلافة بانه جهل حكماً كذائياً».
به هر حال خيلى روشن بود كه حضرت امام در نامه‏اى كه به جناب آقاى مشكينى مرقوم فرمودند، نمى‏خواهند بفرمايند فقط مجتهد عادل باشد، هيچ شرط ديگر نمى‏خواهيم، بلكه اعلميت كه اگر يك نفر اعلم باشد نوبت به غير اعلم نمى‏رسد. روى اين اساس و اين نكته‏ها در بحث «شرايط و صفات رهبر» اين را ذكر كرديم كه «در صورت تعدد واجدين شرايط فوق» شخصى كه بالفقه و التدبير اعلم باشد مقدم است. اين خلاصه توضيحى بود كه من فعلًا لازم مى‏دانم عرض كنم، اگر اشكالى بود در خدمت آقايان هستم، ان شاء الله.
مهدوى كنى- شرط ابتدايى است يا استمرارى است؟
مؤمن- اين‏كه ما نوشته‏ايم همان است كه در روايات آمده.
منشى (يزدى)- بعد از اين گزارش، جناب آقاى هاشمى و آقاى هاشميان و آقاى عميد پيشنهاد داشتند هر كدام نظرشان تأمين نشده است، بفرمايند.
حسين هاشميان- بسم الله الرحمن الرحيم. بنده عبارت را اين جور پيشنهاد كرده بودم «اجتهاد مطلق، به طورى كه بتواند در ابواب مختلف فقه احكام را استنباط كند.»
البته قسمت اول گزارش كميسيون اين را تأمين مى‏كند و روى اين اصرارى ندارم (يزدى- اين ظاهراً تأمين است) اما آن‏كه من پيشنهاد كردم علتش اين است كه ما يكى ملكه اجتهاد را داريم بى آن‏كه استنباطى كرده باشد اين تقريباً مورد نظر معمول فقهاست كه اطلاق ناظر به حلال و حرام و عارف احكام و اين‏ها منصرف نيست به چيز يعنى اطلاق نمى‏شود به اين طور چيزها و اجتهاد مطلق باشد و در بسيارى از اين مسائل (حالا اين را بسيار يا مقدار معتنابهى بگوييم در اجتهاد مطلق را مى‏فهماند كه بتواند در ابواب فقه آن ملكه را داشته باشد آيا اين‏كه بالفعل چه قدر استنباط كرده باشد اين وجود ندارد و اين طور است كه انسان به نظر فقها نگاه مى‏كند مى‏بيند كه آن‏ها حداقل در مقدار معتنابهى كه استنباط كرده باشد، اين شرط را دارند، بنابراين روى اين مسأله من پيشنهادم اين است كه در بسيارى حالا يا در مقدارى معتنابهى نيز استنباط كرده باشد.
منشى (يزدى)- بفرماييد آقاى طاهرى.
طاهرى خرم آبادى- بسم الله الرحمن الرحيم. آنچه كه از ادله استنباط مى‏شود غير از اين‏كه اين قدر اجتهاد داشته باشد و نظر فى حلالنا و حرامنا باشد كه بتواند استنباط كند اين بيش از اين استفاده نمى‏شود منتها حالا اين توانستن و قدرت مطلق باشد و در همه ابواب فقه اين قدرت را داشته باشد اما شما يك دليلى بياور كه در آن دليل ذكر شده باشد كه ولى- امر يكى از شرايطش اين است كه يك مقدارى از ابواب فقه را هم استنباط كرده باشد ما يك همچو دليلى نداريم كه اين شرط را در اين‏جا ذكر كنيم نه فقها گفته‏اند همه فقها وقتى كه ذكر كردند مسأل مجتهد را ذكر كرده‏اند عرفه هم همين است ديگر (موسوى اردبيلى- عرف شياً) خوب‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1287
عرف شيئا كه در مورد قاضى است مسأل مجتهد عادل را ذكر كردند و به عنوان اين‏كه استنباط كرده باشد و حاشيه فرض كنيد كه بر يك رساله‏اى داده باشد يا يك رسال مستقلى داشته باشد و اين‏ها را هيچ‏كدام از فقها ذكر نكرده‏اند دليلى بر آن هم نداريم.
منشى (يزدى)- آقاى آذرى به عنوان موافق صحبت مى‏فرمايند.
احمد آذرى قمى- اتفاقاً همين جمله‏اى كه آقاى طاهرى الان فرمودند ذيلش را نخواندند نظر فى حلالنا و فى حرامنا و عرف احكامنا يعنى بشناسد احكام ما را اين اصلًا معرفت از آن استفاده نمى‏شود ايشان اين مقدار هم شرط نمى‏كند مى‏گويد همين كه استنباط كرده باشد كافى است ولى الان يادش رفته باشد ولى عند المراجعه مى‏تواند حكم اين را به دست بياورد اين معنا كافى است، پس بنابراين همان نظر فى حلالنا هم اين جور از آن استفاده مى‏شود آن‏كه ما مى‏گوييم ملكه استنباط داشته باشد، ظاهراً يعنى قواعد اصولى را در دست داشته باشد و مسلط باشد اما در مسائل فروع احكام هيچ چيز ممكن است يك دانه فرع هم رواياتش را نرسيده باشد، اقوالش را نرسيده باشد، اين ملكه صدق مى‏كند كه دارد الفقها، العلما به همچو كسى عالم نمى‏گويند صرف اين‏كه مى‏تواند مثل اين است كه بگويم من مى‏توانم الان بروم يك ميليون ثروت به دست بياورم آن وقت به من بگويند ميليونر نه، من مى‏توانم بروم به دست بياورم اين غير از اين است كه الان به دست آورده‏ام.
عالم فقيه اين عناوينى كه هست اين‏ها صدق نمى‏كند مگر به اين‏كه به فروع احكام دسترسى پيدا كرد. اما البته چون احاط فعلى و علم فعلى غالبا ممكن نيست براى اشخاص مخصوصاً در زيادى از مسائل فقه لذا اين‏ها اين را شرط نكرده‏اند و الا اگر ما بخواهيم به ظواهر الفاظ نگاه كنيم نه بايد الان هم يادش باشد ديگر برود بنشيند دو دفعه فكر كند، نه.
منشى (يزدى)- بسيار خوب، جناب آقاى مهدوى فرصت هست كه شما به عنوان موافق يا مخالف صحبت بفرماييد، آقاى مهدوى بفرماييد.
محمدرضا مهدوى كنى- بنده حرفم اين است كه صلاحيت افتاء عملا بدون فتوا دادن اصلا امكان ندارد، يعنى مگر ما مى‏توانيم كسى را پيدا كنيم كه بگوييم رسيده به مرز اجتهاد ولى امكان ندارد و يعنى مگر ما مى‏توانيم كسى را پيدا كنيم كه بگوييم رسيده به مرز اجتهاد ولى هيچ جا فتوا نداده اصلا چنين چيزى امكان ندارد واقعاً اگر يك كسى به مرز اجتهاد رسيده باشد مسلماً اين در ابواب مختلف اظهار نظر كرده (توسلى- لااقل براى خودش) براى خودش هم همين طور اصلًا بدون اين امكان ندارد.
بنابراين اين شرط لازم نيست، همين قدر كه ما گفتيم مجتهد حالا اصلا صلاحيت افتاء كه آقايان نوشته‏اند، بيخودى اصلاحاتى را كه ما در فقه داريم همه اين‏ها را عوض كردند! خوب امام هم فرمودند: «مجتهد» خوب، ما هم مجتهد بوديم، مجتهد يعنى كسى كه مجتهد است ديگر! ديگر حالا اين حرف‏ها چيست كه ما عوضش كنيم جاى عدل، تقوا گذاشتن خودش بيخود است هر دو همان است كه است در تمام كتب فقهى ما اجتهاد هست، عدالت هست، عدالت البته معلوم است براى قاضى يك طور است، براى حاكم يك مقدار وسيع‏تر است، معلوم است اين‏ها اصلا اين عبارت‏ها را عوض كردن و اصطلاحاتى كه در تاريخ و فرهنگ فقه ما موجود است، عوض كردن به نظر من اصلا خراب‏تر مى‏كند، همين‏ها هست و بنابراين همين كه ما
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1288
مجتهد گفتيم مسلماً افتاى فعلى هم دارد در بسيارى از مسائل و ممكن هم نيست كسى مجتهد باشد و صلاحيت افتاء داشته باشد هيچ فتوا نداده باشد اصلا بنابراين من معقدم جاى همه اين الفاظ همان مجتهد عادل را بگذاريم و اين حرف‏ها اصلا زيادى است.
منشى (يزدى)- بسيار خوب، آقاى بيات به عنوان موافق بفرماييد.
ى كى از آقايان- آقاى مهدوى هم در موافقت صحبت كردند.
نايب رئيس (هاشمى)- نه ايشان با اضافه كردن مخالف بودند.
اسد الله بيات- بسم الله الرحمن الرحيم. لسان لسان مخالف بود، ولى معناً جناب آقاى مهدوى كنى موافق بودند و من تعجبم از جناب آقاى طاهرى است، چون مى‏فرمايند كه اگر كسى همين اندازه ملكه را داشته باشد ولو اين‏كه يك مسأله هم به درج فعليت نرسد، ما بگوييم كه نه عرف حلالنا و حرامناست خيلى متباعد از عرف حلالنا و حرامناست خيلى متباعد از عرف ادبيت است، حاج آقا آذرى قمى توضيح فرمودند كه همه هم دارند اين‏ها نوع كسانى هستند كه رسال بحثى در رابطه با اجتهاد، تقليد بحث كردن تصريح دارند به اين عبارت كه كلم عرف حلالنا و حرامنا زور دارد، فعليت دارد، طبيعى است آن فردى كه الان ملكه را دارد اما در يك فرعى به فعليت نرسد آيا اين مقلد است يا مجتهد؟ اين آدم چه كار بايد بكند؟ اگر اين آدم مجتهد است كسى كه رأى ندارد، مجتهد به چيست؟ من اين روح استدلال جناب حاج آقا مهدوى را قبول دارم، يعنى اگر مجتهد بشود، خواهى نخواهى در مقدار زيادى از مسائل بايد به رأى خودش عمل بكند. پس اين را تصريح بكنيد. البته از كلم صلاحيت بر افتاء دقيقاً اين معنا استفاده مى‏شود اما تصريح بشود كه مراد همه آقايان هم هست. به نظر من هيچ مسأله‏اى از اين جهت ندارد، يعنى ابهامى در اين جهت نبايد وجود داشته است.
مضافاً بر اين يك مسأل ولايت است، قدر متقين در ولايت براى كسانى است كه بالفعل عرف حلالنا و حرامنا اما آن كسى كه سابق اين را دارد كه يقيناً نمى‏تواند ولى امر مسلمين بشود شما بياييد يه كسى كه شبهه مصداقى ولى و غير ولى است بگوييد نه همين اندازه داراى ملكه بودن اين هم خلاف احتياط است و هم درست نيست، بنابراين من اعتقادم اين است كه يقيناً ولايت شرعى مال كسانى است كه اجتهد بالفعل و انبساط بالفعل و عرف بالفعل و نظر همه اين‏ها كلم ماضى هم دقيقاً اين معنا را نشان مى‏دهد اين است كه من با اين عبارت موافقم.
توسلى- سؤالى دارم (نايب رئيس- بفرماييد) در صورت تعدد واجدين شرايط فوق شخصى كه داراى بينش ...
نايب رئيس (هاشمى)- به آن‏جا نرسيده‏ايم هنوز. الان فعلا در همان بند اول هستم، آقاى مؤمن دفاع كنند.
محمد مؤمن- بسم الله الرحمن الرحيم. اين فرمايشاتى كه صحبت شد به نظر من مى‏آيد كه دو جنب مخالف خواهد داشت، يكى فرمايش جناب آقاى مهدوى بود كه ايشان مى‏فرمايند كه چرا گفتيد صلاحيت علمى لازم؟ بايد بگوييد مجتهد. حالا فوقش بگوييد مجتهد مطلق و بعد هم بگوييد عدالت، تمام كنيد برويد چرا الفاظ خوبمان را عوض مى‏كنيم؟ اين يك فرمايش است كه حالا اين خودش به نظر مى‏آيد كه بايد جدا بحث بشود و اين معنا همان است كه حضرت امام رضوان الله عليه هم در نامه‏شان تعبير فرمودند كه مجتهد عادل ديگر قيد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1289
به آن نزدند «مجتهد عادل كه استنباط هم كرده باشد، رساله هم داشته باشد» قيد به آن نزده‏اند. يك صحبت اين است كه حالا وقتى كه اين جهت تأمين شد، اضافه لازم است يا لازم نيست؟ قبلا در آن گزارش اولى كه شور اول داده شد، خدمت آقايان عبارتى را كميسيون پيشنهاد كرده بود اين بود:
الف- اجتهاد مطلق.
بعد بود به طورى كه به آسانى بتواند در ابواب مختلف فقه استنباط كند. اين همان لفظ معهود به كار گرفته بود منتها بعد آقايان آمدند در اين‏جا بحث كردند ممكن است البته به اتفاق آراء نرسد ولى اكثريت گفتند اين عبارت صلاحيت علمى لازم براى افتاء در ابواب مختلف فقه اجتهاد مطلق را خيلى خوب مى‏رساند و عبارت زيباترى است و اين سر عدول از لفظ اجتهاد آقاى هاشميان به اين كلمه شد اما آن جهتى را كه جناب آقاى هاشميان كه اضافه بكنيم، اين جوابش همين بود، در كميسيون هم همين بيانى كه حاج آقا مهدوى فرمودند تكيه شد، يعنى گفتيم كسى كه مجتهد مطلق باشد كه در تمام ابواب بتواند الان به طور معهود استنباط بكند اين قهراً و قطعاً همراه با استنباط نكند خصوصاً خصوصاً حالا يك وقت مجتهد متجزى است ممكن است بگوييد اولين مرحل استنباطش همان مسأل اول آسانى است كه به آن رسيده ولى اگر مجتهد مطلق شد كه در تمام ابواب فقه صلاحيت افتاء دارد، اين توأم است با آن‏كه قهراً مقدارى از احكام را استنباط كرده است و كلى عالم هم كه در روايات هست كه عمد مدرك ولايت فقيه كه حضرت امام ملاحظه فرموديد در اين كتابشان همان عناوين علما استناد فرمودند، اين‏ها هم همين اشخاص را كه مجتهد مطلق باشند، شامل مى‏شود، فتواى فقها هم اين است، فتواى خود حضرت امام هم اين است و در نامه هم همان مجتهد مطلق گفتند، خلاص حرف اين است كه آن خواست آقاى هاشميان با مسأل مجتهد مطلق تأمين است و اين عبارت «صلاحيت علمى لازم براى افتاء در ابواب مختلف فقه» همان مسأل مجتهد مطلق است منتها حالا يك بحث ديگرى هم هست كه بياييم لفظ را عوض كنيم يا نكنيم اين يك جهت ديگرى است، اگر آقايان پيشنهاد داشته باشند شايد لفظ را برگردانيم، عرض كردم ما خودمان پيشنهادمان اين بود كه همان لفظ مجتهد مطلق باشد. بنابراين به خاطر اين‏كه خواسته آقاى هاشميان حاصل بود كميسيون اين طور گفت و نيازى چون نبوده نياورده والسلام.
نايب رئيس (هاشمى)- آقاى هاشميان عبارتشان را بخوانند همان عبارت را به رأى مى‏گذاريم. البته من عرض كردم چون صدر عبارت همان اجتهاد مطلق را مى‏فهماند من رويش اصرارندارم، منصرفم فقط اين عبارت «و در بسيارى از مسائل استنباط نيز كرده باشد» اضافه بشود.
نايب رئيس (هاشمى)- آقايانى كه موافقند اين جمله اضافه بشود به اين بند رأى بدهند (5- 6 نفر رأى دادند)- تصويب نشد.
منشى (يزدى)- باز در اين‏جا پيشنهادهاى بعد رسيدگى مى‏شود.
نايب رئيس (هاشمى)- پيشنهاد ديگرى نداريم كسى نمى‏خواهد مطرح كند؟
حسين هاشميان- در 109 من پيشنهاد دارم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1290
نايب رئيس (هاشمى)- بگوييد پيشنهادتان را.
هاشميان- در بند «ج» آن‏جا كه صفات گفته مى‏شود بنده تا آن‏جا كه به روايات مراجعه كرده‏ام معمولًا روايات روى «آگاه به زمان عالم به زمان» زياد تكيه كرده‏اند روايات در شرايط رهبر لذا پيشنهاد بنده اين‏جا اين است كه آگاهى به مقتضيات زمان اضافه بشود. حالا يكى هم راجع به كلم مستقل هست.
نايب رئيس (هاشمى)- بينش اجتماعى هم آگاهى به مقتضيات زمان است، بينش اجتماعى هم عين همان است، يعنى نظر شما را تأمين مى‏كنند.
بينش اجتماعى چيزى غير از آن نيست، مى‏خواهيد آن تعبير را بياوريد و تعريف كنيد.
منشى (يزدى)- بينش صحيح سياسى و اجتماعى.
موسوى خوئينى‏ها- چون در روايات هم هست آگاه به زمان همان است كه در قانون اساسى آمده.
ميرحسين موسوى- مقتضيات زمان يك كمى فراتر است مسائل اجتماعى و فرهنگى و نظاير اين‏ها را در بر مى‏گيرد.
نايب رئيس (هاشمى)- اگر نظرتان تأمين است، رويش بحث نكنيد، واقعاً هم هست يعنى بينش صحيح اجتماعى سياسى است.
منشى (يزدى)- چون آخر يك جمله هم داريد عنايت كنيد آگاهى به مقتضيات زمان و مستقل و قائم به قسط اضافه شود، يعنى اين‏ها را هم پيشنهاد كرده‏اند. حالا عبارتى را كه آقايان آورده‏اند بينش صحيح سياسى و اجتماعى بعد مديريت، .....
نايب رئيس (هاشمى)- حالا بقيه را توضيح بدهيد اين را هم خواستيد رأى مى‏گيريم.
هاشميان- بقيه راهم ببينيد! يكى از پيشنهادهايى كه من دارم مستقل در فكر و عمل است كه اين را هم من از روايات استفاده كردم كه رويش روايات تكيه دارند.
همين طورى كه در گذشته اينچنين بوده كه هميشه ما آسيبى كه ديده‏ايم از بيوت و مراجع و اين‏ها اين بوده كه عده‏اى دور و بر مرجعى بودند كه اين مرجع را هدايت مى‏كردند مرجع را مى‏كشاندند به طرف نظرات خودشان، لذا مسقل در فكر و عمل نبوده و روايات تعبير غير مضارع دارد، يعنى رهبر در فكر و عمل استقلال داشته باشد، اين طور نباشد كه ديگران او را بكشانند لذا بنده پيشنهادم اين است كه معناى غير مضارع كه روايات روى آن تكيه زيادى دارد كه عبارت از استقلال در فكر و عمل است اين اين‏جا آورده بشود.
منشى (يزدى)- قائم بالقسط را هم توضيح بفرماييد.
نايب رئيس (هاشمى)- دوباره ممكن است ايشان به عنوان يك پيشنهاد مستقل بخواهند قائم به قسط هم مطرح شود. پس همين جا توضيح بدهند.
هاشميان- بلى، بنده به اين اعتبار قائم به قسط را عرض كردم كه ضمن اين‏كه در روايات تكيه زياد شده ببينيد! عادل بودن غير از عدالتخواهى است. عدالتخواهى يعنى كسى كه عدالت اجتماعى را اجرا بكند، يعنى اين تسلط را داشته باشد كه عدالت اجتماعى را در جامعه پياده بكند به صرف اين‏كه ما بگوييم عادل يا تقواى لازم را داشته باشد كافى نيست، روى همين جهت هم هست به نظر من كه روايات با اين‏كه كافى نيست، روى همين جهت هم هست به نظر من كه روايات با اين‏كه مى‏گويند عادل است، قائم به قسط هم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1291
باشد. بنابراين، اين جمله قائم به قسط هم اضافه بشود.
نايب رئيس (هاشمى)- مخالف و موافق صحبت كنند.
منشى (يزدى)- آقاى امينى بفرماييد.
ابراهيم امينى- بسم الله الرحمن الرحيم. اين استقلالى كه مى‏فرمايند همان بيش صحيح سياسى است. مگر مى‏شود يك كسى بينش صحيح سياسى داشته باشد، استقلال نداشته باشد؟ اگر استقلال نداشته باشد كه بينش ندارد. بنابراين، اين عين همان است و چيز جديدى نيست مخصوصاً بينش سياسى، اجتماعى يعنى همان شرايطى كه ذكر شده اين را هم شامل مى‏شود و اما قائم به قسط هم اين خوب همان يك قسم تقواست ديگر و لذا اصلًا تقوا را ذكر كردن كه فوق عدالت است و اين‏كه رهبر بايد يك مقدارى تقواى خاصى داشته باشد و آن تقوا عبارت از اين است كه يك قدرتى داشته باشد كه اين مقام را بتواند خوب اداره كند، بتواند دفاع از اسلام بكند، همه مشكلات را تحمل بكند و در واقع اين همان است و همان قدرت و شجاعت و امثال اين‏ها همه اين‏ها را شامل مى‏شود چيز جديدى به نظر من نيست.
نايب رئيس (هاشمى)- موافق و اگر كسى موافق صحبت نمى‏كند آقاى مؤمن توضيح بدهد.
مؤمن (مخبر كميسيون مربوط به رهبرى)- ى ك جمل كوتاه همان طور كه جناب آقاى امينى فرمودند خوب وقتى ما فرض كرديم اين عادل است و تقواى لازم براى امامت دارد يعنى در مقام عمل مراقب است خلاف وظيفه نكند پس قائم بالقسط خودش هست قهراً در مقام عمل اگر آنچه را تشخيص مى‏دهد نكند كه عادل نيست خوب بنابراين اين تأمين شد. وقتى هم فرض كرديم بينش اجتماعى و سياسى دارد، تدبير دارد خوب تشخيص مى‏دهد شجاعت هم دارد كه آنچه را كه تشخيص داد به كار مى‏گيرد، تقوا هم دارد كه خلاف تشخيص نكند، بنابراين همين مسائل حاصل است چيز جديدى نيست و عبارت خوبى را كه قانون اساسى داشت و ما هم استفاده كرديم وجهى ندارد تقريباً.
نايب رئيس (هاشمى)- خيلى خوب، همان تعبيرى را كه خودتان مى‏خواهيد بگوييد كه به آن رأى بگيريم.
هاشميان- اين آگاهى به مقتضيات زمان و مستقل و قائم به قسط اضافه شود.
نايب رئيس (هاشمى)- خيلى خوب، آقايانى كه با اضافه شدن اين چند صفت به بند «ج» موافق هستند، رأى بدهند (3 نفر رأى دادند) تصويب نشد. آقاى مهدوى هم اضافه شدند 4 نفر رأى دادند، آقاى مهدوى اگر رأى نمى‏داديد و نمى‏خنديديد بهتر بود. هم خنديديد هم رأى داديد!
مهدوى- تصريح اين‏ها خوب است ولى ...
نايب رئيس (هاشمى)- خوب خيلى از چيزها ما 30 صفت هم مى‏توانيم جور كنيم از اين‏ها كه درست مى‏كنيم.
منشى (يزدى)- حالا آقاى عميد بفرماييد.
ميرحسين موسوى- اين‏ها خوب است اگر اضافه بشود.
عميد- بسم الله الرحمن الرحيم. من يك پيشنهادى در اصل 109 داشتم كه در تعريف اجتهاد كه تأمين شده و لذا از آن پيشنهاد صرف‏نظر مى‏كنم و پيشنهاد ديگرى در مورد بند
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1292
 «ب» جناب آقاى مؤمن توضيح دادند كه بعضى از آقايان آمدند گفتند كه تقوا ... (آذرى- من هم چند پيشنهاد دارم) حالا دو مرتبه وقت هست (هاشمى- خيلى خوب، آقاى آذرى بگذاريد آقاى عميد صحبتشان را بكنند) در مورد بند «ب» من عرضم اين است كه تقوا يك تعريف فقهى مشخص ندارد. آقاى مؤمن اين را نقل كردند ولى جواب قانع كننده‏اى ندادند كه تقوا كجا تعريف شده، چون تقوا مقول به تشكيك است حداقل و حداكثر دارد و بين حداقل و حداكثر بودن بعيد هست، بنابراين يك كلمه‏اى كه تعريف مشخصى ندارد جز آن‏هايى كه علماى اخلاق هستند به معنى الاخص اين سلسله مراتب تقوا را مى‏توانند بدانند و تشخيص بدهند اين را در قانون اساسى آوردن درست نيست و لكن عدالت دائر بين نفى و اثبات است عدالت (هست- نيست) بنابراين اضافه كردن كلم عدالت در بند «ب» از اين جهت ضرورى است كه ذكر خاص بعد العام مى‏شود اول مى‏گوييم عدالت و تازه عدالت را كه دارد تقواى لازم را هم داشته باشد. عدالت نفى و اثبات است وقتى اثبات شد، مازاد بر عدالت كه در والى امر شرط است، در ولى امر شرط است، اين در تقواى لازم گنجانده مى‏شود، بنابراين از قبيل ذكر خاص بعد از عام مى‏شود.
و مسأل ديگر اين است كه اگر آقايان كافى مى‏دانند ذكر اخص را كه بگوييم تقواى لازم اخص است، وقتى ما اخص را آورديم عام را در دلش دارد، خوب چرا همان عبارتى را كه در روايات آمده و حضرت امام هم در تحرير الوسيله بر آن تأكيد كرده، آن عبارت را نياوريم؟ ان لا يكون مكباً على الدنيا. كه حضرت امام در تحرير الوسيله جزو شرايط مرجع تقليد مى‏دانند من يجوز تقليد از جمله شرايطى كه بايد داشته باشد غير از عدالت و تقوا ان الا يكون مكباً على الدنيا. يك متن اصطلاح جا افتاده روايى است و در فتوا هم آمده در تحرير الوسيله تصريح شده. بنابراين تقواى لازم را جداى از عدالت جداى آن صفات مشخصى كه جا افتاده در روايات آورده‏اند يك عبارت نا مشخص و نامحدودى كه هيچ تعريفى، هيچ مشخصاتى برايش ندارد. البته اين را ما توجه كرديم كه تشخيص اين صفات با خبرگان است، اين مشكل را يك مقدار حل مى‏كند اما چرا در متن قانون اساسى با ابهام بحث بشود، با ابهام عبارت آورده بشود كه تفسير آن به عهد خبرگان باشد؟ بهتر آن است كه متن هم كاملًا صريح باشد كه خبرگان هم درباره‏اش بحث نكنند كه حالا اين تقواى لازم با سلسله مراتبى كه دارد كدام مقطع و كدام مرتبه‏اش منظور هست؟ در نهايت پيشنهاد من دقيقاً اين است كه در بند «ب» اصل 109 به اين صورت آورده بشود: عدالت و تقواى لازم براى امامت است و يا اين‏كه آن عبارت اگر عدالت آورده نمى‏شود آن عبارت «لايكون مكباً على الدنيا» به تعبيرى فارسى و روشن آورده شود.
منشى (يزدى)- آقاى امينى بفرماييد.
ابراهيم امينى- بسم الله الرحمن الرحيم. جهتى كه كميسيون لفظ عدالت را نياورد و تقوا را آورد علتش اين بود: گفته شد كه عدالت يك مفهومى است گر چه روشن است و به فرمايش ايشان تعريف دارد اما در مورد امامت و رهبرى يك مقدار بالاتر از عدالت لازم است. براى اين‏كه عدالت در امام جماعت همان حسن ظاهرى است مى‏گويند آقايان حسن ظاهرى كافى است و امثال اين‏ها. اما در مورد رهبرى نمى‏شود به اين مقدار اكتفا كرد كه اين اين طورى است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1293
همين مقدار كه در امام جمعه و جماعت و اين‏ها لازم است به اين مقدار بگوييم بلكه يك كسى كه در رأس يك نظام اسلامى است بايد به حدى باشد از جهت قدرت نفس و ايمان كه در برابر همه حوادث بايستد و از اسلام دفاع كند و يك مقام عالى را دارد بايد اين قدر قدرت داشته باشد، تقوايى داشته باشد كه اين قدرت را نتواند منحرف كند به هر حال بتواند نگه دارد، عرضم اين است جهتى كه عدالت نيامده، تقوا آمده، اين بود. بعد پيشنهاد جناب آقاى عميد مطرح شد در كميسيون. ايشان پيشنهاد مى‏كردند كه عدالت هم ذكر بشود، البته جهتى كه كميسيون اين مطلب را نپذيرفت نه اين بود كه با عدالت مخالف بود، بلكه براى اين جهت بود كه چون تقوا مخصوصاً تقواى براى امامت ذكر بشود اين يك تكرارى است بنده در آن جلسه حتى طرفدار آن بودم كه حالا چه اشكالى دارد تا حالا اين قدر ما يك لفظ عدالت هم ذكر بكنيم الان هم مخالف به آن صورت نيستم اما جهتى كه كميسيون اين مطلب را ذكر كرده براى اين جهت بود كه تقريباً يك تكرار است اما اين‏كه «مكباً على الدنيا» و امثال اين‏ها را ذكر كنيم ما در روايات خيلى چيزها داريم در مورد رهبر اگر بخواهيم همه آن‏ها را ذكر كنيم روايات زياد است، بنده هم ديده‏ام، آقايان هم ديده‏اند كه روايات زياد است اگر بخواهيم مضامين همه آن‏ها را ذكر كنيم كه قانون اساسى نمى‏شود تقوا جامع همه آن‏هاست كسى كه تقوا داشته باشد، سائلا لنفسه هست مخالفاً لهوى هست مكب بر دنيا نيست، تقوا جامع همه اين‏هاست.
منشى (يزدى)- جناب مشكينى فرمايشى داريد بفرماييد.
مشكينى- بسم الله الرحمن الرحيم. مسأل تقوا و عدالت هر دو در فقه مطرح شده، معنا شده، در باب عدالت امام جماعت و موارد ديگر، عدالت شهود، مسأل شهود از حيث معنا و بيان رسم تام و حد تام ذكر شده و اگر بگوييم كه يك واژه‏اى جا افتاده باشد، همان عنوان تقوا و عنوان عدالت است كه ايشان مى‏فرمايند كه تقوا مفهومى است كه روشن نيست اما مكباً على الدنيا يك مطلبى جا افتاده است، اين خيلى عجيب است، مكباً على الدنيا يعنى حريصاً و كسى از فقها هم او را از شرط عدالت قرار نداده است منتها امام امت رضوان الله عليه در باب مرجعيت زيادتر و بالاتر از مسأل عدالت و تقوا كه فقها مى‏فرمايند ذكر مى‏كند. به هر حال مسأل تقوا روشن است.
تقوا در فقه تعريف شده به معناى فعل واجبات و ترك محرمات، چنان‏كه معناى عدالت همين است. از قضا در تعريف تقوا از امام صادق سلام الله عليه روايت شده است كه از آن حضرت پرسيدند تقوا چيست؟ (ماهى التقوى؟) حضرت مى‏فرمايند كه:
 «عند ايجدك حيث نهاك و لايفقدك حيث امرك» آن‏جا كه گفته است «واجب» هميشه آن‏جا باشيد و آن‏جا كه گفته است «حرام» آن‏جا پيدا نشويد. اين معنايش اين است كه فعل الواجبات، ترك المحرمات! بنابراين مطلبى روشن است. عدالت و تقوا هر دو به معناى فعل واجبات و ترك محرمات است، يعنى اين عبارت تقوا اين‏جا كافى است اما من هم تصديق دارم كه عدالت اولى بوده براى ذكر از تقوا، فلذا هر دو را ذكر بكنند بهتر است. «عدالت و تقواى لازم»، چون هر دو يك عنوان خاص است والسلام.
نايب رئيس (هاشمى رفسنجانى)- آقاى مؤمن اگر موافق هستند، بفرمايند صحبت كنند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1294
منشى (يزدى)- آقاى مؤمن! شما به عنوان كميسيون دفاع مى‏كنيد يا موافق؟
محمد دانش زاده (مؤمن)- عرض كنم چون يك قسمت از فرمايشات جناب آقاى عميد اين بود كه مفهوم تقوا روشن نيست كه حاج آقا مشكينى و حاج آقا امينى فرمودند و من تكرار نمى‏كنم. «تقواى لازم» هم روشن است، مرحل اعلى منظور است، من اين را هم تكرار نمى‏كنم فقط به اين جهت كه باز ظاهراً جناب آقاى امينى هم فرمودند من توجه شورا را به اين جهت جلب مى‏كنم كه در قانون نويسى بنا بر اين نيست كه الفاظ مراد ذكر بشود و چون كلم تقوا را يك كلم خوب وافى دانسته‏اند كه مطلب را ادا مى‏كند و مفهومش هم روشن است از اين جهت كلم تقوا نوشته شده و اين‏كه تقوا و عدالت لازم كه عطف بشود كه به منزل ذكر دو لفظ مرادف است، اين را كميسيون به خاطر اين‏كه با قانون نويسى مطلقاً و خصوصاً با قانون اساسى تناسب ندارد، كاملًا مخالف است.
نايب رئيس (هاشمى رفسنجانى)- پيشنهاد آقاى عميد مشخصاً اين است كه عدالت قبل از تقوى بيايد.
عميد- عدالت و تقواى لازم.
نايب رئيس (هاشمى رفسنجانى)- آقايانى كه موافقند كه كلم «عدالت» را قبل از «تقوا» در اين بند بياوريم، رأى بدهند (اكثر موفق بودند) تصويب شد.
آذرى قمى- من يك پيشنهاد دارم.
نايب رئيس (هاشمى رفسنجانى)- آقاى آذرى بفرماييد.
احمد آذرى قمى- من هم در اين‏جا مى‏خواستم به عنوان موافق با آقاى عميد صحبت بكنم، اين مسأله «تقواى لازم براى امامت امت اسلام» مخصوصاً با كلم امامت هم كه اشاره شد، خوب اين درجه خيلى بالايى را شرط مى‏كند در حالتى كه ممكن است كه اين امكان عملى نداشته باشد، يعنى ما يك فردى را كه عصمت داشته باشد يا تالى تلو عصمت عصمت باشد، چون تقواى لازم براى امامت امت اسلام اين‏جا مشخص نشده كه براى رهبرى است يا همان امامت به معنى لازم براى امامت به معنى الاخص است؟ على اى حال اگر اشاره به آن روايت كه حافظاً لدينه باشد و امثال اين‏ها ... اين خيلى درجه بالايى را شرط بكنيم در آينده نه چندان دور گرفتار بى‏رهبرى مى‏شويم. بنابراين ما چرا يك چيزى را بياييم اعتبار كنيم در زمان و در زمان‏هاى ما و در زمان‏هاى كمتر ممكن است يك چيز فردى را پيدا بكنيم كه او درج بالاى تقوا را براى امامت امت داشته باشد تا بعد بياييم خلاف قانون مجبور شويم مرتكب بشويم و برويم سراغ ...
بنابراين پيشنهاد من اين است كه اين مسأله عدالت و تقواى لازم براى امامت امت اسلام را همان عدالت بگوييم، منتها در مسأله عدالت آن‏كه صحبت مى شود عدالت در امام جماعت يا چيز فرق دارد، فرق ندارد. عدالت يك معنا دارد.
منشى (يزدى)- آقاى آذرى! شما كه در پيشنهاد مكتوبتان در بحث عدالت چيزى نداريد، اين‏كه من اين‏جا مى‏بينم فقط در اصل 109 جمله ...
آذرى قمى- دارم، (اجازه بدهيد، اين قدر عجله نكنيد!) و از حسن ظاهر بسيار فراتر است ... اجازه بدهيد، حالا لازم نيست كه من عيناً به آن پيشنهادى كه كرده‏ام و تمام‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1295
جزئياتش باقى باشم. الان دارم تصحيح مى‏كنم اگر هم بر فرض در اين پيشنهادم چيزى نباشد. من مى‏گويم تقواى لازم براى امامت امت اسلام همان طور كه آقاى عميد اشاره كردند، اولًا احاطه به مجهول است. يعنى چه؟ مقصودتان چيست؟ مقصودتان همان عصمت است، تالى تلو عصمت است؟ اين را مى‏گويند محظور دارد. اگر بگوييد نه، همان عدالت است كه امام مى‏فرمايند: «مجتهد عادل». اگر ما بخواهيم از امام تبعيت بكنيم ايشان مى‏گويند عادل. ديگر مجتهد عادل نمى‏دانم تقواى لازم براى امامت امت اسلام را داشته باشد، اين حرف‏ها شرط نيست و شايد نكت اين‏كه امام اين تعبير را فرمودند براى همين است كه تحقق آن ممكن است مشكل باشد.
پس پيشنهاد من اين است همان «عدالت» را شرط بكنيم، منتها اگر ببينيد عدالت با عدالت امام جماعت قاطى بشود بگوييم مثلًا «كه از حسن ظاهر بسيار فراتر است» يك همچو چيزى و الا خيلى هم روى اين مسأله اصرار ندارم.
نايب رئيس (هاشمى رفسنجانى)- به هر حال پيشنهادتان اين است كه بگوييم «عدالت» و تقوا ديگر نگوييم، فقط بگوييم «عدالت»؟
احمد آذرى قمى- بلى، همين عدالت كافى است.
نايب رئيس (هاشمى رفسنجانى)- ايشان مى‏گويند «و تقواى لازم براى ...» ديگرحذف بشود. حالا نظر آقايان اين نبوده كه تقواى عصمت، امامتى كه گفته‏اند منظور رهبرى است، پس مخالف صحبت كند.
منشى (محمد يزدى)- پيشنهاد مشخصاً چيست آقاى آذرى؟
آذرى قمى- حذف تقواى لازم جهت امامت امت و عدالت به جاى خودش باقى بماند.
منشى (محمد يزدى)- و تبديل كرده‏ايد و عبارتى داريد كه اين جمله اضافه بشود حالا به چه چيز اصلاح مى‏كنيد؟
احمد آذرى قمى- ببينيد عدالت و تقوا ...
مير حسين موسوى- ى عنى عدالت و تقوا برداشته شود.
منشى (محمد يزدى)- پيشنهاد مكتوب ايشان اين است كه بعد از كلم امامت امت اسلام اين جمله اضافه بشود: «كه از حسن ظاهر بسيار فراتر است». حالا اصلاح مى‏كنند (مشكينى- كه تقوا حذف بشود) به يك چيز ديگرى كه اصلا آن چيز ديگر را حالا من نمى‏دانم اگر واقعاً مربوط به اين است ...
نايب رئيس (هاشمى رفسنجانى)- حالا من فهميدم چرا آن موقع آقاى آذرى مى‏ترسيد ما پيشنهادشان را مطرح كنيم!
آذرى قمى- پيشنهاد حذف است ديگر.
منشى (محمد يزدى)- پيشنهاد حذف را جداگانه بايد بنويسيد طبق آيين‏نامه بايد اين‏جا بحث بكنيم، ولى پيشنهاد مكوبتان اين‏جا اين است، البته يك جمله قبل از آن داريد كه آن جداست و آن جمله قبل را جداگانه مطرح مى‏كنيم.
هاشمى رفسنجانى- آن را ديگر يادشان نياوريد!
مكتوب و غير مكتوب فرقى نمى‏كند، اين الان بحث خيلى ندارد و مى‏توانيد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1296
بدون مخالف و موافق اين را رأى بگيريد و منظور روشن است.
منشى (محمد يزدى)- پيشنهادشان چيست كه رأى بگيرند؟ آقاى آذرى پيشنهادتان چيست؟
آذرى قمى- حذف تقوا.
نايب رئيس (هاشمى رفسنجانى)- و اضافه بشود: حسن ظاهرى براى اين كار كافى است ...
منشى (محمد يزدى)- نه، مى‏گويند عدالتى كه از حسن ظاهر بسيار فراتر است. ايشان مى‏گويند بعد از اين كلم اسلام اين جور بشود: تقواى لازم براى امامت امت اسلام كه از حسن ظاهر فراتر است ...
آذرى قمى- نه بابا، اين را من نگفته‏ام، من اين‏جا زنده‏ام و شما داريد به دهان من مى‏گذاريد؟
منشى (محمديزدى)- آقاى آذرى! شما خودتان لطف كنيد و بخوانيد، من به دهان شما حرف نمى‏گذارم، من دارم مى‏خوانم، اصلاح شده‏اش را خودتان بخوانيد.
احمد آذرى قمى- اصلاح اين است: عدالت و تقوا كافى است.
منشى (محمد يزدى)- اين‏كه بحث شد و رأى نياورد.
آذرى قمى- خوب نياورد من چه كنم؟
نايب رئيس (هاشمى رفسنجانى)- نه، رأى نگرفتيم (يزدى- قبل از آقاى عميد رأى نگرفتيم) نه، آقاى عميد فقط همين «عدالت» را اضافه كرد كه رأى آورد. پس حذف دنبال تقوا، يعنى تقواى لازم براى امامت امت، آن «لازم براى امامت ....» آن حذف مى‏شود. آقايانى كه موافق حذف آن ذيل هستند، رأى بدهند. (دو نفر رأى دادند) تصويب نشد.
منشى (محمد يزدى)- حالا آن پيشنهاد بعدتان را هم مطرح مى‏فرماييد؟
احمد آذرى قمى- اجازه بدهيد. در اول اين‏جا صلاحيت اين جور بود كه اجتهاد به طورى كه در ابواب مختلف فقه به آسانى بتواند استنباط كند.
آن‏جا اين را عوض كردند: صلاحيت علمى لازم براى افتاء در ابواب مختلف فقه. من مى‏گويم اين مسأله اين مقدار صلاحيت علمى لازم براى افتاء در ابواب مختلف فقه، اين همان معناى ملكه است و اين‏كه بتواند به آسانى و به زودى مسائلى كه مورد ابتلاء حكومت مى‏شود فتوا را به دست بياورد، در اين نيست. بلى اين همين كه مجتهد شد و قوه استنباط داشت و لو اين‏كه حال اين را نداشته باشد كه برود اين مسأله را برسد و استنباط بكند، حلال و حرام را به دست بياورد. اين بنا مسلماً بيشتر بايد لازم باشد. كسى كه مى‏خواهد رهبرى بكند، جهات فقهى را مى‏خواهد تأمين بكند بايد اين قدرت را داشته باشد كه به زودى بتواند اين مسأله را در آورد. يك مسأله كه مورد نياز مى‏شود، يك وزيرى مى‏پرسد، مجلس فرضاً سؤال مى‏كند اين يك چيزى داشته باشد ولو براى يك روز، دو روز ... منتهاى مراتب من در آن‏جا گفته‏ام كه اين لازم نيست، حالا مباشرتاً و مستقيماً. همين قوه استنباط را كه داشته باشد ولو اين‏كه به توسط يك لجنه فتوايى كه كارهاى تتبعى بكنند ...
منشى (محمد يزدى)- نه اين نيست كه استنباطش را ديگران بكنند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1297
آذرى قمى- حالا بنده هنوز كه توضيح نداده‏ام چه طور شما ...
منشى (محمد يزدى)- بلى حالا اجازه بدهيد توضيح بدهند ولو لجنه فتوايى ...
آذرى قمى- من مى‏گويم لجنه فتوايى معنايش اين است كه تتبعى باشد، اين‏ها بروند روايت را پيدا بكنند بعد بررسى بكنند اين را خودش در آن جلسه ممكن است كه نتيج بحث را در اختيار او بگذارند بعد بتواند رأى بدهد و نظر بدهد. نه اين‏كه فتوا را ديگران بدهند ...
موسوى اردبيلى- (باخنده) استنباط هم كرده باشد؟!
آذرى قمى- اين كه خنده ندارد، اين اشكال است، شما بى‏خودى مى‏خنديد.
ى زدى- بسيار خوب اجازه بدهيد توضيح ...
هاشمى رفسنجانى- چرا نمى‏گذاريد حرف ايشان تمام بشود؟ خوب بگذاريد تمام كنند!
آذرى قمى- ببينيد الان بنده خودم همين جورى هستم، نمى‏توانم تتبع بكنم، روايات را در ابواب مختلف پيدا بكنم. به يك كسى مى‏گويم كه روايتى كه مثلًا مناسب با اين است را بكن، يا اقوال را در فلان جا ببين! اين هم اين‏ها را در اختيار من مى‏گذارد بعد من روى اين‏ها نظر بدهم. يك همچو افرادى كه كارهاى تتبع و گشتن و روايت و حرف‏ها را بتوانند در اختيار او بگذارند آن وقت او خودش مى‏تواند استنباط بكند على اىّ حال اين معنا را من مى‏گويم مضر است. به صرف اين‏كه صلاحيت لازم را داشته باشد، اين كافى نيست و بايد آن جمله‏اى كه قبلًا كميسيون گذاشته بود كه «به آسانى بتواند مسائل را استنباط كند» آن بايد حتماً باشد.
نايب رئيس (هاشمى رفسنجانى)- پيشنهاد مشخص شما اين است كه آن جمل قبلى كميسيون برگردد. مخالف و موافق صحبت كنند.
ى زدى- نخير، پيشنهاد مشخصشان اين است: ولو توسط لجنه فتوايى، اين را اصلاح مى‏كنيد يا نه؟
آذرى قمى- بلى با آن عبارت قبلى كميسيون.
منشى (محمديزدى)- آقاى آذرى! پيشنهادتان مشخصاً غير از اين است يا همين است؟
هاشمى رفسنجانى- همان برگردد.
محمد مؤمن- اجازه بفرماييد، پيشنهاد ايشان اين است: «اجتهاد مطلق به طورى كه به آسانى ولو توسط لجنه فتوايى بتواند در همه ابواب احكام را استنباط كند.»
ى زدى- آقاى امينى به عنوان مخالف بفرماييد.
ابراهيم امينى- بسم الله الرحمن الرحيم. عرض كنم كه يكى اين مسأله است كه آيا لازم است كه اين واقعاً فعلًا هم استنباط كرده باشد يا نه؟ ما دليلى نداريم كه در اين‏كه بايد فعلًا استنباط كرده باشد. براى اين‏كه آن تعبيرى كه در روايات هست فقهاء است. اما فقهاء بايد استنباط كرده باشند. معلوم نيست براى اين‏كه اگر يك كسى آن مبانى كه در استنباط لازم است، اين مبانى را دارد اصول خوانده، البته اين هست كه (من هم موافقم) اين كمتر اتفاق مى‏افتد كه يك كسى واقعاً آمادگى لازم را داشته باشد و هيچ جا استنباط نكرده باشد. اين واقعاً كم است. اما به هر حال ما دليلى برايش نداريم. كلمه‏اى هم كه حضرت امام فرمودند، «مجتهد» فرموده‏اند. يعنى آن كسى كه قدرت استنباط دارد ...
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1298
نايب رئيس (هاشمى رفسنجانى)- ايشان كه نمى‏گويند كه رده باشد، ايشان مى‏گويد كه بتواند به آسانى استنباط كند. روى اين بحث كنيد.
ابراهيم امينى- منتها ايشان (جناب آقاى آذرى) براى اين جهت كه اين مطلب را اصلاح كنند فرمودند كه اين لازم است كه استنباط بالفعل باشد و آسان هم باشد و به سادگى باشد اما نه خودش بلكه يك لجنه‏اى و اين براى آن‏ها آسان باشد. يعنى براى ايشان آسان باشد يعنى بتواند يك عده‏اى را دعوت كند براى اين‏كه استنباط بكنند اين چه ضرورتى دارد؟
محمد يزدى- نه، آقاى امينى. ايشان نمى‏گويند ديگران استنباط كنند مى‏گويند ديگران زمينه‏ها را فراهم كنند، خود ايشان استنباط كنند.
جنتى- ديگر خود كفايى لازم نيست ...
ابراهيم امينى- نه، اين تشكيل لجنه در واقع مطلبى را چيز نمى‏آورد، براى چه لجنه؟
ى زدى- فراهم كردن مقدمات. توضيح دادند، يعنى اسناد و مدارك را بياورند كمكشان بكنند.
هاشمى رفسنجانى- و لو با تشكيل لجنه.
ابراهيم امينى- ى عنى مثلًا اين برايش آسان است به اين‏كه يك لجنه اى را بياورد. من نمى‏فهمم كه مطلب چيست؟
منشى- آقاى بيات موافق هستند، بفرماييد.
اسدالله بيات- بسم الله الرحمن الرحيم. در شور اول عبارت، عبارت مجتهد مطلق بود، اين پيشنهاد خود من بود و آن موقع هم رأى آورده بود. بعد شور دوم آقاى طاهرى كه از كميسيون چهارم تشريف آورده بودند كه ما نبوديم ما آمديم ديديم كه آن كلمه تبديل به صلاحيت افتاء شده و من تعجب مى‏كنم كه آقايان اول جلسه يك نوع استدلال دارند كه شديداً با آن نوع برخورد مخالف است كه در آن‏جا كلم اعلم منه، اعلم بغنمه، اين تعبيرات آورده مى‏شود، حاج آقا مهدوى كنى يا بعضى از سروران عباراتى دارند كه كه مى‏گويند اصلًا معناى اين عبارت يعنى كسى كه مستنبط بالفعل است. الان ما داريم از آقاى امينى مى‏شنويم كه نخير كدام روايت گفته كه استنباط بالفعل؟ مثلًا فرض كنيد كه يك كسى «وسايل» را خوب بلد است «كفايه» را هم بلد است، مبانى نظرى اصولى نايينى و آغازى و ديگران و ديگران را هم بلد است، اما چه طور بلد است؟ معنايش اين است كه مثلًا فرض كنيد كه الان بناست در رابطه با يكى از مناطق مثلًا جبهه يا جاى ديگر يك نظرى ابراز بشود بعد مى‏آييم مى‏گوييم جناب رهبر! ما يك نظرى لازم داريم، بگويد خوب آقاى زيد بن ارقم يا مثلًا آقاى چه، شما برويد روايات را ببينيد بعد نظر صاحب جواهر را هم بياوريد در اين‏جا، اگر نظر اين است يعنى واقعاً اين منظور است مسلماً خوب اين آدم عوامى است. چنين آدمى چه طور مى‏تواند ولايت امت اسلامى را كه با حرف او خونى حلال مى‏شود، با حرف او به افراد كشته شده شهيد اطلاق مى‏شود و شهيد به حساب مى‏آيد، ما بياييم بگوييم اين مقدار كافى است. پس اگر ملكه هيچ به فعليت نرسيده اين آدم مقلد است، مجتهد نيست. مگر بگوييد كه اين ممكن است اگر مراجعه بكند دو ساعت ديگر، سه ساعت ديگر ...
هاشمى رفسنجانى- شما در موافقت آقاى آذرى داريد صحبت مى‏كنيد؟ (بيات- بله)
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1299
خوب ايشان مى‏گويند كه ولو بالجنه ...
بيات- عرض مى‏كنم راجع به لجنه نظر ايشان اين نيست كه نتواند بيايد. (هاشمى رفسنجانى- خودشان مى‏گويند اين طور نيست) نه حالا عرض مى‏كنم، خود ايشان اگر من مخالف صحبت كردم مى‏گويند كه معنايش اين نيست. بحث اين است كه حاج آقا آذرى مثال هم زدند كه من اين‏جورى هستم. من اين‏جورى هستم يعنى چه؟ خود ايشان الان داراى فتوا هستند، ايشان رأى دارد. ايشان خودشان را مثال زدند، اين بهترين شاهد قضيه است. منتها حرف ايشان عبارت از اين است كه آقا من مى‏گويم فلان طلبه، اين روايت در فلان باب وسائل است، در فلان جلد است، برو آن‏ها را جمع كن بياور مجموعاً بنشين، آقاى خوانسارى هم همين كار را كرد. حرف ايشان اين است و حرف درستى هم اين‏جا است و عيبى هم كه ندارد. من در مشهد درس آقاى ميلانى كه رفته بودم در بعضى از جلسات، ايشان هم در بعضى از مواقع همين كار را مى‏كردند. حرف ايشان از لجنه اين است، نه اين‏كه افراد بيايند كمك استنباط ايشان باشند. اين معنا را بنده قبول دارم و ما قبلًا گفته بوديم و بحثمان اصلًا اين است. كسى مى‏تواند داراى ولايت باشد كه بالفعل صاحب رأى باشد.
بنابراين بنده هم در شور اول پيشنهادم اين بود و اعتقادم اين است كه حرف، كاملًا حرف درستى است و نظر ايشان از لجنه آن معنا نيست كه در ذهن بعضى از برادرها هست، اين چيزى است كه در بين علما متداول بوده. آن‏ها مى‏روند تتبع مى‏كنند، احاديث را مى‏آورند اقوال فقها را جمع مى‏كنند بعد ايشان كه هم رأى دارد و هم نظر استنباطى دارد جمع بندى مى‏كند و نظر مى‏دهد.
نايب رئيس (هاشمى رفسنجانى)- آقاى اردبيلى بفرماييد.
سيد عبدالكريم موسوى اردبيلى- جناب آقاى آذرى دو چيز را فرمودند يكى اين‏كه به آسانى استنباط كند فلان ... حالا من با آن جهتش مخالف نيستم كه اگر قرار باشد آن اضافه بشود. من توضيحى مى‏خواستم عرض كنم در لجنه فتوايى. آقايان همه اهل فضل هستند و مى‏دانند. لجنه كه اين آقايان تشكيل مى‏دهند چند رقم است.
يك وقت آن توضيحى كه ايشان دادند آن اصلًا نوشتن ندارد. يك آقايى مى‏خواهد استنباط كند به يكى مى‏گويد ببين فلان كس از فلان كس نقل كرده يا نه؟ او مى‏رود مثلًا رجالش را مى‏بيند، مى‏آيد مى‏گويد من نگاه كردم، نه او هيچ وقت از او نقل نكرده. يا مثلًا در فلان لغت شما آن نهايه را بنويسيد بياورد. اگر منظورشان از لجنه فتوايى اين است، اين حرف درستى است.
اولا اين لجنه را اصطلاحاً فتوايى نمى‏گويد (امينى- پس چه مى‏گويند؟) حلا من عرض مى‏كنم. يك كمكى است از شاگردانش، از رفقايش گرفته و ثانياً اين گفتن ندارد، همه اين كارها را مى‏كنند.
لجنه فتوايى كه مى‏گويند در مراجع يعنى حداقل استنباط من از لجنه فتوايى اين است، فهميده‏ام چون گاهى مجتهدين خودشان نمى‏توانند به مسائل ... اما مبناى اين‏ها را، مبناى اصولى اين را، مبناى فقهى اين شاگردانش مى‏دانند، افضل شاگردانش را جمع مى‏كند مى‏گويند شما يك جلسه (استفتاء گاهى مى‏گفتند) استفتاء تشكيل بدهيد يا مثلًا لجنه فتوايى.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1300
آن‏ها مى‏نشينند بر طبق مبانى اين شخص، خودشان هم اهل نظر هستند مى‏آيند جمع مى‏شوند در آن‏جا كارهاى استنباط را اكثراً آن‏ها مى‏كنند، منتها مى‏آيند گاهى به عرض آقا مى‏رسانند. لجنه فتوايى آقاى اصفهانى، آقاى آشيخ كاظم شيرازى جزء لجنه فتوايى بوده. آدم‏هاى اين‏جورى! منظورشان از لجنه فتوايى اين است؟ اين دومى است؟
گاهى هم مباحثه كمپانى است. اين‏ها هيچ كدامشان قدرتش را ندارند، منتها جمع مى‏شوند يك كلمه اين مى‏گويد، يك كلمه او مى‏گويد او آخرش يك چيز مى‏گويد. من فكر مى‏كنم اين آخرى را قطعاً اين نظرشان نيست.
دومى را هم با تصريحى كه كرد آن هم نظرش نيست. آن در آن مراجع بزرگ و امثال اين‏هاست، آن اولى را ايشان مى‏خواهد بگويد. آن اولى هم لجنه فتوايى نيست، نوشتن هم نمى‏خواهد. بگوييم اين آقا مى‏تواند استنباط كند، اما گاهى مراجعه به لغتش يا پيدا كردن روايت را به كسى مى‏گويد انجام بدهد. اين‏كه لجنه فتوايى نيست. آن وقت اگر ما كلم لجنه فتوايى را در اين جا بياوريم اين اشتباه مى‏شود. بنابراين با آوردن اين جمله «لجنه فتوايى» من مخالفم، اين درست نيست. اما آن جمل اول را اگر آقايان رأى مى‏دهند برگردد ما خيلى مصر به اين نيستيم.
آذرى قمى- حالا لجنه فتوايى باشد مگر اشكالى دارد؟
منشى (يزدى)- ديگر بحث نمى‏كنيم، كميسيون دفاع كند كه مسأله روشن بشود.
نايب رئيس (هاشمى رفسنجانى)- آقاى مؤمن بفرماييد.
محمد دانش زاده (مؤمن) (مخبركميسيون)- عرض كنم همان طورى كه جناب آقاى موسوى توضيح دادند در كميسيون مسائل مطرح شد (مخصوصاً اين!) و ما برداشتمان همين بود كه آن قسمى كه حاج آقا فرمودند مراد حاج آقا آذرى هم هست كه تعبير معروف شايد فيش بردارى‏ها را واگذار كند و پيدا كردن اقوال و احياناً ذكر لفظى را كه رجاليين در مورد روايت نوشته‏اند، منظورشان اين هست. علاوه بر اين جهت كه حاج آقا فرمودند كه به اين لجه فتوايى نمى‏گويند، علاوه بر اين در قانون اساسى لزومى ندارد به اين در كميسيون توجه شد يعنى وقتى ما گفتيم كه شخص طورى باشد كه بتواند در تمام ابواب مختلف فقه فتوا بدهد، خوب توانستن اعم است از اين‏كه يك وقت خودش بدون اين‏كه معاون و كمك بگيرد مى‏رود همه اقوال و روايتش را خودش پيدا مى‏كند، يا اين‏كه اقوال فقها ببيند، اقوال رجالين را ببيند و گاهى هم هست كه نه، از يك اشخاصى كمك مى‏گيرد، هر دو قسمتش جزوء افتاء است. بنابراين، اين ذكر كردن اين ولو توسط لجنه فتوايى صرف‏نظر از اين‏كه عبارت وافى نيست، اين از قبيل ذكر آيين‏نامه كار در قانون اساسى است و از اين جهت لازم نديد كميسيون كه ذكر بشود.
نايب رئيس (هاشمى رفسنجانى)- پيشنهاد جناب آقاى آذرى مشخص بشود رأى بگيريم. شما عبارتشان را بخوانيد.
آذرى قمى- من الان روى اين‏كه اشكال دارم همان عبارت اول خود كميسيون است: به آسانى بتواند در مسائل مختلف استنباط بكند.
مؤمن- اجازه دهيد عبارت قبل اين بوده است: اجتهاد مطلق به طورى كه به آسانى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1301
بتواند در ابواب مختلف فقه احكام را استنباط كند، كه حاج آقا اضافه كرده‏اند كه اجتهاد مطلق به طورى كه ولو توسط لجنه فتوايى ...
آذرى- روى آن اصرارى ندارم، آن را حذف كنيد.
منشى- پس پيشنهاد مكتوبتان را پس گرفتيد؟ بنابراين مى‏ماند همان قسمتى كه حاج آقا خواندند.
نايب رئيس (هاشمى)- آقايانى كه با پيشنهاد آقاى آذرى موافق هستند، رأى بدهند (عد كمى رأى دادند) تصويب نشد. پيشنهاد ديگرى نداريم؟
منشى (يزدى)- آقاى آذرى ديگر پيشنهادى ندارند ولى آقاى هاشميان پيشنهادى دارند كه لابد بعد از تنفس مطرح مى‏فرماييد.
نايب رئيس (هاشمى)- بله، يك ربع ساعت تنفسى مى‏دهيم.
 (جلسه ساعت 06/ 18 به عنوان تنفس تعطيل و مجدداً ساعت 30/ 18 به رياست آيت الله مشكينى تشكيل شد.)
رئيس- بسم الله الرحمن الرحيم. جلسه رسمى است، مطالب را تعقيب بفرماييد.
منشى (يزدى)- در پيشنهادهاى مكتوب يكى هم از جناب آقاى هاشميان است كه چون در اصل 107 قسمت آخرش حذف مى‏شود اين‏جا هم ... آقاى هاشميان خودتان توضيح بفرماييد.
حسين هاشميان- بسم الله الرحمن الرحيم. عرض بكنم من پيشنهاد حذف اين ذيل را دارم:
 «در صورت تعدد واجدين شرايط فوق، شخصى را داراى بينش سياسى قوى‏تر باشد مقدم است». حالا يا من اين را نفهميدم، ولى از ظاهر اين، استنباط من اين است كه صدر اصل 107 كافى است، يعنى اين‏جا منظورشان از «بينش فقهى يا بينش سياسى داشته باشد» چيست؟ اگر اين‏جا اعلم به استنباط باشد، اعلم به احكام فقهى باشد از جهت جودت استنباط و يا موضوعات فقهى، موضوعاتى كه شناخت آن‏ها يعنى تبيين احكام بستگى به شناخت آن موضوعات دارد چون هر موضوعى كه نيست. بنابراين، اين همان اعلم مى‏شود. «در مسائل سياسى هم قوى‏تر باشد»، آن‏هم در اصل 107 آمده كه اين در موضوعات سياسى، در مسائل سياسى اعلم باشد. بنابراين وقتى شما اين را در اصل 107 داريد ديگر دليلى ندارد اين‏جا ذكر بكنيد. آن اين اين‏جا زيادى است، بنابراين بنده پيشنهاد حذف دارم.
منشى (محمد يزدى)- مخالف و موافق مى‏توانند صحبت كنند (اظهارى نشد) آقاى مؤمن توضيح بدهيد.
محمد دانش زاده (مؤمن) (مخبر كميسيون)- بسم الله الرحمن الرحيم. من در همه فرمايشات جناب آقاى هاشميان نبودم ولى اين قسمت آخرى كه مى‏فرمودند، عرض كنم كه اصل 107 اصلى است كه در واقع مرحل اجراى كار توسط خبرگان است. آن‏جا مستقيماً شرايط را معترض نشده. اما اين اصل 109 براى اين است كه بخواهد شرايطش را معترض بشود.
شرايط على قسمين: يك شرط كه على اى حال (يك قسم سرى شرايط) بايد باشد، همان چيزى است كه به عنوان الف و ب و ج كه اعلميت است و تقواست و تدبير و بينش كه ذكر كرديم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1302
يك شرط ديگر هم هست كه واقعاً عرض كردم با توجه به رواياتى كه داريم اعلميت در امام امت و رهبرى شرط است. اين را هم ما اين‏جا ذكر كرديم كه اگر دو نفر باشند كه يكى از آن‏ها اقوى از ديگرى است، اصل 107 مقام اجراى آن هست تنها اگر بود صلاحيت داشت كه رهبر باشد ولى فعلًا دو نفر هستند كه يكى از آن‏ها اقوى از ديگرى است اصل 107 مى‏سازد با اين‏كه مثل مقبوليت عامه باشد. مقبوليت عامه از نظر فقهى شرط نيست، ولى مسأل اعلميت از نظر فقهى شرط است و اگر لطف بفرماييد اين بماند بسيار جالب است براى اين‏كه ما مى‏خواهيم بگوييم در رهبر اگر دو نفر باشند اعلميت شرط است و تالى هم شرط است.
حدوث استمرار و بقا فرقى نمى‏كند اگر كه فرض كنيد كه ما آلان يك رهبرى داشته باشيم كه از نظر تدبير خوب است، بعد يك نفر ديگرى پيدا كنيم كه به مراتب از اين قوى‏تر است معتقديم كه در اين صورت آن كسى كه قوى‏تر هست رهبرى مال او است. درست است قبلًا واحد شرط بود به خاطر اين‏كه كسى نبود اما بعداً به خاطر پيدا شدن يك نفر اعلم اين فاقد شرط مى‏شود و خيلى خوب است كه دست خبرگان ...، مسأله شرعى است، شرط شرعى است و يك چيزى در ذهن‏ها مى‏آيد كه روى اين حساب ممكن است پس متزلزل باشد كه امسال و سال ديگر و چند ماه ديگر و اين حرف‏ها ... اين ظاهراً اين طور نيست چون مسأل اين‏كه يك نفر از نظر تدبير قوى‏تر از ديگرى باشد اين احتياج دارد به اين‏كه سال‏هاى متمادى بگذرد و ممارستى در تدبير داشته باشد.
از نظر فقهى بخواهد قوى‏تر باشد احتياج دارد به اين‏كه سال‏ها بگذرد تا اين‏كه قدرت علمى بيشترى پيدا بكند لذا به تزلزل منتهى نمى‏شود فقط اين دست خبرگان را هم باز مى‏گذارد، به قول آقايان اين فايده اعتبارى آن است از نظر شرعى هم چون شارع مسأل اعلميت را معتبر دانسته و همان طورى كه مفصلًا صحبت كرديم از اين جهت ما اين‏جا ذكرش كرديم.
نايب رئيس- پيشنهاد آقاى هاشميان را مشخص كنيد تا رأى بگيريم (هاشميان- من منصرف شدم)
مهدوى- بنده با بودنش مخالفم.
طاهرى خرم آبادى- آقاى مهدوى استدلال كنند، شايد ما هم رأى بدهيم.
نايب رئيس (هاشمى)- به خاطر آقاى مهدوى به رأى مى‏گذاريم، استدلالش همين است.
منشى- بايد قبلًا بحث مى‏شد و مخالف و موافق صحبت مى‏كردند.
نايب رئيس- حرفى نداريم، بعد از بحث مخبر كه ديگر بحث نمى‏كنيم. آقاى مشكينى هم قبلًا پيشنهاد حذف داده بودند كه گفتيم اين‏جا رسيدگى مى‏كنيم، آقاى مشكينى گفتند سه جا تكرار شده است كه يك جا همين‏جاست كه پيشنهاد حذفش را داده‏اند، آقاى هاشميان هم پيشنهاد حذف داده‏اند.
منشى (يزدى)- به هر حال تصميم بگيريد اگر قرار است مخالف و موافق صحبت كنند با اين‏كه خود پيشنهاد دهنده صرف‏نظر كرده بحث بشود.
نايب رئيس (هاشمى)- بحث اين است كه ايشان مطرح كرده كسى به عنوان مخالف و موافق صحبت نكرده. مخبر هم دفاعش را كرده ما بايد رأى بگيريم. آقايانى كه مى‏خواهند رأى بدهند، رأى بدهند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1303
منشى (يزدى)- آقاى توسلى سؤالى داشتند (هاشمى- مطرح كنند).
توسلى- «در صورت تعدد واجدين شرايط فوق شخصى كه داراى بينش فقهى و سياسى قوى‏تر باشد، مقدم است». در مورد تعارضش اگر يك كسى در بينش فقهى‏اش بيشتر و بهتر است و يكى در بينش سياسى، در مورد تعارض اين‏جا بايد چه كار كرد؟
نايب رئيس (هاشمى)- اين هم نيامده، اين نقص جديدى است. شما اين‏كه آمده مى‏خواهيد حذف كنيد تا برسد به آن.
توسلى- من به عنوان سؤال گفتم.
هاشميان- من وقتى صحبت كردم بعضى از آقايان نبودند و اول جلسه بود و كسى نبود.
نايب رئيس- جلسه رسمى بوده. نه اين‏كه كسى نبوده. اين نظم را به هم زدن است. يعنى هميشه بعد از اين‏كه مخبر صحبت كرد دوباره مى‏گويند بگذاريد ما مى‏خواهيم صحبت كنيم. اين فقط به اين مورد ختم نمى‏شود. پيشنهاد حذف هم يكى و دو تا نيست.
مؤمن- راجع به سؤال حاج آقا توسلى مى‏خواهيد من يك توضيحى بدهم؟
نايب رئيس- بفرماييد جواب بدهيد.
محمد مؤمن (مخبر كميسيون)- اجازه بدهيد سؤال آقاى توسلى را من توضيح بدهم. عرض كنم كه اين مسأله تزاحم خيلى فروع زيادى دارد، ممكن است يك نفر بينش سياسى‏اش زيادتر باشد، يكى شجاعتش زيادتر باشد. يكى قدرت و توان جسمى‏اش براى تصميم‏گيرى بهتر بتواند كار بكند. يكى شجاعت اين‏ها يك چيزهايى است كه اگر ما بخواهيم متعرض بشويم، مثنوى هفتاد من كاغذ شود. اين‏كه ما گفتيم يك مسأل شرعى است كه همان اعلمهم كه در روايات هست خواستيم ذكر بكنيم. اين يكى را متعرض شديم البته فروع بيشتر و زيادى پيدا مى‏شود كه تصميم گيريش با خبرگان است و در اجلاسيه‏هاى خبرگان آقايانى كه هستند توجه دارند كه آن‏جا اين مسأله مورد توجه قرار گرفته است و هنوز هم بحثش ادامه دارد.
نايب رئيس (هاشمى)- خيلى خوب، آقايان سؤال و جواب را فهميدند. فعلًا پيشنهاد حذف است كه از طرف آقاى مشكينى و آقاى هاشميان هر دو پيشنهاد شده است. آقاى مهدوى هم پيشنهاد مى‏كنند كه قبلًا به ما نداده بودند. پيشنهاد را بخوانيد.
منشى (يزدى)- پيشنهاد اين است كه از همين اصل صد و نهم آن سطر آخر «در صورت تعدد واجدين شرايط فوق شخصى كه داراى بينش فقهى و سياسى قوى‏تر باشد مقدم است». پيشنهاد آقايان حذف اين عبارت است.
موسوى اردبيلى- حذف نشود.
نايب رئيس (هاشمى)- چون آقاى موسوى بعد از همه استدلال‏ها گفتند ما حق داريم بگوييم نه اين جاى بدى است، هم تكرارى است و هم فقط يك جهت را گفته‏اند. ما مى‏خواستيم رأى بگيريم. آقايانى كه موافقند با حذف اين بند كه پيشنهاد شده رأى بدهند. (عد كمى دست بلند كردند) تصويب نشد.
مهدوى- شما اعلميت را مى‏گذاريد كنار و مى‏گوييد مجتهد ....
نايب رئيس (هاشمى)- آقاى مهدوى اين را قبلًا گفتيم، ما كه موافق حذف بوديم به خاطر اين بود كه تكرارى است والا آن بالا گفته‏ايم. اين مضمون آمده ... (مهدوى- من‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1304
مخالف حذف هستم) خوب، آن‏كه تصويب شده. ما به خاطر تكرارش مى‏خواستيم حذف كنيم. آقاى مهدوى در جلسات نمى‏آيند وقتى هم مى‏آيند نسبت به گذشته اوقاتشان تلخ مى‏شود!
منشى- پيشنهاد حذف كلمات «تدبير و قدرت» از بند (ج) اصل يكصد و نهم «بينش صحيح سياسى و اجتماعى، مديريت، تدبير، شجاعت و قدرت كافى» از جناب آقاى مشكينى است كه توضيح مى‏فرمايند:
على مشكينى- بسم الله الرحمن الرحيم. اولًا تدبير داخل در مديريت است، تدبير يعنى دنبال كردن، دبر شيئى، دبر آن قرار دادن است و عاقبت انديشى است.
 «مديريت كافى» كافى است براى تدبير و لذا كلم تدبير هم در آن اصل نوشته نشده است در اصل يكصد و نهم كه بيان كرده بينش سياسى و اجتماعى و شجاعت و قدرت و مديريت كافى آن‏جا هم تدبير نيامده مديريت را آورده است. اين راجع به تدبير.
و اما راجع به «قدرت»، قدرت يك عنوان عامى است كه در تمام افعال عباد شرط است از اين شرايط كليه است ولى در اين‏جا مصداق قدرت همين است كه ذكر شد. قدرت كافى يعنى چه؟ يعنى اجتهاد داشته باشد، عدالت داشته باشد، بينش صحيح سياسى داشته باشد، مديريت داشته باشد، قدرت را مستقلًا ذكر كردن صحيح نيست. قدرت يك عنوان عامى است كه تحقق خارجى‏اش عبارت است از همين‏هايى كه ذكر شده، بنابراين ما گفتيم به اين‏كه اين جور ذكر بشود پنج تا شرط بشود «بينش صحيح سياسى و اجتماعى، شجاعت و مديريت كافى براى رهبرى.» چنانچه در اصل هم همين جور ذكر شده و مديريت كافى براى رهبرى. پس كلم «شجاعت» مقدم مى‏شود بعد مديريت كافى براى رهبرى آن وقت قهراً تدبير و قدرت حذف شده است كه اصل بهتر مى‏شود و مطابق با اصول ديگر مى‏شود، و السلام.
جنتى- اصل 105 هم هست.
مشكينى- مدبر هست دنبال مدير، عرض كردم آن‏جا هم اگر ملاحظه كنيد عطف تفسير ذكر شده است. نه اين‏كه مستقلًا.
منشى- آقاى هاشميان به عنوان مخالف صحبت مى‏فرمايند:
حسين هاشميان- بنده مخالفم به اين دليل كه مديريت با تدبير با هم تفاوت دارند. تدبير دنباله‏نگرى و عاقبت‏نگرى است يعنى رهبرى كه پايان كار و نتيج كار و عاقبت كار را هم بينديشد نه موضع را و بالفعل را نگاه بكند لذا از ماد دبر است. يعنى دنبال قضيه را بداند و تشخيص بدهد مدير عبارت از اين است كه وضع فعلى را، يعنى گردش كار را در وضع فعلى خوب بتواند انجام بدهد، يعنى از مديران لايق و آگاه استفاده كند به گونه‏اى كه از كمترين نيرو، بيشترين نتيجه را بگيرد و بنابراين، اين دو تا با هم از نظر مفهوم تفاوت دارند.
در مسأل قدرت هم كه ايشان فرمودند اولًا قدرت در روايات هم ذكر شده كه رهبر قدرت داشته باشد. اين قدرت حالا يا قدرت جسمى است يا قدرت فكرى است، به هر حال كسى باشد كه توان حكومت كردن را داشته باشد و در روايات هم ذكر شده بنابراين ضررى ندارد كه اين تدبير و قدرت باشد.
منشى (يزدى)- آقاى مهدوى موافقند، بفرماييد.
مهدوى- بنده هم اعتقادم اين است كه اولًا قدرت شامل قدرت جسمى هم مى‏شود.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1305
ممكن است يك كسى شجاعت داشته باشد، تدبير داشته باشد ولى مريض الاحوال باشد. خوب قدرت اين از دست رفته است.
نايب رئيس (هاشمى)- پس شما مخالف هستيد؟
مهدوى- من مخالف حذف هستم.
نايب رئيس (هاشمى)- آقاى مؤمن مى‏توانند دفاع بكنند.
مؤمن (مخبر كميسيون)- عرض كنم كه كميسيون با هر دو مخالف است. مسأل قدرت غير از مسأل شجاعت است. قدرت يعنى توانايى داشته باشد همان طورى كه حاج آقا فرمودند، نيابتاً حالا من عرض مى‏كنم كه مريض الاحوال باشد، وضعش طورى باشد كه به همان مقدار نيروى لازم كه مثلًا 8 ساعت كار مى‏خواهد رهبرى نتواند 8 ساعت وقتش را صرف بكند، يك ساعت بيشتر نمى‏تواند و يك ساعت كافى نيست، قدرت كافى ندارد قدرت كه بايد باشد هيچ، قدرت كافى براى رهبرى هم بايد باشد اگر قدرت نداشته باشد، مدير هم هست اما به شرط اين‏كه قدرت داشته باشد. بيچاره مى‏تواند اداره بكند به معناى مديريت خوب مى‏تواند اداره بكند اما به قول حاج آقا فعلًا مريض الاحوال است به خاطر مريض الاحوال بودنش مانده است. اين است كه معناى مديريت اين است كه بتواند الان وضعيت را خوب بچرخاند اما به شرطى كه توانايى جسمى داشته باشد براى اين‏كه وقت صرف بكند چون قدرت و مديريت دو مسأله بود از اين جهت ذكر شده و اتفاقاً حاج آقا! در اصل سابق هم بوده. مسأل «قدرت و مديريت كافى براى رهبرى» هم قدرت بوده و هم مديريت. چيزى كه كميسيون اين‏جا اضافه كرده تدبير است. تدبير هم همان طور كه فرمودند عاقبت انديشى است و اگر دقت هم بكنيد به نظرم تدبير برنامه‏ريزى است و مديريت اجراى برنامه است. كسى كه مى‏تواند برنامه ريخته شده را قشنگ پياده بكند، مدير خوبى است و برنامه را هم خوب بريزد، ممكن است مجلس برنامه را براى ادار كارخانه‏اى بريزد، برنامه خوب را مجلس بدهد دست يك مديرى خوب. مدير خوب آن است كه آن برنامه‏اى كه مجلس به او داده خوب بتواند پياده كند. رهبر بايد هم خودش بتواند عاقبت انديشى كند و تصميم‏گيرى‏هايى كه لازم است داشته باشد و در مقام عمل هم بتواند پياده كند و ما كه اين كار را كرديم ديديم كه قدرت حتماً بايد باشد همان طور كه در اين اصل بود. مسأل تدبير هم در اصل پنجم، مدير و مدبر، البته آن‏جا قدرت ندارد ولى مدير و مدبر هم تدبير و هم ادار آن‏جا آمده بود. اين‏جا هم قدرت بود گفتيم كه تدبير هم با مديريت چون دو جهت هست تدبير هم اضافه بشود روى اين جهت هر دو جهت ذكر شده، والسلام.
نايب رئيس (هاشمى)- پيشنهاد جناب آقاى مشكينى را به رأى مى‏گذاريم. ايشان مى‏فرمايند كه در اين اصل كلم «تدبير و قدرت» حذف بشود. شجاعت جلو بيايد و اين جور بشود «بينش صحيح سياسى و اجتماعى، شجاعت و مديريت كافى براى رهبرى.» آقايانى كه با اين پيشنهاد موافق هستند، رأى بدهند. (عد كمى دست بلند كردند) رأى نياورد.
منشى (يزدى)- يكى دو تا پيشنهاد ديگر هست كه چون قاعدتاً حذف نيست و جنب اثباتى دارد طبق آيين‏نامه با يك امضاء نمى‏توانيم مطرح كنيم.
يك پيشنهاد جناب آقاى خوئينى‏ها دارند كه اصلاح عبارتى به نظر مى‏رسد. اگر اصلاح عبارتى است مى‏شود مطرح كرد و آن اين كه در بند «ب» كه دنباله دارد: تقواى لازم براى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1306
امامت امت اسلام، ايشان پيشنهاد مى‏كنند به جاى كلم «امامت» بگوييم «رهبرى».
نايب رئيس (هاشمى)- منظور هم همين است، منظور آقايان از امامت، رهبرى است. اين پيشنهاد اصلاح لفظى است، اگر آقايان كميسيون روى محتوا اهميتى نمى‏دهند ما رأى بگيريم (مخبر كميسيون- اشكالى ندارد) آقايانى كه موافقند به جاى «امامت» اين‏جا «رهبرى» بنويسيم، رأى بدهند (اكثر رأى دادند) تصويب شد.
هاشميان- در اصل 109 باز من پيشنهاد دارم.
منشى- آن پيشنهاد چاپى نيست و آقاى توسلى هم آن پيشنهاد را داده‏اند آن پيشنهاد در اصل 109 نيست و در اختيارات مى‏آيد كه مربوط به اصل 110 است اصل 109 ديگر پيشنهادى ندارد و بايد به خود اصل رأى بگيريم. آقاى امينى بفرماييد.
ابراهيم امينى- پيشنهاد من اين است كه در بند «ج» اين مديريتى كه ذكر شده بعد از شجاعت ذكر بشود، براى آن جهت است كه بعد مى‏شود «بينش صحيح سياسى و اجتماعى، تدبير و شجاعت، مديريت و قدرت كافى» و جهتش هم اين است كه اين «كافى» هم به مديريت مى‏خورد و هم به قدرت.
كما اين‏كه در سابق هم (در قانون اساسى سابق) همين جورى بوده يعنى قيد به مديريت بايد بخورد.
نايب رئيس (هاشمى)- من فكر مى‏كنم پيشنهاد خوبى است، عبارت هم سليس‏تر مى‏شود و هم به هر دو مى‏خورد، عبارت را بخوانيد.
                         (به شرح زير خوانده شد)

ج- بينش صحيح سياسى و اجتماعى، تدبير، شجاعت، مديريت و قدرت كافى براى رهبرى.
نايب رئيس (هاشمى)- يعنى مديريت بعد از شجاعت مى‏رود. فرقش اين است كه مديريت و قدرت كافى با هم از كلم كافى استفاده مى‏كنند.
امينى- هر دو از كلم «كافى» استفاده مى‏شود كما اين‏كه قبلًا هم همين جور بوده است.
نايب رئيس- كسى مخالف نيست، آقايان موافق رأى بدهند (اكثر رأى دادند) تصويب شد. اصل را براى رأى‏گيرى بخوانيد.
                         (به شرح زير خوانده شد)

اصل يكصد و نهم- شرايط و صفات رهبر:
الف- صلاحيت علمى لازم براى افتاء در ابواب مختلف فقه.
ب- عدالت و تقواى لازم براى رهبرى امت اسلام.
ج- بينش صحيح سياسى و اجتماعى، تدبير، شجاعت، مديريت و قدرت كافى براى رهبرى. در صورت تعدد واجدين شرايط فوق، شخصى كه داراى بينش فقهى و سياسى قوى‏تر باشد، مقدم است.
موسوى خوئينى‏ها- پيشنهاد من كه در بند ب تصويب شد، اين بود كه «امت اسلام» هم از آخر آن حذف شود.
نايب رئيس (هاشمى)- اگر پيشنهاد آقاى خوئينى‏ها اين جورى بوده ما بايد مجدداً
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1307
رأى بگيريم. يعنى بند (ب) اين طور مى‏شود: «عدالت و تقواى لازم براى رهبرى». البته از يك جهت هم حرف درستى است چون رهبرى امت اسلام كه اين جورى نيست كه ما در قانون اساسى‏مان بياوريم كه مى‏خواهيم رهبر آن‏ها باشيم! انقلاب يك معنايى دارد ولى رهبرى ....
ميرحسين موسوى- من مخالفم.
منشى- پيشنهاد فقط به عنوان اصلاح عبارتى قبول شده است، بحث ندارد.
موسوى- رأى گرفته شود، مخالف ديگر صحبت نمى‏كند.
منشى (يزدى)- عبارت اين شد: ب- عدالت و تقواى لازم براى رهبرى امت اسلام.
ج- بينش صحيح سياسى و اجتماعى، تدبير، شجاعت، مديريت و قدرت كافى براى رهبرى.
در صورت تعدد واجدين شرايط فوق، شخصى كه داراى بينش فقهى و سياسى قوى‏تر باشد مقدم است.
نايب رئيس- آقايانى كه با اين متن قرائت شده موافق هستند، رأى بدهند. (اكثر رأى دادند) با اكثريت قوى تصويب شد. اصل بعدى را بخوانيد.
                         (به شرح زير قرائت شد)

اصل يكصد و دهم- وظايف و اختيارات رهبر:
1- سياستگذارى كلى نظام جمهورى اسلامى پس از مشورت با مجمع تشخيص مصلحت.
2- نظارت بر حسن اجراى سياست‏هاى كلى نظام.
مؤمن (مخبر كميسيون)- من اگر بخواهم همه اصل را بخوانم و توضيح بدهم يك مقدارى طول مى‏كشد و لابد مى‏فرمايند از وقت گذشت. عرض كنم كه در اين اصل با توجه به آن اصل سابق و مقايسه با اصل سابق كه حساب بكنيم يك تغييراتى در اصل سابق داده شده كه شايد.
عميد زنجانى- تذكر آيين‏نامه‏اى دارم.
نايب رئيس (هاشمى)- آقاى عميد تذكر آيين‏نامه‏اى دارند بفرماييد.
عميد زنجانى- بسم الله الرحمن الرحيم. تصرف در اختيارات رهبر يعنى اصل يكصد و ده از محورهاى تعيين شده خارج است. براى خاطر اين‏كه در نامه حضرت امام ...
نايب رئيس (هاشمى)- اين‏كه اخطار نيست، بايد به وقتش رأى بگيريم. ايشان كه توضيح دادند، رأى مى‏گيريم. اگر جديد است، بايد رأى بگيريم.
عميد زنجانى- در هر حال اين خارج از محورهاى تعيين شده ...
نايب رئيس- خيلى خوب، بحث سر همين بود بگوييد كه بايد رأى بگيريم. آقاى مؤمن بفرماييد.
مؤمن- اين مسايلى كه در اين اصل مورد نظر كميسيون بوده شايد بتوانيم بگوييم كه دو بخش است. حالا من عرض مى‏كنم ببينيد ممكن است بيشتر هم باشد. يكى اين‏كه با عنايت به اين‏كه مسأل ولايت فقيه مطلق است و همان طورى كه حضرت امام چه در نوشته‏هاى فقهى‏شان و چه در صحبت‏هايشان و خصوصاً در اين نام اخيرى كه به جناب آقاى خامنه‏اى نوشته‏اند، مرقوم فرموده‏اند كه ولايت فقيه مطلق است و در فرمايشاتشان تصريح كرده‏اند كه تمام آنچه را كه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1308
از نظر حكومت و ادار دولت براى ائمه معصومين سلام الله عليهم و پيامبر گرامى اسلام هست در مقام حكومت براى ولى فقيه هم هست. بر اين اساس كه يك ميزان فقهى هست و ميزان شرعى هست. كميسيون در اين اصل يك سرى اختيارات ولى فقيه را اضافه بر آنچه كه در اصل صد و ده سابق بوده، آورده است. ممكن است گفته بشود خوب بود به طور كلى گفته بشود كه ولى فقيه در تمام موارد هر طورى بخواهد مى‏تواند تصميم‏گيرى بكند. اما همان طورى كه صحبت شد، اگر در قانون اساسى به اين صورت بيايد كه ولى فقيه به طور كلى مطلق همان طورى كه واقعاً و شرعاً هست مى‏تواند تصميم‏گيرى بكند كميسيون تشخيص داد كه ممكن است كه نظام جمهورى اسلامى متهم به بى‏قانونى و بى‏ضابطگى بشود. براى اين‏كه اين مسأله نباشد، يك‏سرى از اختياراتى را كه اختيارات كليدى بود، اين‏جا اضافه كرد و به اين بسنده كرد براى اين‏كه جمع بين حقين شده باشد.
در عين حال البته بزرگوارانى بودند كه نظرشان اين بود كه تمام اختياراتى كه از نظر فقهى براى ولى فقيه هست اين‏جا به يك صورتى اضافه بشود يا در يك بندى آورده بشود اين صحبت شد ولى حرفى و نظرى را كه كميسيون در اين رابطه ابراز كرد همين بود كه عرض كردم كه چون ممكن است قانون اساسى ما و نظام را به بى‏ضابطگى متهم بكنند، از اين جهت به آن صورت آورده نشد. يك‏سرى اختياراتى كه اختيارات كليدى بود اين‏جا آورده شد. اين يك مطلب.
مطلب ديگرى كه خواهش مى‏كنم توجه بفرماييد اضافه شد و آورده شد اين بود كه در قانون اساسى سابق جزو اختيارات مقام فقيه مسأل تشكيل شوراى عالى دفاع بود مخصوصاً بعد از آن‏كه جناب آقاى نورى آن‏جا تشريف آوردند و يك مقدار توضيح براى كميسيون دادند، كميسيون تصميم گرفت كه شوراى عالى دفاع را از اين اصل حذف بكند و بجاى آن چيزى كه جايش در قانون اساسى خالى است و فوق شوراى عالى دفاع است «شوراى امنيت ملى» اين را بگذارد و در صحبت‏هاى زيادى كه آن‏جا شد راجع به اعضايى كه لازم هست در اين شوراى امنيت ملى شركت كنند بحث زياد شد و همان طورى كه ملاحظه مى‏فرماييد اين افرادى كه اين‏جا ذكر شده، رئيس جمهور، رئيس قو قضاييه، رئيس ستاد مشترك، فرماند كل سپاه، مسؤول اطلاعات كشور، وزير امور خارجه، وزير كشور، مسؤول امور برنامه و بودجه، وزير اقتصاد و دارايى، دو مشاور به تعيين رهبر. يك جمع يازده نفرى اين شوراى امنيت ملى را تشكيل مى‏دهند كه دستور تشكيل‏شان با مقام رهبرى است كه به رياست رئيس جمهور تشكيل مى‏شود و حدود اختيارات و وظايف شورا هم به عهد قانون كه مجلس است گذاشته شد و مصوبات شورا را هم شرط كردند كه بايد به تأييد مقام رهبرى برسد تا لازم الاجرا باشد.
اين هم يك تغيير نسبتاً اساسى و كلى است كه خودش چشمگير است كه در اين اصل انجام شده. البته بحث‏هاى فراوانى شد كه آيا كميسيون حق دارد شوراى عالى دفاع را حذف كند كه در قانون اساسى بالخصوص ذكر شده و افراد و اعضايش را به عنوان قانون اساسى معين شده يا نه؟ بحث‏هاى فراوانى شد در هر حال كميسيون به اين نتيجه رسيد كه آنچه كه وظيف كميسيون هست بحث در مسايل مربوط به رهبرى است و چيزى كه لازم آن تصميم‏گيرى كميسيون باشد، حق كميسيون است كميسيون مصلحت تشخيص مى‏دهد آنچه كه براى مقام رهبرى باشد، مسأل تشكيل شوراى امنيت ملى باشد و آن مسأل شوراى عالى دفاع با توجه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1309
به آن متن قانون اساسى سابق روشن است كه منظور از تشكيل شوراى عالى دفاع ملى آن امورى است كه آن شورا در رابطه با مسأل دفاع نظامى از كشور به عهده دارد. از تركيب افراد آن‏جا كه تقريباً همه نظامى هستند اين جهت روشن است. گفتند كه اين يكى از كميته‏هايى خواهد بود كه در خدمت اين شوراى امنيت ملى است. در هر حال در عين اين‏كه مسأله، مسأله‏اى نبود كه در كميسيون اتفاقى باشد اما اكثريت كميسيون كه ملاك تصميم‏گيرى است به اين نتيجه رسيد و به اين رأى داد. اين هم يك مسأله است.
يك مسأل ديگرى هم كه اين‏جا هست آن قصه ذيل است كه رهبر مى‏تواند بعضى از اختيارات خود را به شخص ديگرى تفويض كند كه اين هم باز يك چيز تازه‏اى است كه كميسيون تقديم شورا كرده است. اين رئوس مسايلى است كه اين‏جا توسع اختيارات (يك) مخصوصاً آوردن شوراى امنيت ملى با اين تركيب پيشنهادى و حذف شوراى عالى دفاع (دوم). و آن قسمت سومش هم كه مسأله چيز ... و الا البته اختيارات رهبر اضافه شده در مواردى كه ملاحظه مى‏فرماييد مثلًا سياستگذارى كلى، نظارت بر حسن اجرا، تعيين نماينده، انحلال مجلس حتى عزل رئيس جمهور بدون اين‏كه نظر مجلس باشد اين چيزها هست كه حالا يواش يواش وقتى ان شاء الله وارد شديم، جزئياتش را بيشتر خدمت آقايان عرض مى‏كنم، والسلام.
نايب رئيس (هاشمى رفسنجانى)- خيلى خوب، حالا تذكرى كه آقاى عميد دادند كه اين اصل جديدى است يعنى واقعاً موارد زيادى در آن آمده كه نبوده ما بايد اول اجازه از جلسه بگيريم كه وارد چيزهاى جديد بشويم يا نه، البته يك قسمتش را آقاى خامنه‏اى به ما نامه نوشته‏اند آن قسمتى كه انحلال مجلس است ايشان نوشته‏اند اين را موافق نيستند مطرح بشود و عملًا بيرون مى‏رود منهاى آن. توى بحث گذاشته مى‏شود. آقايانى كه موافقند كه اين به عنوان مسائل جديدى كه اين‏جا هست.
مشكينى- آقا رهبرى عموميت دارد در امر امام. اين را اصلًا هر جور صحبت كنيد در محدوده ...
نايب رئيس (هاشمى رفسنجانى)- خيلى خوب حالا شما رأى بدهيد كه بيايد به هرحال يك چيزهاى جديدى در آن است آقاى خامنه‏اى هم كه موافقت كرده‏اند مشكلى نداريم آقايان موافقت كنند كه ديگر شبهه نباشد.
آقايانى كه موافقند اين اصل در بحث ما بيايد رأى بدهند (اكثر رأى دادند) تصويب شد خيلى خوب، چون اين اصل جديد است، آقايانى كه مخالفند مى‏توانند صحبت كنند. (يزدى- با پيشنهادها مخالفند يا با اصل؟) ما در اصل جديد يك بحث كلى اول مى‏كنيم مثل همه بحث‏هاى ديگر. (يكى از آقايان- بند بند مطرح كنيد) خيلى خوب، اگر آقايان قبول مى‏كنند ما هم حرفى نداريم، بند بند بحث مى‏كنيم.
امامى كاشانى- من پيشنهاد حذف دارم.
نايب رئيس- اگر بند بند مطرح شود، شما هر بندى را خواستيد پيشنهاد حذف بدهيد. اين‏كه راحت‏تر است، اولين بند «سياستگذارى كلى نظام جمهورى اسلامى پس از مشورت با مجمع تشخيص مصلحت» است. آقايان اگر مخالفند دربار اين عبارت بحث كنند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1310
نورى- يك‏سرى از اين بندها اختيارات است و يك‏سرى وظايف، اگر اختيارات از اين‏جا بخواهد حذف شود اين اصل كلًا بايد عوض بشود ...
نايب رئيس- حرف آقاى نورى حرف خوبى است مى‏فرمايند اگر در اين بندهايى كه اختيارات است يك چيزى را تصويب بكنيم طبعاً اين عنوان هم مى‏ماند. بنابراين حق آقاى نورى محفوظ است تا همه بندها را بحث كنيم آن وقت ببينيم عنوان را «اختيارات و وظايف» بگذاريم يا فقط «وظايف». آقاى آذرى بفرماييد.
احمد آذرى قمى- مفهوم عنوان اين اصل «وظايف و اختيارات رهبر» اين است كه غير از مواردى كه زير آن ذكر شده رهبر اختيار ديگرى ندارد چون ظاهراً همه وظايف و اختيارات رهبر در زير آن تيتر ذكر شده است و غير از آن‏ها اختيار ديگرى ندارد و اين با ولايت مطلقه منافات دارد. همان طورى كه آقاى مؤمن اشاره كردند.
حضرت امام در نامه‏اى كه به رئيس جمهورى نوشته بودند روى اين مسأله تأكيد داشتند و مؤيد اين معنا كه خود كميسيون هم اين مفهوم را براى اين اصل قائل است همان دليل توجيهى است كه در آن‏جا ذكر كرده است دليل توجيهى‏شان اين است كه ما ولايت مطلقه را قبول داريم ولى چون دنيا ما را به بى‏ضابطگى متهم مى‏كند بنابراين ما از او رفع يد كرديم. اين هم دليلى است بر اين‏كه كميسيون اين مفهوم را براى اين اصل قائل است و چون اين جور است من مى‏گويم در حدود وظيفه‏اى كه حضرت امام قدس سره الشريف به ما واگذار كرده، هنوز آب غسلش خشك نشده ما بياييم زير آب آن مسأله را اين‏جا بزنيم؟ اين كار درستى نيست، بنابراين پيشنهاد من اين است كه يا اين عبارت را اين جور بكنيم «وظايف رهبر» و منظورم از وظايف رهبر اين باشد كه كارهايى كه به عهد رهبر گذاشته شده و او انجام مى‏دهد مباشرتاً اين كارهايى است كه در ذيل واقع شده اما اختياراتش كه حالا بايد الا و لابد در اين موارد بخواهد اعمال ولايت بكند ولى جاى ديگر حق ندارد اين را ديگر از آن استفاده نمى‏شود بنابراين پيشنهاد من اين است كه يا آن‏جايى كه (من آن عبارت را قبلًا داشتم) اعمال ولايت مربوطه از راه‏هاى زير قابل تحقق است يعنى در حقيقت اين وظيفه را به عهد او بگذاريم كه اگر مى‏خواهد در كار جنگ شركت داشته باشد از اين راه كه شوراى عالى دفاعى تشكيل بدهد و اين افراد را معين بكند و دخالتش، ولايتش در جنگ از اين راه‏ها انجام بگيرد اما در موارد ديگر نه، آزاد است حالا اگر در كارهاى ديگر مى‏خواهد دخالت بكند مباشرت داشته باشد يا به وسيل تعيين نماينده آن كارها را انجام بدهد اشكال ندارد.
بنابراين اين كلمه وظايف را اگر باقى بگذاريم يا به آن شكل اين اشكالى ندارد و بنابراين پيشنهاد من اين است كه يك عبارتى حالا اصلى يا عبارت به ذيل آن اصل يكصد و هفت اضافه كنيم يا همين جا تصريح بكنيم ابتدائاً كه داير ولايت فقيه عين همان محدود همان اختياراتى است كه پيغمبر صلى الله عليه و آله و ائمه معصومين عليهم السلام داشتند اين عموم دارد و تعميم دارد و بعداً آن وقت اين كلمه وظايف را بنويسيم ولو وظايف و اختيارات رهبر هم ديگر باشد آن اشكالى ندارد.
منشى (يزدى)- آقاى نورى (به عنوان مخالف) بفرماييد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1311
عبدالله نورى- بسم الله الرحمن الرحيم. در ارتباط با اين‏كه كلم اختيارات از اين‏جا بخواهد حذف بشود من فكر مى‏كنم كه همان مطلبى را كه الان خدمت جناب آقاى هاشمى گفتم دوباره تكرار كنم و آن اين است كه اين اصل كلًا بايد عوض بشود و يك اصل جديدى نوشته بشود بر مبناى وظايف خاصى كه مى‏خواهيم به رهبر داده بشود و بقى آن هم برود تحت عنوان همان اعمال ولايت فقيهى كه نظرشان است. در اين اصل بند 3 جزو اختيارات رهبر است، بند 4 جزو اختيارت رهبر است، عزل در تمام موارد جزو اختيارات رهبر است، عفو جزو اختيارات رهبر است. يعنى بحثى كه الان مطرح مى‏شود اين است كه ما يك اصل جديد بنويسيم حتى تأييد در رابطه با مصوبات شوراى امنيت ملى جزو اختيارات رهبر است.
اگر ما بخواهيم كه كلًا وظايف را يك دسته كنيم آن‏هايى كه به عهد كس ديگرى نيست و به عهد رهبر است بايد اين‏ها را جدا كنيم مثلًا نصب را بياوريم در رابطه با بعضى از موارد كه خيلى هم كم مى‏ماند يك‏سرى موارد خاص را بياوريم مثل سياستگذارى و نظارت بقيه را حذف كنيم ببريم جزو همان اختيارات عامه‏اى كه مى‏خواهد داشته باشد و از طرف ديگر اگر آن بحثى كه جناب آقاى آذرى مطرح مى‏فرمايند باشد من فكر مى‏كنم خيلى ديگر از قسمت‏هاى قانون اساسى را لزومى ندارد بياوريم همه را مى‏گذاريم جزو اختيارات رهبر و اعمال ولايت فقيه، ولايت مطلقه را هم به رهبر مى‏دهيم آن در شرايط خاصى مصالحى را كه تشخيص مى‏دهد عمل بكند چرا از الان ما بياييم اين‏جا يك‏سرى ضوابط و قوانينى را درست كنيم كه احياناً ممكن است دست و پاگير هم باشد؟
اگر بناست كه خير، ما اين را اين‏جا بگذاريم ولو اين‏كه اعمال ولايت هم باشد به طريقى كه اشاره مى‏كنند خيلى خوب در همين جا هم در رابطه با اختيارات مصرح در قانون اساسى يك سلسله مواردى هست كه آن‏ها را بايد ذكر بكنيم چه در وظايفش، چه در اختياراتش و من فكر مى‏كنم مناسبت‏ترين شكل همين باشد كه وظايف و اختيارات رهبر اين‏جا بيايد و در زمان حضرت امام هم قانون اساسى ما چيزى اضافه بر اين‏ها نداشته، كمتر از اين‏ها بوده چيزى كه در قانون اساسى مصرح به آن بوده و اين‏كه الان اشاره بشود كه هنوز به چهلم حضرت امام نرسيده‏ايم با اين نمى‏شود اين را درست كرد كه اين‏جا براى اعمال ولايت مطلقه فقيه بايد يك تعبيرى بيايد كه كل قانون اساسى را شامل بشود.
احمد جنتى- ... به معنى اين‏كه اين اصول در رابطه با رهبرى هم هست مخصوصاً اين اصلش از مهم‏ترين مسائلى است كه در اين شورا مطرح مى‏شود و ما اگر مطلب جناب آقاى آذرى را از اول اين جور حل نكنيم بعد گير مى‏كنيم و آن اين است كه اصلًا بحث روى اين بيايد كه آيا شوراى بازنگرى حق دارد اختيارات رهبر را محدود بكند يا حق ندارد؟ اگر گفتيم حق ندارد اصلًا كليه اين مسائل را بايد حذف بكنيم يا مگر به يك صورتى آن را در بياوريم كه معناى محدوديت ندهد. اگر گفتيم مى‏تواند محدود بكند آن وقت اين مسائل زمينه پيدا مى‏كند بعد يك بحث ديگر باز مى‏آيد كه اگر حق داريم محدود بكنيم تا چه حد مى‏توانيم محدود بكنيم اگر اين كليات را به بحث بگذاريم خيال مى‏كنم براى رأى‏هايى كه بعد مى‏خواهيم بدهيم خيلى مفيد است و زيربناى مسائل آينده‏مان است.
ميرحسين موسوى- آقاى هاشمى يك تذكر دارم.
نايب رئيس (هاشمى رفسنجانى)- تذكرتان را بفرماييد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1312
مير حسين موسوى- ببينيد موقعى كه مسأل رهبرى را حضرت امام به اين‏جا ارجاع كردند خودشان وقوف داشتند كه ما در اين زمينه مى‏خواهيم بحث بكنيم و اگر ايشان قصد اين را داشتند كه وظايف گسترده‏تر بشود همان طور كه در مورد حذف مرجعيت با صراحت صحبت كردند مى‏فرمودند كه اين چيز كم است و اين زياد بشود يا دگرگون بشود ما قانون اساسى قبلى را داريم كه به امضاى حضرت امام رسيده، ترديد در اين جور چيزها عواقب خاصى مى‏تواند داشته باشد خوب ما مجلس را منحل بكنيم بگوييم جزو اختيارات رهبرى مى‏توند باشد ولايت مطلقه مگر نمى‏تواند مجلس را منحل بكند، نمى‏تواند خودش قانونگذارى بكند، نمى‏تواند جاى دولت كار بكند؟ تمام اين‏ها جزو ولايت مطلقه است ولى بر اساس شرايط زمان، مصلحت روز آن شيو پياده شدن ولايت مطلقه بر اساس اين قانون اساسى بوده كه تا الان بوده الان هم در زمين اين قانون اگر حضرت امام اشكالى در اين تيترها آورده يعنى اختيارات داشتند همان طور كه در مورد مرجعيت با اين صراحت فرمودند يك چيزى مى‏فرمودند، اشاره مى‏كردند تمام جلسه را راهنمايى مى‏كردند وقتى ايشان در آن نامه فقط بحث اين را كردند كه من مخالف بودن مرجعيت هستم پس نشان مى‏دهد كه راجع به كل مسائل ديگر ايشان ايرادى نداشتند. اختيار را به اين‏جا داده‏اند، با بيست و پنج رأيى كه در اين‏جا هست.
نايب رئيس (هاشمى رفسنجانى)- ما دنبال آن نيستيم كه محدود بكنيم كه اين‏جا نتوانيم چيزى بگوييم، آقاى جنتى هم فرمودند. مورد به مورد آقايانى كه عقيده‏شان اين است كه ما حق نداريم، رأى ندهند. آقايانى كه عقيده‏شان اين است ديگر ما بياييم يكدفعه كلى آن جور بحث كنيم دوباره، اين جور، چرا بايد آن كار را بكنيم؟ ما بى شك بايد يك چيزهايى به نام رهبرى اين‏جا بنويسيم اگر كل آن را حذف كنيم يعنى ننويسيم شوراى دفاع، ننويسيم فرماند كل قوا ننويسيم صدا و سيما معنايش اين است كه دوباره بايد براى همه اين‏ها مسؤول تعيين كنيم مگر مى‏شود فرماندهى كل قوا را ما بدون مسؤول اين‏جا بگذاريم؟ مگر مى‏شود ما صدا و سيما را بدون مسؤول بگذاريم؟ يك كسى را بايد بگوييم بنابراين شما همه‏تان بالبداهه مى‏دانيد كه يك چيزهايى را ما بايد اين‏جا به نام رهبرى بنويسيم. هر چه بنويسيم همان محدود بوده است پس ما اصلًا وارد اين بحث نشويم تيترها هست، هر يك از آقايان روى بند مخالف هستند مخالفتشان را بگويند عمل كنيم. هيچ كس از آقايان اين‏جا الان موافق نيست كه مثلًا بگوييم فرماند كل قوا را از رهبرى بگيريم، من فكر مى‏كنم يك رأى هم نداشته باشد و اگر همان يكى را قبول كنيم يعنى محدوديت ... حالا ما الان واقعاً بحث‏مان اين نيست، صحبت چيزى بود كه آقاى آذرى گفتند مخالف و موافق هم صحبت شد حالا مى‏خواهيم حرف ايشان را رأى بگيريم.
مهدوى كنى- آقاى هاشمى من يك سؤالى دارم.
هاشمى- به شرطى كه مقدمه بحث موافق و مخالف نباشد بفرماييد.
محمدرضا مهدوى- من در حدود سه چهار ماه قبل كه خدمت امام شرفياب شده بودم گفتم براى من يك سؤال فقهى مطرح است و آن اين است كه اگر بين رهبر و ملتش يك قراردادى منعقد شد آيا هر دو طرف اين قرارداد را مى‏توانند به هم بزنند؟
ايشان فرمودند مى‏خواهى چه بگويى؟ گفتم عرض بنده اين است كه «اوفوا بالعقود»- «المؤمنين من شروطهم» اين مسائل را مى‏گيرد كه اگر ما قانون اساسى را آورديم و به مردم عرضه كرديم و
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1313
گفتيم ما طبق اين قانون اساسى بر شما حكومت مى‏كنيم، مردم هم طبق همين شرط با ما بيعت كردند آيا مى‏توانيم، همين طورى يكطرفه اين شرط و قرارداد را به هم بزنيم؟ ايشان فرمودند خوب، اگر يك جايى انقلاب دارد از بين مى‏رود چه كار كنيم؟ من گفتم آن حالا يك مسأل ديگر است ولى در موارد عادى واقعاً اين سؤال براى بنده مطرح است.
حالا شما فقها در اين‏جا تشريف داريد و داريد قانون اساسى را مى‏نويسيد و به مردم عرضه مى‏كنيد و مردم هم با اين بيعت مى‏كنند و به اين رأى مى‏دهند و به رهبر با اين شرايط رأى مى‏دهند آن وقت چگونه بعد مى‏گوييد رهبر دلش هر كارى مى‏خواهد بكند؟
نايب رئيس (هاشمى)- ما چنين چيزى نمى‏گوييم، كجا اين طور گفته‏ايم؟ شما خارج از موضوع داريد بحث مى‏كنيد.
مير حسين موسوى- صحبت حاج آقا مهدوى كاملًا اساسى است اين سؤال براى ما هم مطرح است.
منشى (يزدى)- در حقيقت مخالفت بود، حرفشان را صريحاً گفتند.
كروبى- آقاى هاشمى، خوب بحث آقايان همين است كه آقاى مهدوى فرمود، مگر در شوراى نگهبان رهبر را محدود مى‏كنند؟ (معذرت مى‏خواهم) اين‏جا كه مى‏شود مى‏گويند خلاف شرع است خوب شما آن‏جا نشسته‏ايد كه خلاف شرع نشود.
ى زدى- ايشان هم در حقيقت مخالفت كردند.
نايب رئيس (هاشمى)- ما مى‏گوييم حرف آقاى مهدوى موقعى به درد مى‏خورد كه اين‏جا بنويسيم رهبر مى‏تواند در هر موضوع ديگرى قانون را به هم بزند. اگر اين را هم بگوييم مردم با همين بيعت كرده‏اند، حالا كه اين را نياورده‏ايم، اگر آورديم يعنى در اين مورد هم بيعت مردم را گرفته‏ايم.
موافق كسى نيست، سه چهار نفر به عنوان مخالف ثبت نام كرده‏اند آقاى مؤمن اگر مى‏خواهند بيايند از گزارش كميسيون دفاع كنند.
محمد مؤمن (مخبر كميسيون مربوط به رهبرى)- كميسيون جز همان مطالبى كه عرض كردم نظر ديگرى ندارد. كميسيون معتقد به ولايت مطلق فقيه است و ما مسأل بيعت را هم شرط ولايت نمى‏دانيم و همان طورى كه مى‏خواهيد من حالا براى اين‏كه ... (عميد- از نظر كميسيون دفاع بكنيد) بسيار خوب، ما توجه به ولايت مطلقه فقيه داشتيم، اين در كميسيون بوده ولو همه اعضاى كميسيون اين را نگفته باشند ولى مبناى كار ولايت مطلقه فقيه بوده كه اين ولايت مطلقه فقيه را حضرت امام هم در فرمايشاتشان آورده‏اند و با وجود اين‏كه اين مسأله، مسأل قانون اساسى بوده در عين حال ايشان فرموده‏اند حكومت را كه به معناى ولايت مطلقه‏اى كه از جانب خدا به نبى اكرم صلى الله عليه و آله و سلم واگذار شده و اهم احكام الهى است و بر جميع احكام فرعيه الهيه تقدم دارد (به آقاى خامنه‏اى خطاب است كه شما اين را صحيح نمى‏دانيد) و تعبير به آن‏كه اينجانب گفتم حكومت در چهارچوب احكام الهى داراى اختيارات است به كلى برخلاف گفته‏هاى اينجانب است و ولايت مطلقه مفوض به نبى اسلام صلى الله عليه و آله روى حرف شما يك پديده‏اى بى‏محتوا مى‏شود. ما اين مسائلى را كه در اين‏جا هست توجه به آن داشته و اين مطالبى كه حاج آقاى مهدوى فرمودند خود حضرت امام هم رضوان الله عليه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1314
اگر فرمايش حضرت امام باشد خود حضرت امام هم در بعضى از مواردش كه من يادم است كه ايشان فرمودند من چيزى كه وظيف شرعى‏ام باشد چه در قانون اساسى باشد، چه نباشد، من به وظيف شرعى خودم عمل مى‏كنم و اين همان مسأل ولايت مطلقه است، ولايت مطلقه را حالا ممكن است بعضى از برادران كميسيون نظرشان غير از اين باشد يا برگشته باشد كميسيون به عنوان اكثريت به نظر من ...
نايب رئيس- شما با اين مخالفيد؟
مؤمن- الان عرض مى‏كنم اجازه بفرماييد. كميسيون بر اساس نظر اكثريت بلكه به نظر من بدون اختلاف بود ولايت مطلقه را پذيرفته الا اين‏كه حرف كميسيون اين است كه درست است ولايت مطلقه براى فقيه هست الا اين‏كه بخواهيم ما منضبط ذكر نكنيم اين لازمه‏اش اين است كه متهم بشود نظام ما به اين‏كه قانونى ندارد هر نفرى كه در صدر هست هر كارى دلش بخواهد بكند مى‏كند اين مسأله مورد توجه كميسيون بوده و بر اساس آن، اين طور كه ملاحظه مى‏فرماييد تنظيم كرده حاج آقا هم تشريف آوردند آن‏جا يك مقدار توضيح دادند با توجه به اين مسأله عرض كنم كه فرمايش حاج آقا پذيرفته نشد، اين خلاصه مطلبى است كه عرض كردم.
نايب رئيس (هاشمى)- به هر حال الان پيشنهاد مشخص آقاى آذرى اين است كه كلم اختيارات را حذف كنيم و بگوييم «وظايف رهبر».
آقايانى كه با پيشنهاد آقاى آذرى موافقند، رأى بدهند (يك نفر رأى داد) تصويب نشد.
حالا يكى يكى بندها را مطرح كنيد اگر پيشنهادى ندارد، عبور كنيم.
كروبى- من مخالفم، آقاى هاشمى اين را توضيح بدهيد «سياستگذارى كلى» مثلًا چه كار مى‏خواهد بكند من كه مى‏خواهم به اين رأى بدهم، نمى‏دانم اين چيست.
هاشمى- مثل اين‏كه آقاى نورى هم پيشنهاد حذف اين بند را داده‏اند؟
نورى- نه، نه! پيشنهاد من اصلاحى است.
نايب رئيس- پيشنهاد اصلاحى بايد پنج تا امضاء داشته باشد.
منشى- پيشنهاد حذف مقدم است.
نايب رئيس (هاشمى)- اول آقاى هاشميان دربار پيشنهاد حذف اين بند توضيح بدهند بعد آقاى مؤمن اگر دفاعى دارند مى‏كنند.
حسين هاشميان- بسم الله الرحمن الرحيم. بنده معتقدم كه ما نيازى به اين بند اول نداريم، به اين دليل نياز نداريم كه فكر مى‏كنيم سياست كلى در دو بخش است:
يكى دستگاه اجرايى به طور كلى و ديگر دستگاه قضايى كه اين دستگاه اجرايى و قضايى دو گونه كار انجام مى‏دهند.
يكى اين‏كه در دستگاه اجرايى مى‏آيد سياست كلى اقتصادى‏اش را (مثلًا برنامه پنج ساله) مطرح مى‏كند و در دولت بحث مى‏كند و بعد به صورت لايحه به مركز قانونگذارى مى‏فرستد اين يك عمل است. كار ديگرى كه دارند اين است كه پس از اين‏كه قانونشان را گرفتند سياستگذارى را از جهت قانونى گرفتند يك شيو اجرايى دارند كه براى اج- راى آن ق- انون توسط آيين‏نامه‏ها شيوه‏اى را انتخاب مى‏كنند و اجرا مى‏كنند در دستگاه قضايى هم اين طورى است،
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1315
يعنى آن‏ها يك سياستگذارى دارند كه نياز به قانون دارد مثل دستگاه اجرايى كه مى‏نشينند بر اساس خطوط كلى سياستگذارى خودشان را به صورت لايحه به مجلس مى‏آورند بعد در اجرا آن‏ها هم شيوه‏اى خواهند داشت. رويه‏اى خواهند داشت بعد اين‏ها به مجلس مى‏آيد مجلس هم بر اساس گزارشى كه به صورت لايحه از دولت آمده، از قو قضاييه آمده اين سياستگذارى را با اصلاحاتى تصويب مى‏كند يا رد مى‏كند اين‏ها موظفند دو مرتبه آن سياست‏هاى كلى‏شان را بياورند.
بنده معتقد هستم كه اين سياستگذارى در بخش‏هاى اقتصادى، فرهنگى، قضايى و سياست خارجى در دولت و سياست‏هاى قضايى در قو قضاييه بعد توسط وزير در هيأت دولت مى‏آيد و بعد به مجلس مى‏آيد. اين‏ها دارد انجام مى‏گيرد (سياست‏گذارى‏هاى كلى) در برنام پنج ساله دولت مى‏آيد سياستگذارى را به صورت لايحه به مجلس مى‏دهد كه اين سياستگذارى كلى عبارت از اين است كه با توجه به رشد جمعيت، ميزان سرمايه‏گذارى، منابع درآمد همه اين‏ها را بررسى مى‏كند و به مجلس مى‏فرستد. در سياست خارجى‏اش به اين شكل به مجلس مى‏آورد. بنابراين مجلس هم با اين رويه عمل مى‏كند يا تصويب مى‏كند. با اصلاحات يا رد مى‏كند او موظف است دو مرتبه بياورد. بنابراين سياستگذارى در قوايى كه منبعث از ولايت فقيه است، عملًا دارد انجام مى‏گيرد سياستگذارى منظور من اين است كه جايش خالى نيست شما بياييد يك تشكيلات وسيعى را براى رهبر درست كنيد به انداز دولت، به انداز قو قضاييه، به انداز مجلس كه بخواهد سياستگذارى را اعلام بكند، سياستگذارى را مدون بكند. آخر پس اين قوا را حذف كنيد.
سياستگذارى را رهبرى بكند. نيروهاى متخصص كارآ را استخدام بكند و همه ابزار را به كار بگيرد در جهت سياستگذارى كلى اقتصادى، قضايى، چه و چه و بعد به دستگاه‏هايى بدهيم اجرا كنند. آن‏ها فقط اجرا كنند. شما از يك طرف سياستگذارى را به اين سه قوه در بخش‏ها داده‏ايد از آن طرف هم مى‏آييد مى‏گوييد كه رهبرى اين كار را بكند. اين تكرار است يكى از اين دو تا بايد باشد پس با بودن قواى سه گانه‏اى كه وجود دارد و در قانون اساسى ما موجود است نيازى به اين‏كه رهبرى سياستگذارى كلى را انجام بدهد و مدون بكند وجود ندارد. بنابراين بنده معتقدم با همان نظارتى كه شما در بند 2 گذاشته‏ايد نظارت يك چيز طبيعى و حقى است يعنى سياستگذارى‏هاى كلى اقتصادى، فرهنگى، سياسى و قضايى كه اين سه قوه دارد انجام مى‏دهد اين را نظارت بكند اين بسيار حرف درستى است اما اين‏كه خودش مدون كند تكرار است، دو دستگاه است. بنابراين وقتى كه ما با تورم كارمند داريم مبارزه مى‏كنيم با تورم پرسنل، شما آن همه پرسنلى كه دستگاه دولتى‏تان دارد، (2 ميليون پرسنل دارد) دوباره بياييم براى رهبرى هم يك پرسنل عظيمى را بگيريم چون اگر بخواهد رهبرى، سياستگذارى كلى را بگويد بدون اين‏كه كار كارشناسى رويش بشود، بدون اين‏كه دقت كافى روى آن به عمل بيايد چون اين پخته نيست و خام است و به مقام رهبرى اصلًا نمى‏خورد بيايد يك سياستگذارى‏هاى ناپخته‏اى را بكند. اگر هم بناست نه كار كارشناسى و پخته و اساسى بكند. بنابراين اين دستگاه‏هايى را كه شما گمارده‏ايد دارند انجام مى‏دهند چرا ما دوباره بياييم پرسنل را اضافه بكنيم و يك تشكيلات عريض و طويلى را براى رهبرى درست بكنيم كه سياستگذارى بكند. ضمن اين‏كه بر اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1316
سياستگذارى‏ها هم رهبر كنترل گذاشته اگر مجلس شوراى اسلامى بخواهد چيزى را تصويب بكند شوراى نگهبان هست كه مسائل خلاف قانون و يا خلاف شرعش را تشخيص مى‏دهد.
براى قو مجريه شما كنترل وجود دارد، بازرسى وجود دارد، براى قو قضاييه شما باز كنترل وجود دارد. بنابراين با اين كنترل‏هايى كه وجود دارد با اين اختياراتى كه اين سه قوه از سوى ولى فقيه دارند و هم در كار سياستگذارى كلى و هم در كار اجرا نقش اساسى دارند بنابراين بنده بند اول را زيادى مى‏دانم و پيشنهاد حذف آن را دارم.
نايب رئيس- مخالف و موافق كسى ثبت نام كرده است؟
منشى (يزدى)- مخالف جناب آقاى اردبيلى هستند و موافق هم كسى اسم ننوشته است.
ى كى از آقايان- موافق هم دارد.
نايب رئيس (هاشمى)- خيلى خوب، پس بقيه بحث را به جلس بعد موكول مى‏كنيم ضمناً صبح دوشنبه كه ما اين‏جا قرار گذاشته بوديم قرار است سمينار ائم جمعه برگزار گردد و ما نمى‏توانيم جلسه داشته باشيم مخصوصاً كه آقايان مشكينى و خامنه‏اى هم در آن سمينار شركت دارند.
موسوى اردبيلى- آقاى هاشمى! پس مخالفت من چه مى‏شود؟
هاشمى- مخالفت شما براى جلس بعد مى‏ماند.
3- پايان جلسه و تاريخ تشكيل جلس آينده‏
رئيس- جلسه امروز ختم مى‏شود. جلسه بعد ساعت چهار بعد از ظهر يكشنبه خواهد بود.
                         (جلسه ساعت 40/ 19 پايان يافت)

رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1317
                        جلسه سى و سوم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و پانزده دقيقه يكشنبه يازدهم تيرماه 1368 هجرى شمسى برابر با بيست و هشتم ذيقعده الحرام 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد.
2- ادام بحث پيرامون گزارش شور دوم كميسيون اول در مورد رهبر و خبرگان رهبرى.
پايان جلسه و تاريخ تشكيل جلس آينده.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1318
1- اعلام رسميت جلسه و تلاوت آياتى از كلام الله مجيد
رئيس (مشكينى)- بسم الله الرحمن الرحيم. با حضور هجده نفر جلسه رسمى است، دستور جلسه را اعلام بفرماييد.
منشى (حبيبى)- بسم الله الرحمن الرحيم. دستور سى و سومين جلس عمومى شوراى بازنگرى قانون اساسى، بعد از ظهر روز يكشنبه يازدهم تيرماه 1368 هجرى شمسى مطابق با بيست و هشتم ذيقعده 1409 هجرى قمرى.
1- دنبال رسيدگى به گزارش شور دوم كميسيون اول در خصوص رهبر و خبرگان رهبرى.
2- گزارش شور دوم كميسيون اول در خصوص مجمع تشخيص مصلحت.
رئيس (مشكينى)- قرآن تلاوت بفرماييد.
 (حجت الاسلام عبدالله نورى آيات 41 تا 50 سورة الحجر را به قرار زير تلاوت كردند)
                        اللهم صل على محمد و آل محمد- اعوذ بالله من الشيطان الرجيم‏

                        إِنَّ عِبادِى لَيسَ لَكَ عَلَيهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ* وَ إِنَّ جَهَنَّمَ لَمَوْعِدُهُمْ أَجْمَعِينَ* لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ* إِنَّ الْمُتَّقِينَ فِى جَنَّاتٍ وَ عُيونٍ* ادْخُلُوها بِسَلامٍ آمِنِينَ* وَ نَزَعْنا ما فِى صُدُورِهِمْ مِنْ غِلٍّ إِخْواناً عَلى سُرُرٍ مُتَقابِلِينَ* لا يمَسُّهُمْ فِيها نَصَبٌ وَ ما هُمْ مِنْها بِمُخْرَجِينَ* نَبِّئْ عِبادِى أَنِّى أَنَا الْغَفُورُ الرَّحِيمُ* وَ أَنَّ عَذابِى هُوَ الْعَذابُ الْأَلِيمُ‏

                         (صدق الله العلى العظيم)

2- ادام بحث پيرامون گزارش شور دوم كميسيون اول در مورد رهبر و خبرگان رهبرى‏
رئيس (مشكينى)- طيب الله انفاسكم، آقا دستور جلسه را تعقيب بفرماييد.
منشى (يزدى)- بسم الله الرحمن الرحيم. بحث در اصل يكصد و دهم بود، آقايانى كه پيشنهادهايى داشتند، قسمتى از آن‏ها در بند اول بحث شد در بندهاى بعدى آقايان پيشنهادها را يكى يكى مطرح كنند.
نايب رئيس (هاشمى رفسنجانى)- آقاى هاشميان پيشنهادشان را مطرح كردند، مخالف و موافق صحبت نكردند، ايشان پيشنهاد حذف بند 1 را داشتند حالا مخالف و موافق حذف صحبت كند.
منشى (يزدى)- اين‏جا اسم آقاى موسوى اردبيلى را نوشته‏ام.
موسوى اردبيلى- منصرف شدم.
نايب رئيس (هاشمى)- خوب من مخالفت مى‏كنم براى اين‏كه روان بشود قضيه. در بند اول سياستگذارى كلى را داده‏اند به رهبرى. البته قبلًا نوشته بودند سياستگذارى، ما هم نظرمان اين بود كه با اين اطلاق درست نيست، در شور دوم اصلاح كرده‏اند و سياستگذارى كلى گفته‏اند. حالا عبارت ممكن است اصلاح بشود، تعيين سياست كلى و چيزى از اين قبيل در بيايد، آن مهم نيست، ولى اين‏كه سياست‏هاى كلى را در نظام كجا بايد تعيين بكنند؟ ما اگر اين بند را حذف بكنيم باز جايش خالى است. ممكن است آقايان بگويند مثلًا مجلس تعيين مى‏كند، يا دولت تعيين مى‏كند ولى به نظر مى‏رسد كه در دنيا هيچ جا سياست‏هاى كلى را
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1319
نمى‏دهند به دولت يا مجلس، مقول رهبرى است به نظر مى‏رسد كه، سياست‏هاى كلى هر نظامى را رهبرى بايد تعيين بكند. مثلًا فرض كنيد حالا آقايان ممكن است سؤال كنند، كلى يعنى چه؟ در همين برنامه‏هاى پنج ساله ما يك بخشى داريم، سياست‏هاى كلى يا اهداف كلى وقتى تعيين مى‏كنيم، مثلًا اين نه شرقى نه غربى، اين يك سياست كلى است. آيا اين را مجلس بايد بگويد، يا دولت يا رهبر بايد بگويد؟ يا مثلًا در مسائل اقتصادى وقتى كه بحث مى‏شود، ما چه قدر بايد به مردم ميدان بدهيم؟ يك حدى تعيين بشود، جهت سياست آن‏جا يك مسأل اساسى است كه بايد رهبرى بدهد، اما وارد مقوله‏هاى جزئى و فصل‏ها نمى‏شود رهبرى، كلى صحبت مى‏كند راه را مشخص مى‏كند كه راه اين است، قطعاً هم اين‏ها از مسائل اساسى اسلامى خواهد بود، يعنى متخذ از ايده‏هاى دينى است يك چنين سياست‏هايى. ما در همين دوره‏هاى گذشته هميشه اگر امام چيزى مى‏فرمودند، در اين مورد هيچ وقت مجلس يا دولت مخالفت نمى‏كرد، فكر مخالفت هم اصلًا به مغز كسى خطور نمى‏كرد، اگر هم چيزى گفته بوديم اصلاح مى‏كرديم. حالا امام كه جاى خود داشتند به عنوان بنيانگذار نظام و پدر انقلاب ولى باز آن نقط اصلى قضيه خود رهبرى است. پس ما فكر مى‏كنيم اين بايد باشد، حالا عبارت اگر اصلاح بشود اين را قبول داريم، يعنى آقايان اگر پيشنهاد اصلاحى عبارتى دادند، (يكى از آقايان دادند من هم امضاء كردم همان را) آن را ما قبول داريم ولى حذفش را ما مخالفيم. در هر بخشى يك سياست‏هاى كلى هست الان اين چيزى كه به عنوان شوراى عالى سياستگذارى كه امام ما را مأمور كرده بودند، ما اعلام كرديم يك چيزهايى آن‏جا تعيين كرديم، مثلًا در بخش فرهنگى كشور چه كار مى‏خواهد بكند؟ يك كليتى را تعيين مى‏كنند. در بخش اخلاقى به چه جهت اين كشور بايد برود؟ يا در مسائل نظامى ما مى‏خواهيم سياست دفاعى به خودمان بگيريم يا تهاجمى مى‏خواهيم بگيريم؟ در سياست خارجى‏مان ما مى‏خواهيم مثلًا در غير متعهدها باشيم، يا مى‏خواهيم در بلوك باشيم؟ با همسايگانمان بنا داريم حسن همجوارى داشته باشيم يا نه آن‏جا حالت تعرض بايد داشته باشيم؟ در تجارت خارجى در كل مى‏خواهيم چه كار كنيم؟ خيلى زياد دارد، مثال‏هاى فراوانى دارد كه كليت قضيه جهت به نظر مى‏رسد مخصوص مقام رهبرى باشد. بعد هر يك از آن‏ها خودش مسائل فراوانى دارد در پياده شدنش كه اين‏ها را طبعاً دولت بايد طراحى كند در پياده شدن و بيايد مجلس و از مجلس بگذرد ولى آن جوهر كار را بايد از رهبرى بگيرد، حالا اگر يك وقتى وارد اين بحث شديم در يك جايى مى‏شود ريز، مسائل فراوانى است.
منشى (يزدى)- آقاى موسوى.
موسوى اردبيلى- بنده يك مشكلى در فهم اين مسائل دارم، يك مشكل فكرى است. با اكثر اين چيزهايى كه در اين‏جا نوشته شده من موافقم. با خود اين هم با اين سياست كلى با اين بيانى كه آقاى هاشمى فرمودند موافقم. منتها يك مشكل فكرى دارم، من نمى‏دانم، اسمش را موافق بگذارم، مخالف؟ اگر اجازه مى‏دهيد من آن را در عرض يك پنج دقيقه‏اى بگويم، بگويم.
نايب رئيس (هاشمى رفسنجانى)- ببينيد حالا، پيشنهاد حذف مطرح است، شما اگر با حذف موافقيد بفرماييد چيز ديگرى اين‏جا مطرح نيست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1320
موسوى اردبيلى- همين، مشكل من اگر حل نشود، من نمى‏توانم تصميم بگيرم.
نايب رئيس (هاشمى رفسنجانى)- خوب، پس بحث نكنيد. پيشنهاد حذف مطرح است، آقايان اگر موافق نمى‏خواهند صحبت كنند، رأى بگيريم ديگر.
منشى (يزدى)- بله، كسى صحبت نمى‏كند، چون اسم ننوشته‏اند.
نايب رئيس (هاشمى رفسنجانى)- خيلى خوب آقاى مؤمن اگر مى‏خواهند دفاع كنند.
محمد مؤمن (مخبر كميسيون)- مسأل تازه‏اى كميسيون نداشت جز همين مطالب، با تعيين سياست‏ها، عبارت هم عوض بشود، فكر نمى‏كنم كه كميسيون مخالف باشد. فقط همين بود كه سمت و هدف نظام در هر قسمت كلى بايد از ناحى رهبرى تعيين بشود.
نايب رئيس (هاشمى رفسنجانى)- خيلى خوب آقايانى كه با حذف بند 1 موافق هستند، رأى بدهند (يك نفر دست بلند كرد) يك نفر، رأى داده پيشنهاد بعدى را مطرح كنيد.
منشى- آقاى دكتر حبيبى.
حسن ابراهيم حبيبى- عرض مى‏شود، بسم الله الرحمن الرحيم. اين همان مطلبى است كه جناب آقاى هاشمى فرمودند، يعنى اصول و مبانى سياست‏هاى كلى نظام اگر بگوييم، ديگر بحث زيادى هم نبايد بكنيم.
نايب رئيس (هاشمى رفسنجانى)- خوب يك مقدار پيشنهادتان را توضيح بدهيد.
حسن ابراهيم حبيبى- عرض مى‏شود كه به هر حال سياستگذارى اشكال كارش اين است كه يك مقدارى جنب جزئى دارد، يعنى جزئى نگرى در آن هست. با برنامه‏ريزى، به هر حال پهلو مى‏زند، در صورتى كه آنچه كه مورد نظر است اين است كه مبانى و اساس آن جهت‏گيرى‏هاى نظام چه باشد؟ ما مى‏خواهيم در سياست همين نه شرقى و نه غربى‏مان، ارتباط را با كشورهاى مختلف داشته باشيم؟ يا اين‏كه اصلًا ارتباط داشتن را هم جزو ... يعنى مخالفيم با آن؟ يعنى دو جور مى‏شود سياست نه شرقى و نه غربى را تعبير و تفسير كرد. يكى اين‏كه سياست نه شرقى و نه غربى يعنى قطع ارتباط با كلى كشورهايى كه در بلوك شرق هستند و در بلوك غرب، اين يك نوع سياست هست، كلى قضيه. يكى اين‏كه در عين اين‏كه ما سياست نه شرقى و نه غربى را داريم، يك مبناى ديگرى را انتخاب بكنيم كه در آن مبنا بتوانيم ارتباطاتى هم داشته باشيم. در زمين مسائل فرهنگى همين طور. ما مى‏خواهيم كه از آن دستاوردهاى ديگران به چه نحو استفاده بكنيم؟ اين جهت‏گيرى‏هاى اصلى و اساسى بايد در نظام تكليفش معلوم بشود تا حتى جايى، مركزى نظير شوراى عالى انقلاب فرهنگى هم بداند كه در برنامه‏ريزى‏هايى كه مى‏خواهد راهنمايى بكند فرض كنيد شوراى عالى برنامه‏ريزى وزارت فرهنگ و آموزش عالى مى‏خواهد برنامه تنظيم بكند براى دانشكده‏هاى مختلف اين بايد بداند كه در پايان برنامه‏ريزى‏هايى كه مى‏كند، مى‏خواهد از اين دستاوردها استفاده بكند يا نكند؟ اصول و مبانى اين سياست‏ها را بايد رهبرى تعيين بكند. بنابراين اگر ما بگوييم تعيين يا تأييد اصول و مبانى سياست‏هاى كلى نظام، اين مطلب را در بر مى‏گيرد، بعد هر قدر كه جزيى شد، مراكز مختلفى كه مأمور هستند كه آن سياست‏ها را تنظيم بكنند و يا جهت‏گيرى‏ها را بر اساس آن اصول تنظيم بكنند، مى‏توانند كه تكليفش را روشن بكنند.
نايب رئيس (هاشمى رفسنجانى)- خيلى خوب حالا آقايان، مخالف و موافق صحبت كنند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1321
منشى (يزدى)- آقاى بيات مخالف.
اسدالله بيات- بسم الله الرحمن الرحيم. حالا قبل از آن‏كه من مخالفتم را عرض بكنم، يك خواهشى از هيأت رئيسه دارم كه مجموع اين پيشنهادات را اگر خوب بخوانند بعد با توجه به مجموعه‏ها به يك پيشنهاد جمع‏بندى شده برسيم بهتر است.
منشى (يزدى)- در بند يك فقط همين است ديگر آقايان هيچ پيشنهادى ندارند.
بيات- چرا چون يك پيشنهادى داريم كه پنج، شش نفر امضاء كرده‏اند.
نايب رئيس (هاشمى رفسنجانى)- آقاى عميد دارند، اعلام مواضع سياسى، اقتصادى، نظامى و فرهنگى جمهورى اسلامى در چهارچوب قوانين كشور كه رهبر بيايد اعلام بكند، آنچه كه مجلس و آن‏ها گذرانده‏اند. پيشنهاد ديگرى هست كه پنج تا امضاء دارد، اين جورى است تعيين سياست‏هاى كلى نظام جمهورى اسلام پس از مشورت با دولت نوشته‏اند رئيس جمهور و دولت پس از مشورت با مجمع تشخيص مصلحت كه اين پيشنهاد دارد با دولت. ديگر من پيشنهاد ديگرى ندارم، حالا جنابعالى مى‏خواهيم مخالفت كنيد بفرماييد.
اسدالله بيات- ببينيد حاج آقا نظام، نظام اسلامى است، مبانى سياسى اسلام در دست رهبرى نيست. تبيينش ممكن است در دست رهبرى باشد، مبانى سياست اسلامى و فرهنگ اسلامى در اصول كلى اسلام در كتاب و سنت است، منتها كار رهبرى به عنوان فقيه و مجتهد استخراج آن‏هاست، استنباط آن‏هاست، اما ما بياييم بگوييم كه نه او بيايد مبانى سياست را بگويد، مبانى سياست از زبان رهبر گفته مى‏شود، استخراج مى‏شود. اين عبارت معمولًا يعنى مبانى يا در قانون اساسى است يا در لابه‏لاى كتاب و سنت است، در آن‏جاهاست و به همين جهت من معتقدم كه اين با مكتوب و به صورت مقاله نوشتن بيشتر مى‏خواند تا ما بياييم در اين‏جا مطرح بكنيم. آنچه كه در طول اين ده سال تجربه هم نشان داده آن‏كه جايش خالى بود، مخصوصاً در اين دو سه سال اخير، حضرت امام هم رضوان الله تعالى عليه اقدام كردند تعيين سياست‏هاى كلى بود كه خود حضرتعالى و دقيقاً همه سروران در نماز جمعه، در بعضى از جاها اعلام كردند كه جايش خالى بود و سياست نه شرقى، نه غربى هم اين باز مسأل رهبرى نيست، اين در قانون اساسى نوشته شده، اين چيزى است كه از خود قرآن و سنت استنباط شده است. پس مبانى سياست را ما نبايد بيان بكنيم، آنچه كه بيان بايد بكنيم اين است: عبارتى كه خود حضرتعالى نوشتيد، عبارت جالبى است، سمت‏گيرى، اين مبانى سياست نيست، جهت‏گيرى كلى در سياست خارجى، درست است، جهت‏گيرى در رابطه با بخش خصوصى درست است، جهت‏گيرى در رابطه با مدارس غيرانتفاعى، اين جهت‏گيرى درست و كلى است، اين مبانى سياست نيست مبنا چيزى است كه در كتاب و سنت است، در قانون اساسى است، يك چيز كلى است كه مستنبط و نظر فقهى رهبرى است كه در ذهن خودش است، اين مبناى سياست آن‏جاست، اما آن كه الان لازم است ما در اين‏جا بيان بكنيم، تعيين سياست كلى نظام است، حالا يا پسوندش مشورت با مجمع تشخيص مصلحت است، ما با اين مخالف نيستيم يا اين‏كه نه عمدتاً گرفتار اين قضيه دستگاه اجرايى و بدن اجرايى است، اگر با هيأت دولت و رئيس جمهور هم بشود ما با آن موافقيم. بنابراين، اين‏كه من عرض كردم تعيين سياست كلى اين هم مناسب‏تر است و هم اجرايى‏تر است و هم در عين حال ريزريز هم نيست، يك چيز بسيار كلى و عام هم هست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1322
نايب رئيس (هاشمى رفسنجانى)- موافق پيشنهاد آقاى حبيبى، صحبت كند. (اظهارى نشد) كسى نمى‏خواهد صحبت كند، آقاى مؤمن مى‏توانند صحبت كنند.
محمد مؤمن (مخبر كميسيون)- بسم الله الرحمن الرحيم. جناب آقاى دكتر حبيبى تشريف آوردند در كميسيون و همين عبارت را مكتوب هم هست پيشنهاد فرمودند و همان‏طورى كه آقاى بيات توضيح دادند، گفته شد كه مبانى سياست‏هاى كلى نظام، حالا غير از اين‏كه در روايات و اين‏ها هست در اصل دوم به تفصيل تقريباً همه مبانى سياست‏هاى نظام را ذكر كرده كه بايد تأمين آزادى سياسى باشد، مشاركت عامه مردم باشد، رفع تبعيضات تا آخر اين‏ها مبانى سياست‏هاى كلى نظام هست و روى اين حساب پيشنهاد را ايشان آن‏جا مطرح فرمودند و برادرها نپسنديدند و باز گمان نمى‏كنم اصرارى روى مسأله لفظ سياستگذارى كلى داشته باشند، پس اجازه بدهيم من ديگر تا آخر نظر كميسيون را بگويم و شاهدش هم همين است كه در بند دوم ملاحظه مى‏فرماييد، نظارت بر حسن اجراى سياست‏هاى كلى، يعنى همين كه الان آقايان مى‏فرمايند: «تعيين سياست‏هاى كلى» تعبير كردند آقايان به سياستگذارى كلى. عبارت مناسب‏تر و زيباترش، آقايان مى‏گويند تعيين سياست‏هاى كلى نظام فكر مى‏كنم كه با اين پيشنهاد تعيين سياست‏هاى كلى نظام، كميسيون هم مخالف نباشد و مسأله محل مشورت را هم پس از مشورت با مجمع تشخيص مصلحت خصوصاً با آنچه كه حضرت امام رضوان الله تعالى عليه داشتند كه مجمع تشخيص مصلحت به عنوان بازوى مشاوره رهبرى تعيين بشود، اين جهت در نظر گرفته شده و قهراً كميسيون با تعيين مبانى سياست‏هاى كلى نظام موافق نيست و با تعيين سياست‏هاى كلى نظام پس از مشورت با مجمع موافق است و چيزى غير از همين سياستگذارى كلى نمى‏بيند.
منشى (يزدى)- جناب آقاى هاشمى، اگر آقاى حبيبى موافقت كنند كه اين مبانى اصلاح بشود و روى كلمه مبانى اصرار نداشته باشند ...
حسن حبيبى- من حرفى ندارم يعنى اگر اصول سياست‏هاى كلى بگوييم يا حتى سياست‏هاى كلى حالا مبانى را مى‏فرمايند كه در كتاب و سنت است ولى اصول در كتاب و سنت نيست. حالا اگر اصول و يا سياست‏هاى كلى من حرفى ندارم در اين زمينه.
منشى (يزدى)- مطلب اين است كه اگر ايشان موافقت بكنند اين پيشنهاد با اين پيشنهاد قابل تركيب است (حسن حبيبى- خير اصلًا آن را رأى نگيريد). يعنى بشود تعيين سياست‏هاى كلى آن‏وقت اين مبانى كه برداشته بشود، اين اهداف را هم ايشان موافقت كنند، بعد اين آخر را يك جورى توافق كنيم، آقايان هم دولت و مجمع تشخيص را يكى بكنيد رأى بگيريم.
نايب رئيس (هاشمى رفسنجانى)- همين آخر هم در پيشنهاد آن‏ها اهميت دارد، چون دولت كارش همين است، سر و كارش با سياست‏هاست دائماً. رهبر مجبور نيست كه نظر آن‏ها را مراعات بكند، نظرات آن‏ها را مى‏گيرد، بعد نظر خودش را اعلام مى‏كند.
منشى (حبيبى)- جناب آقاى هاشمى! اگر سياست‏هاى كلى باشد، حتماً دولت را بايد بگذاريم، چون خيلى ريز است گرفتار مى‏كند.
نايب رئيس (هاشمى رفسنجانى)- خيلى خوب، پس به نظر مى‏رسد آقاى دكتر حبيبى هم با اين تعبيراتى كه آن‏جا آمده مخالفتى ندارند، حالا اگر نمى‏خواهيد رأى نگيريم.
حسن حبيبى- خير رأى نگيريد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1323
نايب رئيس (هاشمى رفسنجانى)- رأى نمى‏گيريم از آقايانى كه امضاء كرده‏اند يكى صحبت كنند. پيشنهاد ديگر اين است تعيين سياست‏هاى كلى نظام جمهورى اسلامى پس از مشورت با دولت، يا هيأت وزيران.
منشى (يزدى)- مشورت با مجمع تشخيص مصلحت و دولت با هر دو باشد فكر مى‏كنم نقصى نداشته باشد و رأى بگيريم.
نايب رئيس (هاشمى رفسنجانى)- نمى‏خواهند ديگر بحث بكنند؟
منشى (يزدى)- كميسيون با اين جهت كه مخالفتى ندارد؟
محمد مؤمن- همان‏طور كه اجمالًا عرض كردم، (يزدى- چون كميسيون دارد مجمع تشخيص آقايان مى‏گويند، دولت).
عميد زنجانى- تعيين سياست‏ها به معناى قانونگذارى است؟
نايب رئيس (هاشمى رفسنجانى)- نه قانون نيست، سياست‏ها را رهبر اعلام مى‏كند، اين‏ها در قالب قوانين از طريق مجلس ...
عميد زنجانى- اگر در هيچ كدام از قوانين نيامده باشد، نه قانون اساسى، نه قوانين ...
نايب رئيس (هاشمى رفسنجانى)- مثلًا رهبرى اعلام مى‏كند، همان كه امام فرمودند، «شما به مردم ميدان بدهيد، بيايند، مدارس بسازند» اين معنايش اين است كه ما به بخش خصوصى سهمى در آموزش بدهيم، آن وقت اين دولت و مجلس هستند كه لايحه تنظيم مى‏كنند، بر اساس اين مى‏آورند. يا مى‏گويد، مثلًا شما در سياست خارجى‏تان كشورهاى اسلامى را مقدم بداريد، يا در سياست اقتصادى (معاملات) اين جور بكنيد، ما موظفيم در مجلس و دولت اين را تنظيم كنيم به صورت قانون در بياوريم. منظورى كه ما مى‏فهميم در گذشته اين است، حالا آن عبارت را ما به رأى مى‏گذاريم.
منشى (يزدى)- اجازه بدهيم قبل از رأى همين آقايانى كه امضاء كرده‏اند، يك كمى باز تغيير داده‏اند ولى گويا فرق مى‏كند «تأييد سياست‏هاى كلى نظام» آن‏جا تعيين است اين تأييد است، كاملًا ماهيتاً فرق مى‏كند.
نايب رئيس (هاشمى رفسنجانى)- فعلًا تعيين است، اما اگر رأى نياورد آن وقت تأييد را رأى مى‏گيريم. تأييد هم باز يعنى دولت و مجلس بگويند رهبر تأييد بكند. آن را ما قبول نداريم.
منشى (يزدى)- آن وقت كميسيون قبول كرده هر دو را؟
محمد مؤمن (مخبر كميسيون)- عرض كردم نسبت به سياستگذارى كلى، اين تبديل بشود به تعيين سياست‏هاى كلى ظاهراً هيچ مخالفتى نداشته باشد ولى راجع به مسأله پس از مشورت با مجمع تشخيص مصلحت اين مأخوذ از رهنمود حضرت امام رضوان الله عليه است كه ايشان فرمودند مجمع تشخيص مصلحت براى حل معضلات نظام و مشورت رهبرى كه يك مركزى براى مشاور رهبرى خودشان فرمودند، اين جور باشد. آن وقت در مورد اعضاى مجمع تشخيص مصلحت، سران 3 قوه و بعضى از اعضاى دولت را الان پيشنهاد كرده كه حداقل سران 3 قوه كه رئيس جمهور در نظام رئيس هيأت دولت است در واقع او هم هست بنابراين نظرات دولت هم توسط رئيس جمهور و بعضى از وزراء، وزير مربوط هم عضو ثابت است در هر
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1324
قسمتى كه تصميم‏گيرى مى‏خواهد بشود. بنابراين نظرات دولت هم به وسيل اين‏ها در مجمع تشخيص مصلحت به مقام رهبرى ارائه مى‏شود. البته سران سه قوه كه بود مجلس هم هست، رئيس قوه قضاييه هم هست. روى اين حساب اصلًا ما مطرح نكرديم كه با هيأت دولت هم بالخصوص، به خاطر همين جهت فكر مى‏كنم ولو خصوصاً اين جهت كه بجاى مجمع تشخيص مصلحت، هيأت دولت باشد، بحث خصوصى نشد، آن‏جا، الا اين‏كه با اين ترتيب كه عرض مى‏كنم كه هم رهنمود از، ارشاد حضرت امام رضوان الله عليه گرفته شده و هم اين‏كه، آن خواسته پيشنهاد دهندگان كه به اصطلاح نظر دولت هم خدمت مقام رهبرى ارائه بشود با جمعى كه براى مجمع تشخيص مصلحت هست حاصل است، روى اين حساب نظر كميسيون، متعيناً همين است كه مشورت با مجمع تشخيص مصلحت باشد.
نايب رئيس (هاشمى رفسنجانى)- خوب حالا پس سه احتمال هست: يكى مشورت با دولت، يكى مشورت با مجمع تشخيص، يكى با هر دو فعلًا پيشنهادى كه آقايان داده‏اند، نظر آقايان دولت است.
ى زدى- اگر با هر دو باشد، ظاهراً همه موافقند. مجمع تشخيص و دولت.
نايب رئيس (هاشمى)- آخر مشورت است اگر نظرخواهى بشود قوى‏تر مى‏شود. آقايانى كه موافقند اين عبارت «تعيين سياست‏هاى كلى نظام جمهورى اسلامى پس از مشورت با دولت و مجمع تشخيص مصلحت» باشد، رأى بدهند. (عد كمى رأى دادند) اين رأى نياورد حالا با دولت را رأى مى‏گيريم. خيلى خوب حالا مى‏خواهيم از دو تا را مى‏گيريم.
عميد زنجانى- جناب آقاى هاشمى يك سؤال دارم.
نايب رئيس (هاشمى رفسنجانى)- بفرماييد.
عميد زنجانى- با جوابى كه قبلًا داديد روشن شد كه سياست‏ها به معناى آن است كه مراكز قانونگذارى و دولت موظفند كه طبق آن ... حال سؤال دوم اين است كه قبل از آن‏كه مراكز قانونگذارى بر اساس آن قانون تقنين بكنند، قبل از آن‏كه دولت مصوبه داشته باشد، اين چه حالتى پيدا مى‏كند، اين تعيين سياست‏ها؟
نايب رئيس (هاشمى رفسنجانى)- اگر نظرى اعلام كرد رهبر در يك موردى بر اساس آن مى‏كنند، نكرد خوب امور جريان خودش را دارد.
عميد زنجانى- فرض كنيد كه سياست‏هاى خاصى را اعلان كرده، ولى هنوز در قالب قانون نيامده، در قانون مصوب دولت، اگر نيامده باشد، چه حالتى دارد؟
منشى (يزدى)- معلوم است كه بعد از آن مى‏آيد.
نايب رئيس (هاشمى رفسنجانى)- قانون را كه رهبر نقض نمى‏كند كه بگويد اين سياست را من گفتم، همه قوانين باطل است، بسيار خوب عبارت مشورت با هر دو رأى نياورد حالا ...
بيات- صدر را اول رأى بگذاريد بعد ذيلش را.
نايب رئيس (هاشمى رفسنجانى)- خيلى خوب آن قسمت اول را رأى مى‏گذارم همان طور كه گفتند «تعيين سياست‏هاى كلى نظام جمهورى اسلامى» آقايانى كه با اين موافقند، رأى بدهند (اكثر رأى دادند) اين تصويب شد. حالا پس از مشورت با دو تا كه رأى نياورد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1325
آقايانى كه موافقند پس از مشورت با دولت كه پيشنهاد اين جمع بوده باشد، رأى بدهند (ده نفر رأى دادند) رأى نياورد. حالا مشورت با مجمع تشخيص مصلحت آقايانى كه موافقند پس از مشورت با مجمع تشخيص باشد رأى بدهند (اكثر رأى دادند) تصويب شد، خوب اين تمام شد، ديگر حالا بند دو را اگر پيشنهاد دارد مطرح كنيد.
منشى (يزدى)- خوب در بند 2 آقايان خودشان اگر پيشنهاد دارند بفرمايند.
نايب رئيس (هاشمى رفسنجانى)- ما پيشنهاد حذف نظارت را داشتيم، خيلى از آقايان هم داشتند يكى از آقايانى كه داشتند بگويند.
نجفقلى حبيبى- بسم الله الرحمن الرحيم. اين نظارت براى مقام معظم رهبرى اگر بخواهد كه روى روال تشكيلاتى باشد، خيلى برايش دردسر است، يعنى بايد يك اداره‏اى را خيلى وسيع، مثل سازمان بازرسى كل كشور يا يك چنين چيزهايى را بايد در اختيارش گذاشت تا بتواند بهترين راه اين است كه نياوريم، ولى مسلم است كه رهبرى توسط دستگاه‏هاى مختلفى كه در كشور وجود دارد در حقيقت اطلاعات به او مى‏رسد و نظارت را دارد يا افكار عمومى كه به او منتقل مى‏كند اين است كه اگر بخواهيم اين را اين‏جا ذكر بكنيم، قطعاً مستلزم تأسيس يك تشكيلات منظم و وسيع است بخصوص كه در سراسر كشور بايد كنترل بكند به اين جهت من مخالفم. ايجاد يك چنين تشكيلاتى اصلًا مقدور نيست براى كشور موازى مى‏شود با بقيه تشكيلات كشورى كه در دستگاه دولت وجود دارد و بوجود آوردن دو تا تشكيلات موازى قطعاً مشكلات ايجاد خواهد كرد.
منشى (محمد يزدى)- آقاى امينى بفرماييد.
امينى- بسم الله الرحمن الرحيم. نظارت بر حسن اجراى سياست‏هاى كلى معنايش نيست كه يك تشكيلات وسيعى درست كند در برابر تشكيلات دولت، بلكه منظور اين بوده كه ما اگر يك اختيارى را به رهبر داديم بايد اين اختيار را هم به او بدهيم كه ببيند آيا اين پيشنهادش عملى شده يا نه، به هر حال در همان سطح رهبرى كه تشكيلاتى در برابر تشكيلات نباشد اگر نياز پيدا كرد رهبر مثلًا به يك پرونده‏اى كه در وزارت خارجه است، يك كسى را خواست بفرستد آن‏جا كه اين پرونده را بررسى كند ببيند كه در سياست خارجى مثلًا چه جورى است. اگر قانوناً حق داشته باشد خوب مى‏رود و به او مى‏دهند پرونده را، اگر نداشته باشد در قانون حساب حضرت امام را نكنيد كه هيچ كسى تخلف نمى‏كرد، مى‏گويند اين پرونده به هر حال چيزى است و خيلى استقبال نمى‏كنند. بنابراين براى اين موارد رهبر گاهى نياز پيدا مى‏كند يك هيأت ويژه‏اى 2 نفرى 3 نفرى را بفرستد يك موضوعى را مطالعه كنند بررسى كنند از اطلاعات مطلب بگيرد از وزارت خارجه بگيرد از جاى ديگر هر جايى كه نياز دارد به عنوان يك بازرسى ويژه به اصطلاح در وقتى كه نياز پيدا بكند قاعدتاً بايد به او يك همچو چيزى را داد و الا اگر ما بگوييم كه تو سياست‏هاى كلى را تعيين كن اما خداحافظ، ديگر كارى با اين‏كه حالا منظور تو عملى شده يا نه نداشته باش. البته خيلى از آن‏ها را خودش همين‏طور به دست مى‏آورد اما اگر يك وقتى نياز باشد به مراجعه بايد در قانون يك جايگاهى داشته باشد و به علاوه اصلًا اين نظارت را آقايان قطع نظر از همين جريان سياست‏هاى كلى اين جورى اين نظارت را ضرورى مى‏دانستند براى رهبر اگر خواست يك وقتى يك چيزهايى را به دست بياورد، بايد جايگاه قانونى داشته باشد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1326
منشى (يزدى)- آقاى هاشمى به عنوان موافق بفرماييد.
نايب رئيس (هاشمى)- به نظر من هم اين بايد حذف بشود منظور اين است كه اين به صورت وظيفه براى رهبر باشد يا به صورت اختيار. آقايانى كه پرسيدند اگر وظيفه باشد كه حتماً يك تشكيلاتى درست بكنند و همه جاها را زير نظر بگيرند. حالا اگر منظور اختيار است كه اختيار داشته باشد من خيال مى‏كنم هيچ كس به ذهنش هم نمى‏آيد كه رهبر در يك نظامى، در نظامى مثل ما كه پيش‏بينى اصلًا آن فرضى كه آقاى امينى فرمودند احتمالش نيم درصد هم نيست، يك در هزار هم نيست كه روزى بشود كه رهبر يك مسأله‏اى را بخواهد بداند از يك ارگانى و آن‏جا ندهند گزارش به او، حاضر نباشند بگويند. اگر چنين چيزى باشد معلوم مى‏شود نظام سقوط كرده يعنى ديگر رهبرى به آن معنايى كه ما دنبالش هستيم كه رئيس جمهور را تنفيذ مى‏كند و شوراى نگهبان را تعيين مى‏كند، رئيس قو قضاييه را تعيين مى‏كند، سياست‏هاى كلى مال اوست وضع به گونه‏اى است كه اگر مايل باشد نظارت بكند كسى ميدان ندهد اصلًا تصور يك چنين فرضى خيلى بعيد است اين هم كه شما اين‏جا گفتيد درست است مى‏گوييد اختيار، اما معلوم نيست چرا بعداً تلقى تكليف نشود؟ آن وقت خصوصاً اگر خواستيد بايد بگوييد از اختيارات، يعنى اختيار نظارت، حق نظارت، اين هم واقعاً يك چيز بى‏مزه‏اى است كه ما بگوييم كه رهبر حق داشته باشد كه نظارت بكند كه هيچ كس نمى‏تواند ترديد بكند.
منشى (يزدى)- بلى در مخالفت با حذف يك نفر ديگر آقاى نورى مى‏توانند صحبت كنند.
عبدالله نورى- بسم الله الرحمن الرحيم، اصولًا من فكر مى‏كنم كه نظارت جزو اصول تشكيلاتى هر مديريتى است. ديگر الان كه بحث رهبرى است، نمى‏توانيم ما بگوييم كه نظارت نمى‏خواهد داشته باشد حالا حتى من آن‏كه جناب آقاى هاشمى فرمودند كه اگر وظيفه باشد من حتى وظيفه‏اش را هم عرض مى‏كنم، يعنى اگر ما اين‏جا را تقسيم كنيم به دو قسمت «وظايف و اختيارات» حتى مى‏توانيم جزو وظايف هم بگوييم نظارت هم لازم دارد و وظيفه‏اش هم نظارت است من حتى به نظر خودم مى‏رسد بالاتر از اين حتى ما نظارتى كه اين‏جا مى‏آوريم نه تنها نظارت بر حسن اجراى سياست‏هاى كلى نظام است اگر كه برادران بزرگوار نفرمايند كه از اين گذشتيم من حتى اعتقاد خودم اين بود كه نظارت بر حسن جريان امور را كه در رابطه با قو قضاييه برديم، آن هم در رابطه با رهبرى است براى اين‏كه حسن جريان امور يكى هم خود قو قضاييه است. يعنى چيزى كه در رابطه با حسن جريان امور سه قوه بايد نظارت و بازرسى بشود بايد در اختيار كسى باشد كه اين 3 قوه زير نظر او قرار دارد. حداقل اين‏كه نظارت بر حسن اجراى سياست‏هاى كلى نظام در ارتباط با آن باشد. بنابراين چه به عنوان وظيفه گفته بشود بايد ناظر باشد، چه به عنوان اختيار باشد، چه اشكالى دارد آمدنش كه ما اين‏جا در كنار اين بحث بياوريم كه وقتى تعيين سياست‏ها با اوست دنبال كننده به عنوان اختيار يا وظيفه هم خودش باشد براى اين‏كه ببيند سياست‏ها به همان شكل كه نظر خودش است اعمال شده يا نه جور ديگر اعمال شده و من فكر نمى‏كنم در بعد از رهبرى ما هيچ تشكيلاتى را مطرح بكنيم كه نظارت نخواهد، يعنى در تشكيلات مديريتى ما شما به قو مجريه برسيد نوعى نظارت و بازرسى در آن مطرح است به قو قضاييه برسيد نوعى نظارت و بازرسى در آن مطرح است به نيروهاى مسلح برسيد نوعى نظارت و بازرسى در آن مطرح است خوب پس به چه دليل رهبرى اين نوع نظارت و
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1327
بازرسى را در رابطه با آنچه كه در حيط اختيار و اقتدارش است نداشته باشد، بنابراين به نظر من حتماً لازم است كه باشد و حتى گسترده‏تر از اين‏كه قرار داده شده.
منشى (يزدى)- آقاى كروبى بفرماييد.
مهدى كروبى- عرايض بنده همان فرمايشاتى است كه آقاى هاشمى فرمودند كه رهبرى اين اندازه كه مسلم است كه در هر دوره‏اى باشد اين قدر هست كه رهبرى بتواند مثلًا بفرستد به يك وزارتخانه‏اى و يك خبرى و يك پرونده‏اى را بخواهد. اين در طول رهبرى امام كه مخصوصاً به صورت خيلى فوق‏العاده‏اى بوده و حتى آن شرايط اول هم كه بسيار دشوار بود سخت بود، سمپاشى‏ها وجود داشت، مكرر در رابطه با زندان‏ها غير زندان‏ها امام تا نظرى خواستند پرونده‏اى خواستند افرادى را فرستادند كه بروند برايشان گزارش بياورند آوردند و مسلم همه وقت اين قضيه هست، تنها ضرر اين قضيه يك نكته‏اى كه آقاى هاشمى نفرمودند و من عرض مى‏كنم يعنى به ذهن من است شايد هم درست نباشد اين است كه ما نگرانيم كه اين طور چيزها يك تداخلى بوجود بياورد و بعد ضايعاتى داشته باشد، يعنى يك تشكيلاتى هم به وجود مى‏آيد مى‏رود آن‏جا هر روز مشكلاتى ممكن است به وجود بيايد اين غير از آن نظارت است، نظارت به معناى اشراف و رهبرى و حاكم بر جامعه مسلم در همه جا هست اين‏كه به عنوان اين‏كه نظارت به اين صورت داشته باشد اين يك تشكيلاتى به وجود مى‏آورد هر روز يك گزارشى مى‏آورند با مسؤولين اجرايى درگير مى‏شوند و من براى حالا نمى‏گويم من براى آينده مى‏ترسم ما در اين قانون نويسى‏مان مشكلات رياست جمهورى و نخست‏وزيرى را حل كرده‏ايم يك جورى بنويسيم كه آينده مشكلات رهبرى و رياست جمهورى را به وجود بياوريم، يعنى يك مسائل اين طورى به وجود بيايد كه در آينده دردسر هم داشته باشد.
منشى (يزدى)- آقاى مؤمن بفرماييد.
محمد مؤمن- بسم الله الرحمن الرحيم. عرض كنم كه من فكر مى‏كنم كه برادرانى كه به عنوان مخالف صحبت كردند به اين قيد كلى كه در عبارت آورده لطف نكردند نظارت بر حسن اجراى سياست‏هاى كلى، در آن‏جا در كميسيون صحبت شد بعضى برادران پيشنهاد مى‏كردند مثلًا بازرسى را در اختيار مقام رهبرى قرار دهيم. ما گفتيم كه اين اصلًا معنا ندارد، وارد كردن رهبرى را در كارهاى ريز همان‏طور كه خود جناب آقاى هاشمى فرمودند فرض كنيد كه منظور كميسيون اين است كه اگر رهبرى سياست كلى را دستور داد كه اين باشد كه با غيرمتعهدها فرض بفرماييد كه رابطه برقرار كنند و با غيرشان برقرار نكنند اين سياست كلى نظارت بر اين فقط همين است كه مى‏بينند كه اين كار را كرده‏اند يا نه يا گفت كه در مقام قو قضاييه قوانين را كه مى‏خواهند براى آيين دادرسى تنظيم كنند، قوانينى باشد كه حتى‏الامكان فاصله‏ها را اين پيچ و خم‏هاى زياد را از بين ببرد كم بكند اين سياست كلى باشد. نظارت بر اين، اين نيست كه بروند دادگاه‏ها را ببينند ربطى به آن ندارد نظارت بر اين است كه ببينند كه اين تنظيم قانون كه كرده مثلًا قو قضاييه و از طريق دولت مى‏خواهد به مجلس داده بشود آيا اين كار رعايت شده مجلس هم به دنبالش اين كار را كرده يا نكرده اين سياست كلى است اصلًا هيچ درگير شدن با ادارات و ارگان‏هاى اجرايى كه آقايان مى‏فرمايند در آن نيست و يا اگر يك چيزى بود كه ابتدائاً فرض كنيد به مجلس گفته مى‏شود چون مسأله، مسأل سياست‏هاى كلى است‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1328
نظارت مى‏شود كه اين كلى انجام شده يا نشده بعد كه ريز مى‏شود مجلس اين سياست كلى را كه او گفت كه تنظيم قانون بر اين اساس باشد كرده اما اين‏كه آيا اجرا مى‏شود يا اجرا نمى‏شود اين در آن اجراييات آن طورى داخل نمى‏خواهد بكند كميسيون رهبرى را تا اين‏كه گفته بشود كه احتياج است به اين‏كه لازمه‏اش تداخل وظايف مثلًا هست و درگير شدن و يا احتياج است به اين‏كه يك تشكيلات مفصلى براى رهبرى باشد اين بررسى كردن اين‏كه اين تصميمات كلى كه دارد گرفته مى‏شود در مقام اجراييات يا در قانونگذارى و روابط آيا اين بر اساس آنچه كه رهبرى تنظيم كرده به عنوان سياست همان را كه دستش داديد كه فرموديد كه سياست كلى بايد دست رهبرى باشد فقط همان را ببيند كه خوب آن طور كه گفت شد يا نشد كه اگر نشده يك تذكرى بدهد به آن كسى كه مسؤول هست كه چرا اين كار را نكردى همان طور كه آقاى نورى هم توضيح دادند، وقتى كه شما وظيف رهبرى قرار بدهيد، تعيين سياست‏هاى كلى را قهراً بايد اين حق نظارت برايش باشد كه بررسى بكند اين‏كه مى‏فرماييد خوب درست است كه به حساب اين‏كه براى رهبرى احترام قائل مى‏شوند، كسى حرفى نمى‏زند الا اين‏كه وقتى بنا شد كه اگر بخواهد رهبرى كارى بكند نفى لااقل در كار هست كه آقا به شما ارتباط ندارد فقط شما بايد يا حتى به آن نماينده چنين حرفى گفته بشود نماينده‏اى كه از طرف مقام رهبر بنابراين، اين ممكن است گفته بشود بنابراين براى اين‏كه اين محظور پيش نيايد و با توجه به اين‏كه نظارت بر اجراى سياست‏هاى كلى است، اين قيد كلى را باز بنده رويش تأكيد مى‏كنم كه آن شبهه‏اى كه جناب آقاى دكتر حبيبى فرمودند كه مسأله يك تشكيلات مفصلى هست به دنبالش نيست دخالت كردن در يك كارهاى ادارى ادارات جزيى و اين‏ها به دنبالش نيست اصلًا آن‏ها كار بازرسى كل كشور است وقتى اين طور شد، بنابراين اين محظورى ندارد و لازم حق دادن تعيين سياست‏ها اين است كه حق نظارت هم برايش ذكر بشود اين خلاص مطلبى است كه در كميسيون مطرح بود.
نايب رئيس (هاشمى)- پيشنهاد حذف را مطرح مى‏كنيم اگر رأى نياورد آن وقت بايد پيشنهاد ديگرى داشته باشيم. آقايانى كه با حذف بند 2 يعنى «بند نظارت» موافق هستند، رأى بدهند. (عد كمى رأى دادند) اين رأى نياورد خوب حالا آقاى آذرى پيشنهادى داريد بفرماييد.
آذرى قمى- پيشنهاد بنده اين است كه نظارت بر حسن اجراى سياست‏هاى نظام يعنى «كلى» حذف بشود.
با تعيين نماينده در نهادها و ارگان‏هايى كه لازم بداند اين‏ها تلفيق بشود به اين شكل اما اين‏كه عرض مى‏كنم «كلى» حذف بشود براى اين‏كه اجراى سياست كلى نظام اين طورى كه جناب آقاى مؤمن الان توضيح دادند اين اصلًا به اجرا مربوط نمى‏شود سياست‏ها يعنى منظورشان اين است كه آيا قانونگذار لايحه دهنده‏رعايت كرده نظرات رهبر را يا رعايت نكرده، اين به اجرا مربوط نمى‏شود مگر اجرا را در آن توسعه بدهيم بگوييم اين جور است، مقصود اين است كه آيا در قانونگذارى رعايت شده اين سياست‏هاى كلى كه رهبر اعلام كرده و اما اين‏كه لازم است كه اين باشد براى اين‏كه معنا ندارد رهبر يك كشورى خبر نداشته باشد به اين‏كه در كشور چه مى‏گذرد و قواى سه گانه از رده‏هاى بالا و پايين با مردم چه مى‏كنند با قوانين چه مى‏كنند،
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1329
با سياست‏ها چه مى‏كنند، اين لازم است كه نظارت كامل داشته باشد، يعنى علاوه بر اين‏كه حالا فرض كنيد گزارشاتى از افراد، از آن رؤسا مثلًا به ايشان داده مى‏شود علاوه بر اين خودش در جزئيات قضايا ناظرى داشته باشد از طرف خودش و مراقبت داشته باشد كه نگويند سر شما به سلامت باشد و بخوابيد راحت بخوابيد مملكت آرام است و همه چيز دارد بر روى چرخ خودش مى‏چرخد، بنابراين اين راجع به سياست‏هاى تصويب شده و مصوب همان مراكز سياستگذارى است اين‏ها را نظارت بكند كه درست اجرا مى‏شود. بعد آن وقت اين را به چه وسيله حالا به قول آقاى حبيبى مثلًا فرض بفرماييد بايد يك دستگاهى درست بكنند نه، همان يك نماينده‏هايى آن هم در صورتى كه لازم بداند در يك مواضع حساسى مثل ارتش يا فرض بفرماييد كه سپاه يا از ادارات و اين‏ها آن قسمت‏هايى كه بيشتر اهميت دارد و بايد بيشتر مواظب آن‏جا باشد كه تخلف نكنند آن‏جا نماينده‏هايى بخواهد لازم بداند در آن‏جاها تعيين بكند كه آن‏ها از طرف او نظارت بر حسن اجراى سياست‏هاى كشور داشته باشند و تعيين اختيارات آن‏ها پس از مشورت با مجمع تشخيص مصلحت من فقط مى‏گويم كلم «كلى» حذف بشود و يك «با» يى اضافه بشود بين اين دو تا كه كيفيت نظارت را هم به اين جهت تعيين مى‏كند نظارت بر حسن اجراى سياست‏هاى نظام با تعيين نماينده در نهادها و ارگان‏هايى كه لازم بداند كه الزامى هم نيست هر كجا لازم بداند و تعيين اختيارات آن‏ها پس از مشورت با مجمع تشخيص مصلحت.
نايب رئيس (هاشمى)- پس منظورتان حق نظارت است؟ (آذرى- بلى) خيلى خوب مخالف و موافق با پيشنهاد آقاى آذرى صحبت كنند. كسى به عنوان مخالف نمى‏خواهد صحبت كند، موافق هم صحبت نمى‏كند، آقاى مؤمن بگويند و عمدتاً روى اين تلفيق است ديگر.
مؤمن- عمده مطلبى كه حاج آقا دارند اين است كه اين كلمه كلى برداشته بشود. خوب نظارت بر حسن اجراى سياست‏هاى نظام كلى و جزئى‏اش را مى‏گيرد و وقتى كلى و جزيى را گرفت آن محظورى را كه آقايان فرمودند به شقيه، همين كه احتياج به يك تشكيلات وسيعى براى رهبرى مى‏شود كه نيازى نيست و هم اين‏كه لازمه‏اش اين است كه در هر ريزه كارى دخالت بكند. احياناً نمايندگانى كه قرار مى‏دهند و چون بر حسن اجراى سياست‏هاى نظام هست و اين محظور پيش مى‏آيد از اين جهت باز حاج آقا تشريف آوردند در كميسيون مطرح هم فرمودند و تقريباً با همين تعابيرى كه عرض مى‏كنم كميسيون نپذيرفت.
نايب رئيس (هاشمى)- عبارتى كه آقاى آذرى پيشنهاد مى‏كنند اين مى‏شود.
بند 2- حق نظارت بر اجراى سياست‏هاى نظام با تعيين نماينده در نهادها و ارگان‏هايى كه لازم بداند و تعيين اختيارات نمايندگان‏شان پس از مشورت (اين جا هم مى‏گوييد براى نظاترش بايد مشورت كند با تشخيص مصلحت؟)
آذرى قمى- با نماينده‏هايى كه تعيين مى‏كند.
نايب رئيس (هاشمى)- آقايانى كه با اين پيشنهاد آقاى آذرى موافق هستند، رأى بدهند (يك نفر رأى داد) تنها خودشان هستند رأى نياورد.
بند 2 را رأى بايد بگيريم. آقاى مؤمن اگر منظورتان حق است بگوييد حق نظارت بر حسن اجراى ...
منشى (محمد يزدى)- كلم اختيارات چون آن بالا هست ديگر نبايد بگوييم حق. «وظايف و اختيارات» بعد شمرده‏اند، همان قدر كه گفتيم نظارت آن‏جا كه وظيفه است، معلوم است وظيفه است، آن‏جا كه اختيار است معلوم است اختيار است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1330
نايب رئيس (هاشمى)- پس منظور احتمال تكليف را قبول مى‏كنيد.
امينى- هر دو باشد، هر دو احتمال.
منشى (يزدى)- چون عنوان هر دو را دارد ديگر لازم نيست.
نايب رئيس (هاشمى)- آقايان توجه بفرمايند. داريم رأى مى‏گيريم آقايانى كه موافق با بند 2 هستند با همين عبارتى كه نوشته شده رأى بدهند (اكثر موافق بودند) تصويب شد.
منشى (يزدى)- بند سوم را 5- 6 نفر آقايان پيشنهاد حذف دارند. جنابعالى، آقاى حبيبى، آقاى آذرى، آقاى هاشميان و آقاى نورى پيشنهاد حذف دارند.
نايب رئيس (هاشمى)- من ديگر با آن چيزى كه بالا تصويب شد و اين قيدى كه آقايان اضافه كردند كه لازم بداند پيشنهادم را مطرح نمى‏كنم.
منشى (يزدى)- بسيار خوب، پس حالا بقيه آقايان كه پيشنهاد دارند هر كدام مى‏خواهند يكى از آقايان توضيح بدهند، آقاى نورى.
عبدالله نورى- بسم الله الرحمن الرحيم. چيزى كه در بند 3 آمده تعيين نماينده در نهادها و ارگان‏هايى كه لازم بداند و تعيين اختيارات آن‏ها من فكر مى‏كنم يك تداخل جدى را در امور كشور به وجود مى‏آورد، يعنى چيزى كه الان حداقل خود ما با آن مواجه هستيم و مى‏بينيم و البته مشكلى نداشتيم ولى آنچه كه لمس مى‏كنيم را مى‏توانيم خدمت سروران معظم عرض كنيم. واقعاً يكى از مسائلى كه وجود دارد اين است كه مسؤولين نهادها وقتى نمايند رهبرى مى‏آيد نمى‏دانند چه بايد بكنند، يعنى نمى‏دانند كه آيا نماينده رهبرى در چهارچوب قانون است كه در چهارچوب قانون مسؤوليت خاصى ندارد در چهارچوب قانون نيست و يك مسؤوليت مازادى را دارد آن‏ها در مقابل چه مسؤولند؟ وضعيت خودشان برايشان مبهم است. احساسى كه خود نماينده رهبرى دارد باز همين است، نمى داند كه آيا در قبال مسائلى كه تشخيص مى‏دهد اين‏جا خلاف شرع است اين‏جا اسراف در امر بيت‏المال دارد مى‏شود، اين‏جا چه بسا انحراف است. در همان حالت وزير مربوطه و مسؤول تشخيصش صاف عكس است. مى‏گويد خير اتفاقاً براى اعلاى كلمه الله بايد اين‏جا بيت‏المال مصرف بشود. از يك طرف وزير مى‏ماند كه خوب حالا چه كار كند تشخيصش اين است كه بايد مصرف بشود در مقابل مجلس و دولت و اين‏ها ما خودمان آورديم او مسؤول است از يك طرف اين آقا به عنوان نماينده رهبر مى‏خواهد محكم بايستد و بگويد نه خير اين طور بايد عمل بشود من فكر مى‏كنم اين يكى از مواردى است كه جز در رابطه با تق و لق كردن مديريت خاصيت ديگرى نمى‏تواند داشته باشد، يعنى ما يك مدير را يك جا مى‏گذاريم به عنوان وزير مورد اعتماد نظام، بعد مى‏گوييم يكى ديگر را هم مى‏آوريم بغل دست تو كه هر كارى خواستى بكنى يا بعضى از كارهايى كه خواستى بكنى آن بگويد به نظر من مى‏رسد اين اشكال دارد و جز اعصاب خرد كردن براى وزير مربوطه به عنوان مسؤول و براى نماينده رهبرى به عنوان مسؤولى كه از طرف رهبر احساس مى‏كند وظيف شرعى دارد كه حرف بزند چيز ديگرى به نظر من ندارد در رابطه با مجلس ما الان در همين جا آورده‏ايم «و تعيين اختيارات آن‏ها» خوب، مجلس مى‏گويد كه پس من چه كاره‏ام؟ من در رابطه با فلان وزارتخانه آمده‏ام تشخيص داده‏ام كه اختيارات به اين شكل به شخصى به نام وزير داده بشود بعداً رهبر بنا به تشخيص خودش مى‏گويد خير من نظرم اين است كه 20 از اين اختيارات را بدهم به‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1331
نمايند خودم، چون اين‏جا آورده‏ايم و تعيين اختيارات آن‏ها را هم به رهبر مى‏دهيم، ديگر قانون معين نمى‏كند در گذشته هم همين‏طور بود، شوراى محترم نگهبان وقتى مى‏رسيدند به بحث نماينده رهبرى مى‏فرمودند در صورت وجوب بعد در رابطه با وظايفش هم تقريباً آن بود كه رهبر تعيين مى‏كند جز در موارد خاصى مثل بحث سپاه كه من حالا اشاره مى‏كنم كه آن فرق مى‏كند به نظر من با تشكيلات‏هاى اجرايى. تنها در يك مورد بحث نمايندگان رهبرى به نظر من مى‏تواند مطرح باشد و آن در جايى كه جزء حيط وظايف خاص رهبر گذاشته شده، يعنى دقيقاً همان چيزى كه ما در قانون اساسى راجع به رئيس جمهور آورديم، يعنى رئيس جمهور يك تعداد وزراء دارد در يك مورد خاص اگر تشخيص دادند رئيس جمهور به اضافه هيأت وزيران كه نماينده ويژه لازم است مى‏توانند بگذارند براى اين‏كه در حيط كارشان است تداخل هم به وجود نمى‏آورد همه كأنه اختيارات را تفويض مى‏كند. در ارتباط با مسأل فرماندهى نيروهاى مسلح يك عزل و نصب است مى‏آوريم فرمانده مى‏گذاريم اگر رهبر احساس كرد كه در اين مقول اجرايى كه مسؤوليتش به عهد خودش است يك نفر ناظر لازم است داشته باشد مى‏گذرد اشكال ندارد و در بحث نيروهاى مسلح حالا چه در كشور ما چه در كشورهاى ديگر هم اصلًا اين باب هست به دليل لزوم اطمينان بيشتر مثلًا مقوله‏هايى مثل سياسى ايدئولوژى يا ما سياسى عقيدتى مى‏گوييم يك چيزى است كه بيشتر بازگشتش به رهبران مكتبى و فكرى كشور است نه نيروهاى نظامى و فرماندهان نظامى از آن‏جا افراد نصب و عزل مى‏كنند يا تشكيلات حفاظت اطلاعات بسيارى از جاها بازگشتش به رهبرى است و اين تنافى هم با وحدت فرماندهى ندارد ممكن است در اين مقوله رهبر تشخيص بدهد در كنار فرماندهى كه مى‏گذارد يك نفر را هم به عنوان ناظر مى‏خواهد بگذارد، بنابراين در چهارچوب چيزهايى كه در ارتباط با آن است لزومى ندارد گفتن براى اين‏كه فرماندهى نيروهاى مسلح را كه برادران جداگانه در بند 7 آوردند شامل است يعنى آن با اعمال فرماندهى خودش مى‏تواند نماينده بگذارد و هر چه نياز ببيند انجام بدهد. در ارتباط با غير مواردى كه مربوط به اعمال قو مجريه و اعمال اجرايى مربوط به رهبرى است به نظر من هم تداخل امر در وظايف مربوط به مجلس لازم مى‏آيد هم تداخل در رابطه با وظايف قو مجريه به وجود مى‏آيد و هم يك نوع اعصاب خرد كردن است براى نماينده رهبر از يك طرف وزير از يك طرف و احساس سلب مسؤوليت از طرف وزير و به طور طبيعى براى نماينده رهبر بنابراين من پيشنهادم حذف بند 3 است.
منشى (يزدى)- مخالف جناب آقاى امينى بفرمايند.
امينى- بسم الله الرحمن الرحيم. مى‏گويند يك مطلبى كه بهترين دليل براى نياز به شئى خود تحقق و وجودش است. ما مى‏بينيم كه در طول اين مدت از اول حضرت امام نمايندگانى در نهادهاى مختلف داشتند، اگر اين نماينده‏ها لازم نبودند امام تعيين نمى‏كردند و ما نمى‏توانيم خدماتى را كه نمايندگان امام در نهادهاى مختلف در طول اين مدت انجام دادند، ناديده بگيريم يك واقعيتى است كه اگر خيلى جاها نبودند، خيلى اوضاع به هم مى‏ريخت و غير اين طور مى‏شد نمايندگان امام آن طورى كه ما فكر مى‏كنيم در آن و شايد حضرت امام يا رهبر هم همين طور نظرشان است اين است كه كارى كه دارند در نهادها اين است.
اولًا يك نظارتى دارند بر امور اخلاقى و عقيدتى و امور اين طورى كه الان هم همين‏طور
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1332
است در جهاد مى‏بينيم مسائل مربوط به تبليغات اسلام و امثال اين‏ها را آن‏ها انجام مى‏دهند و كلاس‏ها ترتيب مى‏دهند برنامه‏ها ترتيب مى‏دهند يك همچو كارهاى اين طورى كه جايش هم خالى است و رهبر هم به اعتبارى كه يك فرد روحانى است در رأس اين نظام خوب اين قبيل كارها را او انجام مى‏دهند و اين كارها بد كارهايى نبوده، غير از اين كارها اگر گاهى يك انحرافاتى حاصل مى‏شده در بعضى جاها مى‏رود به مسؤولين خبر مى‏دهد، به بالاها خبر مى‏دهد، به خود رهبر خبر مى‏دهد كه يك همچو جورى هست كه انحراف اخلاقى انحراف اين طورى اين هم كه كارى نيست تداخل در كار آن‏ها هم نيست و علاوه بر اين‏ها به مشكلات آن‏ها مى‏رسد مثل رهبر كه به مشكلات همه كشور مى‏رسد اين نماينده هم به مشكلات اين نهاد مى‏رسد. مثلًا جهاد مشكلاتى دارد، اختلافاتى در بين افراد حاصل مى‏شود او مى‏آيد آن‏ها را صلح مى‏دهد و بين آن‏ها اصلاح مى‏كند و اگر مشكلى دارند در امكانات مى‏رود به آن مراتب بالاتر توصيه مى‏كند بياييد بدهيد. خلاصه، يك حالت كدخدا منشى و يك حالت پدرى كه رهبر نسبت به همه اين نظام دارد، اين نماينده هم يك چنين حالى را دارد. يعنى آن جورى كه ما فكر مى‏كنيم يك چيزهاى اين جورى براى نمايند امام مناسب است و لازم اين كارها هيچ تداخل نيست، مزاحم با مديريت ديگران هم نيست، فقط همين يك نظارت اين جورى است و مخصوصاً اين اطلاعاتى كه به دست مى‏آورند به رهبر مى‏دهند، گاهى حتى خود مسؤولين همين كه فكر مى‏كنند كه يك فرد اين‏جورى هست، بهتر با مردم رفتار مى‏كنند، بهتر مطابق قانون عمل مى‏كنند، بهتر موازين اخلاقى و اسلامى را رعايت مى‏كنند. يك وجود اين‏جورى هيچ مزاحمتى ندارد و از اين جهت من عرض مى‏كنم كه ... البته من مى‏دانم كه در مديريت‏ها دخالت‏ها مى‏كنند، مزاحمت‏ها مى‏شود اين مشكلات را من خودم هم مى‏دانم و اين مزاحمت‏ها براى اين است كه اين‏ها از حق خودشان تجاوز كرده‏اند و به عبارت ديگر حقشان معلوم نبوده، معلوم نبوده اين‏ها در اين نمايندگى چه كاره‏اند؟ اين‏ها فكر مى‏كردند كه چون رهبر يك قدرتى فوق همه قدرت‏هاى اين نظام دارد، اين هم حالا يك رهبر كوچكى در اين نهاد است. در صورتى كه اين اشتباه است و اين جورى نيست هر جا اين جور دخالت كردن خطا بوده، اما آن وظايف معمولى‏شان اشكال ندارد. آن‏وقت اگر اين جور شد (كه البته بعضى وقت‏ها حقاً اين‏جورى است كه در مديريت‏ها دخالت مى‏كنند) ما يك همچو افراد ضرورى كه در اين نظام هست حذف بكنيم براى آن دخالت‏ها؟ نه. ما بايد فكر كنيم كه جلو آن دخالت‏ها را بگيريم. و لذا در اين‏جا پيشنهاد شده كه اختيارات اين‏ها را خود رهبر با مشورتى كه با شوراى مصلحت مى‏كند، شوراى مصلحت هم مى‏دانيد همان‏هايى هستند كه در اين نظام هستند، يعنى رئيس جمهور و همه اين‏هايى كه در اين نظام هستند! آن‏ها مى‏آيند و يك اختياراتى قرار مى‏دهند مى‏گويند همان سياسى- عقيدتى، همان ترويج اسلام، همان نظارت بر رعايت موازين اخلاقى، همان چيزهاى اين‏جورى كه مناسب هم هست و هيچ دخالتى نيست. خوب اگر اين كارها را بكنند اولًا اين سرگردانى كه جناب آقاى نورى فرمودند كه مسؤولين نمى‏دانند چه كار كنند، او هم نمى‏داند چه كار بكند حق است، ولى براى اين‏كه محدود اختياراتشان معلوم نبوده. اگر معلوم شد اين‏جا همان نهادها هم اين آقا را مى‏پذيرند و آن آقا هم مى‏داند كه كارش همين است و تجاوز از اين حد نمى‏كند و اين كاملًا امكان دارد كه براى اين يك حد و حدودى قرار داده بشود. خود مسؤولين مى‏دانند آن‏جايى كه مزاحم مديريت است و به او اختيار نمى‏دهند رهبر هم رهبر اين اجتماع است نمى‏خواهد كه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1333
تداخل و مزاحمت بشود، رهبر هم خودش اين را محدود مى‏كند و اين مشكل حل مى‏شود.
و اين‏كه جناب آقاى نورى فرمودند كه بلى در بعضى جاها حالا استثنائاً، آن‏جايى كه مربوط به خود رهبرى است مثل سپاه و نيروى ارتش و امثال اين‏ها ... خوب آن‏جا هم اگر اين آقاى نماينده اگر واقعاً بخواهد در مديريت‏ها دخالت كند در آن‏جا هم همين مزاحمت هست سپاهيان از همين نمايندگان گاهى مى‏نالند، ارتشيان همين جور، چون در مديريت‏ها دخالت مى‏كنند. اما اگر در مديريت‏ها دخالت نكنند، همان سياسى عقيدتى كه جنابعالى فرموديد اين در همه جا اين‏جور مى‏شود. حيف است يك بازوى براى رهبرى و يك نماينده براى رهبرى و كمكى براى اسلام و ترويج اسلام نهادها دلخوش هستند كه يك كسى به عنوان نمايند رهبر نزدشان هست، اين را ما به واسط اين‏كه قانون نداشته حذفش بكنيم، قانون تنظيم كنيم درست مى‏شود.
منشى (محمد يزدى)- آقاى بيات به عنوان موافق حذف بفرماييد.
اسدالله بيات- بسم الله الرحمن الرحيم. در كميسيون هم ما پيشنهاد حذفش را داشتيم و براى اين بند هم بنده رأى ندادم و آن‏جا هم عرض كردم كه در شورا مخالف مى‏كنم.
اين بند دو سه تا محظور دارد، نه يك محظور غير از محظور تداخلى كه جناب آقاى نورى مطرح كردند، اين را سروران بدانند يك دفعه بحث، بحث امكان ذاتى است كه جناب آقاى امينى دارند. خيلى چيزها در عالم ذات و امكان، امكان دارد. بلى، انصافاً امكان دارد اين‏ها دخالت نكنند. اما وقوعاً خلافش است و واقعاً تخصيص اكثر هم هست. مواردى كه اين‏ها دخالت كرده‏اند. يكى نيست، دو تا نيست، سه تا نيست. حتى من يادم هست در يكى از موارد حضرت امام رضوان الله تعالى عليه آن قدر از دست اين‏ها به ذله درآمد فرمود كه بابا آن مقدار ولايتى را كه اين‏ها براى خودشان قائل هستند من براى خودم قائل نيستم! اين‏ها در نوع جاها طورى اعمال ولايت مى‏كردند كه آخر امام برگشت اين جمله را فرمود. شما مواردى را در نظر مى‏گيريد، واقعاً بپذيريد كه اين‏ها در نوع جاها دارند اعمال ولايت مى‏كنند. اگر با اين قيود و ضوابط كه شما مى‏فرماييد من هم قبول دارم. اين طور بنويسيد: اين‏ها فقط مى‏توانند به مسائل اخلاقى برسند. ولى اين نيست اين‏ها مى‏توانند به مسائل فكرى برسند، ولى بند اين نيست! قانون هم نداشتيد. بدى قضيه همين است. من مى‏گويم امام از يك طرف مى‏گويد مجمع تشخيص مصلحت را در عرض قواى ديگر نكنيد، اين نص صحبت و فرمان حضرت امام است، شما مى‏آوريد مجمع تشخيص مصلحت را طورى بزرگ مى‏كنيد كه آينده مى‏تواند ادعاى قانونگذارى هم بكند. من مى‏گويم اگر حضرت امام در اصل يكصد و ده قانون اساسى نبود، در اين‏جا نماينده معين بكند، مگر نداشت؟ داشت! و فرض هم اين است كه از اين به بعد جامعه به سوى صلاح دارد مى‏رود.
اوائلى كه ما نياز به نمايندگان امام داشتيم، ارتش نظام شرعى اسلامى نداشت، به حق هم بود و سياسى- عقيدتى كه كار بسيار خوبى هم كرد. در بعضى از جاها جهاد مصر بر نمايندگى امام بود به خاطر قداست و به خاطر بعضى از كارها، و اگر جهاد مصر نبود حضرت امام اصرار نداشت در نوع موارد خود اين‏ها، در رابطه با دانشگاه‏ها حضرت امام اين جمله را فرمودند و به شوراى عالى انقلاب فرهنگى هم فرمودند. فرمودند در جاهايى كه دانشجويان و دانشگاهيان بخواهند و توافق داشته باشند، اصلًا مسأله اين طور بود. اما شما مى‏آييد در اين‏جا طورى مسأله را مطرح مى‏كنيد ... من مى‏گويم دست ولى فقيه باز است. اگر شما به ولايت مطلق فقيه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1334
معتقديد كه معتقديد، همه‏مان هم اعتقاد داريم اگر اين اعتقاد درست است (و درست هم هست) همه اين‏ها خلاف مبناى فقهى ماست شما و ما به چه حقى مى‏آييم به طور كلى مدام مى‏گوييم اين كار را بكنيد، اين نوعى محدوديت ايجاد كردن است. پس اگر شما به مطلقه بودن معتقديد و ما هم اعتقاد داريم، شما اين را بگذاريد يا نگذاريد ولى فقيه هر جا لازم بداند مى‏تواند نماينده معين بكند. نه گفتن شما براى او حق ايجاد مى‏كند، نه گفتن شما حقى را از او سلب مى‏كند. روى اين حساب من معتقدم گفتن اين قضيه و آوردن اين قضيه جز اين‏كه ... (واقعاً هم همين طور است) ما بگوييم آقاى وزير! اين پول مثلًا فرض كنيد كه از اين فصل به فصل ديگر منتقل شد، از اين پروژه به پروژه ديگر منتقل شد بايد پاسخ بدهيد اما در واقع دخالت را نمايندگى رهبرى كرده. لوث مسؤوليت است، تداخل در كارهاست، مضافاً بر اين‏كه امام در رابطه با دستگاه اجرايى و قضايى اصرار روى تمركز داشته‏اند، جعل نماينده با اين مسؤوليت خلاف آن دستورى بود كه امام داشتند و خلاف تمركز است. روى اين حساب من معتقدم كه اين نباشد و حذف بشود.
منشى (يزدى)- آقاى خزعلى به عنوان مخالف بفرماييد، يك نفر ديگر هم به عنوان موافق مى‏تواند صحبت كند كه آقاى كروبى نام نوشته‏اند.
ابوالقاسم خزعلى- بسم الله الرحمن الرحيم. با اين‏كه آقايان در بند دوم، از بعضى اصرارى ديده مى‏شد بر ابقاى بند دوم، موجب شگفتى است كه چه طور در بند سوم توجهى به بند دوم نفرمودند و اصرار بر حذف دارند. البته چيزهايى قبلًا بوده، دخالت‏هايى بوده و اختلال‏هايى، ولى گاه از نظر نداشتن چارچوب گاهى هم اوائل انقلاب است هول زده و نكند خطرى واقع بشود دخالت‏هايى مى‏كردند براى خاطر اين معنا گفته شده «تعيين اختيارات». آقايى كه نماينده است با اختيارات مضبوط داخل مى‏شود، اين توهم زده مى‏شود.
دوم قيد آمده كه اگر لازم بداند! آقايان مى‏گفتند چرا شما براى رهبرى وظيفه معين مى‏كنيد؟ نگفتيم بايد اين كار را بكند، «جاهايى كه لازم بداند». اگر ديد الان يك موضع، موضع خطر است و اگر نماينده يكى، دو تا آن‏جا نصب بكند خطر مرتفع است. اگر ما اين را ذكر نكنيم ولو از راه ولايت فقيه، ولايتى كه دارد مى‏تواند. اما ممكن است براى كسى اشكال ايجاد بكند. حالا مقام امام طورى بود كه مطلبى را مى‏فرمودند روى اين‏كه پدر انقلاب بود همه سمعاً و طاعه بودند. اما فردا مى‏آيند مى‏گويند كه كجاى قانون گفته و ممكن است يك كسى يك نقى بزند. مى‏خواهيم آن نق نباشد. اختيارات ولى فقيه بيايد جايى كه لازم بداند. الان مى‏بيند خطرى در فلان موضع است، خوب نماينده معين مى‏كند، اختياراتى هم به او مى‏دهد و ما از همه اين‏ها هم صرف‏نظر بكنيم. رهبر مى‏خواهد در كارهايى كه مربوط به او هست نظارت بكند. طبع اين مطلب، (زوايد را كنار بگذاريم) اين خوب است يا بد است؟ اين حسن است يا قبيح است؟ مى‏بينيم حسن است، نماينده معين كند براى اجراى مطالبى كه مربوط به او است. ببينيم قبح آن از كجا مى‏آيد؟ يا وظايف معين نشده، يا خداى نكرده اين يك مقدارى دوست دارد اظهار سليقه بكند. خوب اين را عوض مى‏كنند، تذكر به او مى‏دهند و يك فرد صالحى را روى كار مى‏آورند. خود مطلب حسن و زيباست براى اجراى منويات ولى فقيه. چيزهايى كه بوده مربوط به اوائل انقلاب بوده كه اوائل انقلاب در همه جا يك بلبشويى بوده، اما الان‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1335
كه رو به نظم مى‏رود بايستى با اختيارات مصوبى كه در اختيارش قرار مى‏دهند و تذكرات لازم بخصوص ولى فقيه هم مى‏گويد اگر اين‏جا لازم دانستند، اگر لازم نبود نه، من نماينده‏ام را برمى‏دارم. اين به نظر من بسيار خوب است و آقايان هم عنايت بفرمايند آن دلزدگى كه از قبل دارند به اين‏جا ضميمه نكنند.
منشى (يزدى)- آقاى جنتى! شما به عنوان موافق حذف صحبت مى‏كنيد؟
احمد جنتى- نه، من مخالف حذف هستم.
منشى- جناب آقاى موسوى به عنوان موافق حذف بفرماييد.
ميرحسين موسوى- بسم الله الرحمن الرحيم. بنده اعتقاد دارم كه مهم‏ترين نمايند رهبرى در كل نظام اجرايى رئيس جمهور است و بعد تمام دستگاه‏ها ادام طبيعى رهبرى و بازوى طبيعى رهبرى در نظام اجرايى است. اضافه كردن يك نماينده در يك نظام ادارى با همه بديهيات مديريت من فكر مى‏كنم مخالفت دارد و خلاف عقل هم هست. من مى‏گويم صد سال گذشته شما هيچ تزى را در زمين مديريت پيدا نمى‏كنيد كه از دو مرجع در يك دستگاه نماينده باشند كه بخواهند كه وظايف بر يك نقاطى مشابه همديگر انجام بدهند. وقتى نماينده‏اى در يك جا مى‏آيد كه نماينده رهبرى است كه بالاترين مقام نظام جمهورى اسلامى است و بسط يد هم دارد و قدرت بالايى هم دارد هر چه قدر شما به او شرح وظايف بنويسيد و حدود بگذاريد بالاخره او خودش را متصل به يك منبع انرژى، نيرو، قانونگذارى و قدرتى مى‏يابد كه فراتر از اين قوانين و شرايط حاضر هست. خودش را برتر از همه مى‏داند. اين فرد يا تابع مديريت آن اداره است، يا خودش را مستقل مى‏داند، وابسته به رهبر مى‏داند. اگر تابع آن اداره باشد طبيعى است كه شبيه كارمندان ديگر خواهد شد، اگر تابع رهبرى در آن‏جا باشد يعنى از دو كانال دستگاه اجرايى ما به رهبرى وصل است و حتى در راه رفتن در راهروى آن‏جا، رفتنش در اطاق‏هاى آن‏جا، رسيدگى به اسناد و نظاير اين‏ها ... مشكل پيدا خواهد كرد. هميشه در ادارات يك افراد شيطانى هم وجود دارند كه از اين زمينه‏ها استفاده كنند، دور يكى جمع بشوند، دور يك عد ديگر جمع بشوند، اختلاف بيندازند و دوگانگى در خود سيستم اجرايى ايجاد بكنند.
و از طرف ديگر مديريت هميشه احساس كوچكى خواهد كرد يعنى احساس مى‏كند كه هر قدسى كه مى‏خواهد بگذارد و هر كارى كه مى‏خواهد بكند زير ذره بين كسى است، در حالى كه ما نظام‏هاى نظارتى بسيار زيادى را در خود قانون اساسى‏مان پيش‏بينى كرده‏ايم. مگر سازمان بازرسى كل كشور بازوى رهبرى نمى‏تواند به حساب بيايد؟ مگر قو قضاييه براى نظارت بر امور مجريه يك چنين وظيفه‏اى ندارد؟ مگر مجلس چنين وظيفه‏اى را ايجاد نمى‏كند؟ ما مشكلى را كه اول سال 60 در دستگاه‏هاى اجرايى داشتيم، هميشه آقايان وزراء مى‏آمدند شكايت مى‏كردند مى‏گفتند كه ما به چند كانال پاسخگو باشيم؟ به چند تا نامه پاسخ بدهيم؟ يك نامه‏اى مى‏رفت از چهارده، پانزده كانال نخست‏وزيرى مى‏فرستاد كه بعد از اين رئيس جمهورى خواهد فرستاد، سازمان بازرسى مى‏فرستد، كانال‏هاى ديگر مى‏فرستند. گاهى قديم بيوت هم مى‏فرستادند كه كم شد. يكى از بزرگ‏ترين كارهايى كه حضرت امام انجام دادند و جا دارد كه در اين‏جا در اين زمينه ياد بشود، ضمن اين‏كه ايشان از همه مسائل اطلاع داشتند هيچ گاه در زمينه‏هاى مديريت ايشان فردى را نفرستادند كه در كنار وزير يا فلان مدير كل باشد و در كارهاى او دخالت بكند. اگر نمونه‏اى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1336
هست بگويند! غير از مسائل نظامى و بعضى مسائل خاص كه نمونه‏هايش حتماً اين‏جا شمرده شده و ايشان به اين مسأله اهميت خاصى قائل بودند. اين يك چيز بديهى هم هست. در زمينه مديريت ما چند نفر بگذاريم در يك اداره، جز اين‏كه در آن‏جا آشفتگى ايجاد بكنيم اثر ديگرى نخواهد داشت.
از طرف ديگر لوث مسؤوليت هم هست، يعنى فردا ما يك موقع هست كه رئيسى مى‏گذاريم، اختيارات مشخصى دارد و معلوم است كه اولًا به چه كسى رياست مى‏كند و در مقابل چه كسى مسؤول است؟ در يك اداره اگر دو تا رئيس باشند، دو نفر باشند كه مربوط به دو حوز مختلف، افراد اصلًا مسؤوليت خودشان را گم مى‏كنند و در شرايط مختلف از زير مسؤوليت‏ها در مى‏روند به عنوان اين‏كه پاسخگوى اين فرد هستند يا آن فرد هستند. هر چه قدر هم ما وظايف اين فرد را محدود به نظارت بكنيم فكر مى‏كنم كه اثرى نخواهد داشت. مثلًا اگر رهبرى در يك جايى اشكالى ديد، يك چشم پنهانى آن‏جا بگذارد، نمايند پنهانى را بفرستد. نمايند آشكار براى خودش قطب قدرت مى‏شود. همين كه يك اطاقى هست و يك تابلويى مى‏زند: «نمايند امام» اين مراجعينى كه مى‏آيند مى‏دانند كه اين‏جا يك جاى خاصى است غير از جاى رئيس آن اداره، كارمندها هم مى‏دانند اين‏جا يك جاى ديگر است غير از آن رئيس اداره و من فكر مى‏كنم كه كلًا مشكلات عظيمى را ما خواهيم داشت، مشكلات وسيعى را خواهيم داشت و اين را من واقعاً يك نوع اهانت به دستگاه اجرايى مى‏دانم به خاطر اين‏كه اصلًا يك مديرى كه شما اين‏جا مى‏گذاريد بالاخره يك چند كلمه‏اى خوانده، چند تا كتابى ورق زده و به طور ابتدايى به مسائل مديريتى وارد هست مى‏داند كه يك چنين چيزى اصلًا جنبه پيشبرد كارها ندارد جز اين‏كه كارها در آن‏جا نكث ايجاد بكند، كندى ايجاد بكند و احتمالًا اختلاف ايجاد بكند.
من مخالف گذاشتن اين موضوع هستم، البته رهبرى بسط يد دارد، يك موقعى در يك شرايط اضطرار و ضرورت كه يك جا گذاشت كسى كه يقيناً جلوى او را نمى‏گيرد، همه هم استدلال مى‏كنند. اگر مأمورين مخفى داشت كه بيايند به او گزارش بدهند باز هم كسى جلو او را نمى‏گيرد و از همه مهم‏تر اگر مديران كشور احساس بكنند كه رهبرى چشم و گوش و بازوى خودش را در ادارات آن‏ها مى‏داند و از آن‏ها بازخواست مى‏كند و گزارش مى‏خواهد، من فكر مى‏كنم كه كارهاى ادارى در كشور بهتر مى‏تواند بچرخد.
و مسأل نمونه‏هاى ناموفق اين قضيه هم در طول 10 سال گذشته آن قدر زياد هست كه من فكر مى‏كنم كه از آن ما بايد استفاده بكنيم و در اين‏جا چيزى نگذاريم كه بعدها موجب پشيمانى بشود. ما بعضى جاها گذاشته‏ايم كه حالا دچار پشيمانى هستيم و مشكل پيدا كرده‏ايم. در شوراى انقلاب فرهنگى بحث‏هايى بود در مورد بعضى از برادران نماينده‏اى كه در دانشگاه‏ها بودند و اين لطمه زد ... من فكر نمى‏كنم كه خيلى ... البته از طرف حضرت امام نبودند، ولى با اين همه مشكلاتى را ايجاد مى‏كردند. الان در سطح ادارات اين مسأله حادتر و سخت‏تر است.
نايب رئيس (هاشمى رفسنجانى)- آقاى مؤمن به عنوان مخالف بفرماييد.
محمد دانش زاده (مؤمن)- بسم الله الرحمن الرحيم. عرض كنم كه به نظر من جناب آقاى امينى مسأله را توضيح خوبى دادند و با توجه به اظهاراتى كه برادران بعداً فرمودند جناب‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1337
آقاى خزعلى هم شبهاتى كه در ذهن آقايان بود تذكر دادند كه جوابش داده شد ولى در عين حال (ممكن است بعضى‏هايش هم تكرار بشود) عرض مى‏كنم كه اصل اين‏كه تعيين نماينده اين‏جا صحبتش شد و بالخصوص آورده شد يك جهت عمده‏اش اين بود كه حضرت امام رضوان الله عليه اين كار را داشتند و من درست يادم است (به عكس آنچه كه جناب آقاى بيات فرمودند) بعد از اين‏كه شوراى نگهبان قانونى كه مربوط به جهاد بود، نمى‏دانم اساسنامه بود چون من تفسير آن حدش را يادم نيست، از مجلس گذشته بود كه نماينده‏اى از طرف مقام رهبرى در جهاد باشد. شوراى نگهبان هم بر اساس آنچه كه از اين اصل يكصد و دهم استظهار مى‏كرد كه از آن استفاد انحصار مى‏شود اين طور نوشته شد كه اين برخلاف قانون اساسى است، البته ذيل آن هم نوشتيم كه البته اگر مقام رهبرى با ولايت مطلقه بخواهد كارى بكند، طبق موازين شرع اشكالى ندارد، همين كه از طرف شوراى نگهبان اين به مجلس رفت و شايد هم در اصلاح حذف شد يا نه، من نمى‏دانم يادم نيست من خاطرم هست امام رضوان الله عليه در يكى از سخنرانى‏هايشان فرمودند، نمايند من در جهاد باقى خواهد ماند. (حضرت امام فرمودند) حالا شما مى‏فرماييد كه خود جهادى‏ها اصرار داشتند، امام اصرار نداشت، بالاخره آن چيزى كه در خاجر ما ديديم اين مسأله بود. آن‏وقت من اين شبهاتى را كه آقايان مى‏فرمايند توجه آقايان را عطف مى‏كنم به اين‏كه ببينيد خود شما بزرگواران كه به عنوان مخالف مطالبى ايراد مى‏فرماييد، مى‏فرماييد البته اگر مقام رهبرى در يك جا ضرورت بداند اين كار را خواهد كرد و كسى جلوگير او نيست. اما لطف كنيد، عبارت كميسيون اين است:
 «تعيين نماينده در نهادها و ارگان‏هايى كه لازم بداند»، يعنى ضرورى تشخيص داده. آن‏وقت شما مى‏فرماييد كه: (يعنى مخالفت با اين مى‏شود) مقام رهبرى يك نهاد و ارگانى را بررسى كرده خصوصياتى مى‏بيند در آن‏جا هست كه اين خصوصيات حلش با اين است كه نماينده‏اى در آن‏جا بگذارد، لازم ديده. شما مى‏فرماييد، نه ننويسيد. آن‏وقت آيا مقام رهبرى اين جهت را توجه ندارد؟ آن‏كه پدر نظام است و بالاخره در سطح پدرى نسبت به همه ارگان‏ها و نهادها دارد كار مى‏كند، او توجه ندارد كه تداخل نبايد باشد؟ تداخل با اصول مديريت منافات دارد؟ يا مى‏گوييد كه شما تشخيص داده‏ايد لازم است اين‏جا باشد اما ما مى‏گوييم نه، نبايد و بيخود تشخيص داده‏ايد. برگشتش به اين مى‏شود! چون فرض اين است كه ما قيد كرده‏ايم، نگفته‏ايم در همه جا و الزام، اين‏كه جناب آقاى بيات در فرمايشاتشان بود كه آقايان از طرفى ولايت مطلقه قائلند، از طرفى اين حرف را مى‏گويند منافات دارد، اين باز به قيد «كه لازم بداند» مثل اين‏كه توجه نفرموده‏اند. براى اين‏كه وقتى گفتيم «لازم بداند» يعنى اگر لازم نميداند نمى‏كند، لازم مى‏داند مى‏كند. فقط همان طور كه جناب آقاى خزعلى فرمودند پس منافات با ولايت مطلقه ندارد، عين ولايت مطلقه است. يعنى وقتى مقام رهبرى لازم دانست كه اين‏جا نماينده باشد كسى نيايد نق بزند (همان طور كه آقاى خزعلى فرمودند) چون بالاخره مواجه شدن مقام رهبرى هم با نق زن‏ها، اين‏كه درست نيست. ممكن است يك عده‏اى از باب بى‏توجهى به اين‏كه ولايت مطلق هست يك حرف‏هايى را بزنند، احياناً در رسانه‏هاى گروهى هم حرف‏هايشان منعكس بشود و معنا ندارد كه در اين‏جا مقام رهبرى با اين‏ها درگير بشود، جوابشان را بدهد. براى اين‏كه اصلًا جلوى اساس اين نق‏ها گرفته بشود، از افراد ناآگاهى كه خيال مى‏كنند ولايت مقام رهبرى محدود هست صحبت شده. در مواردى كه خلاصه خودش لازم مى‏داند، تشخيص‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1338
داده شده لازم است آن‏جا نماينده بگذارد، لازم ندانست قهراً نمى‏گذرد.
آن‏وقت مسأله تعيين اختيارات آن‏ها پس از مشورت با مجمع تشخيص مصلحت. اين در بعضى از فرمايشات بود كه حضرت امام رضوان الله عليه فرموده است كه مجمع تشخيص مصلحت قانونگذار نباشد، يك ارگانى، يك قدرتى در عرض قدرت‏هاى ديگر نباشد و اين‏جا اين‏طور مى‏شود. ملاحظه مى‏فرماييد كه اين‏جا نگفته‏اند كه مجمع تشخيص مصلحت قانونش را بنويسد، بلكه تعيين اختيارات را به دست خود رهبر داده‏اند، «پس از مشورت با مجمع تشخيص مصلحت». مجمع تشخيص مصلحت كه وزير مربوط و رؤساى قوا در آن‏جا هستند و محاظيرى كه هست، مطالبى كه هست، خدمت مقام رهبرى عرض مى‏كنند، پس از مشورت با آن‏ها تعيين اختيارات مى‏كند و اين‏كه در فرمايشات بود كه «مسال مجلس»، اين آن‏جا مطرح شد. حتى اين طور در ذهنم هست ... (حالا من حافظه‏ام خيلى به طور جزم يارى نمى‏كند) ولى در ذهنم هست كه آن‏جا مطرح شد كه تعيين اختيارات را بگوييم كه با مجلس باشد. اين صحبت شد آن‏جا، آقايان گفتند كه چون كار، كار مقام رهبرى هست مجلس تعيين حدود و اختيارات نمايند رهبرى را بكنند تناسب ندارد. و لذا رهبرى كه دلسوز نسبت به حكومت و نظام هست وقتى در موردى تشخيص داده كه حتماً بايد اين‏جا باشد و خودش توجه دارد كه نبايد رفتارش جورى باشد كه اختلال در امر مديريت به وجود بياورد، لازم تشخيص داده، براى نماينده تعيين حدود مى‏كند و نماينده مى‏گذارد.
بعد اگر گفتند كه مثلًا تداخلى هست، ناجور است يا اين حرف‏ها ... خوب مجمع تشخيص مصلحت هستند، مطالب خدمتشان عرض مى‏شود و نماينده او است خوب، برمى‏دارد و اين مسأله‏اى نيست و همان طور كه آقايان فرمودند به خاطر اين‏كه در بعضى موارد آن‏طورى كه بايد و شايد بعضى از نماينده‏ها در آن اوايل انقلاب كه مسائل شلوغى بود و همه شايد از حدود خودشان تجاوز مى‏كردند آن را نبايد به حساب اين پيشنهادى كه كميسيون كرده و در زمانى كه اوضاع هر كدام طبق روال صحيح خودش انجام مى‏شود مقايسه كرد. مثلًا ممكن است اين‏جور بشود كه گاهى از اوقات واقعاً خود مدير يك نهاد يا ارگانى و يا يك اداره‏اى بيايد از اوضاع نابسامان داخل در نزد رهبرى گله بكند و بگويد اين اصول مديريت ما با حسابى كه ما داريم نمى‏تواند آن‏جا را (به طور مثال عرض مى‏كنم) دو دستگى در داخله آن‏جا هست اين نمى‏تواند حل بشود مگر به همان تعبيرى كه جناب آقاى امينى فرمودند يك نفر نماينده‏اى از يك مقام بالايى باشد كه آن‏جا بيايد با كدخدا منشى قضايا را حل بكند. خوب اين «لازم بداند» اين‏جا مى‏شود و الا بيخود كه دخالت نمى‏كند. بنابراين من مى‏گويم اين دلسوزى كه ما الان به طور كلى همين طور با يك ديد كلى داريم نسبت به نظام مى‏كنيم با توجه به پيشنهادى كه كميسيون داده اين مى‏شود كه دلسوزى جزيى را كه در تك تك موارد رهبر دقت مى‏كند كه آيا لازم است اين‏جا نماينده بگذارد يا لازم نيست، اين درست نيست. ما دلسوزى كلى مى‏كنيم به خاطر بعضى از موارد ناجورى كه ديده‏ايم. خوب مى‏گوييم بعضى از موارد جور هم بوده و بايد باشد! كميسيون همان را پيشنهاد كرده، موارد جزيى را كه خود رهبر جزئياً رسيدگى كرده و تشخيص داده كه بايد اين‏جا نماينده بگذارد تا حل اين مشكلى كه اين‏جا هست بشود و الا اگر مشكلى نباشد، مسأله‏اى نباشد كه خودش بيخود دخالت نمى‏كند! بنابراين من فكر مى‏كنم با توجه به قيودى كه هست و با توجه به اين‏كه عرض كردم با اين قيد «لازم بداند» به جزئيات‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1339
مورد توجه دارد نه كلى كه الان بگوييم اگر بشود دخالت مى‏شود! خوب اين خودش توجه دارد، دلسوزى دارد و روى اين حساب با اين قيودى كه كميسيون گفته، محاظيرى كه آقايان مى‏فرمايند هيچ پيش نمى‏آيد و روى اين حساب آقايان ان‏شاء الله موافقت مى‏كنند كه باشد.
نايب رئيس (هاشمى رفسنجانى)- پيشنهاد آقاى نورى و بعضى از آقايان ديگر حذف اين بند بود. اول پيشنهاد حذف را رأى مى‏گيريم. آقايانى كه موافق حذف اين بند «تعيين نماينده» هستند، رأى بدهند (عد كمى موافق بودند) اين رأى نياورد. يك پيشنهادى آقاى امينى دارند اگر نمى‏خواهند مطرح كنند براى اصل رأى بگيريم، البته پيشنهادشان چون خيلى جديد است نمى‏شود مطرح بشود.
ابراهيم امينى- اين پيشنهاد را در كميسيون مطرح كرده‏ام.
نايب رئيس (هاشمى رفسنجانى)- خوب اگر در كميسيون مطرح كرده‏ايد بفرماييد الان مطرح كنيد.
ابراهيم امينى- بسم الله الرحمن الرحيم. پيشنهاد من در رابطه با همين اشكالى كه به ذهن آقايان مى‏آمد كه «در مديريت‏ها دخالت مى‏كند» و حتى اين «تعيين وظايف هم به وسيل رهبر تعيين مى‏شود» و اين را كافى نمى‏دانستند با توجه به اين من پيشنهاد مى‏كنم كه اين عبارت به جاى اين بيايد كه بند 3 بشود: «تعيين نماينده در هر ارگان و نهادى كه لازم بداند جهت ترويج دين و نظارت بر رعايت موازين شرعى و اخلاقى». جهت اين‏كه اين پيشنهاد را من مطرح كردم يكى براى اين است كه تصريح بشود كه كار اين‏ها اين است و قهراً كار ديگرى نمى‏توانند بكنند، در مديريت‏ها دخالت نمى‏كنند، مديرها از اين‏ها نمى‏ترسند، خود اين‏ها هم مى‏دانند كه كارشان بيش از اين نيست. بعضى آقايان مى‏فرمودند كه خوب اين يك مقدارى براى رهبرى كوچك است براى اين‏كه اين كار را سازمان تبليغات هم مى‏تواند بكند، ارشاد هم مى‏تواند، به هر حال اين‏هايى كه در كارهاى ترويج دين هستند، آن‏ها هم مى‏توانند اين كار را بكنند، به نظر من اين كافى نيست، براى اين‏كه تفاوت است كه يك فردى از جانب رهبر يك جايى منصوب شده، نمايند رهبر است، كارش هم همين كار است و بيش از اين نيست و يك كسى را كه سازمان تبليغات يا مثلًا نهاد ديگرى فرستاده كسى كه به اين عنوان برود در هر نهادى، اولًا بيشتر به او توجه مى‏شود، آن مسؤولين بيشتر دقت مى‏كنند كه موازين اخلاقى و اسلامى را رعايت كنند و به فرمايش بعضى آقايان كه مثلًا آزادى از آن‏ها گرفته مى‏شود يك مقدارى هم آزادى از آقايان گرفته بشود در آن‏جا در اين حد ظاهراً اشكال ندارد. بله، در مديريت‏ها هيچ نبايد دخالت كنند اما آزاد هم بشوند كه هر كار خواستند بكنند ولو بر ضوابط اسلامى نباشد اين هم درست نيست. البته درست است نظام، نظام اسلامى است، ولى به هر حال اين نظارت‏ها خيلى كمك مى‏كند. ما ديده‏ايم در بعضى از دانشگاه‏ها، در بعضى ادارات حتى خود مسؤولين ادارات و دانشگاه‏ها مى‏آيند اصرار مى‏كنند كه يك نماينده‏اى از طرف امام در اين نهاد بيايد. خود اين كمك مى‏كند بر اين‏كه فكر بكنند، موازين اخلاقى را رعايت كنند و خود اين هم برنامه‏اش اين مى‏شود كلاس‏هايى ترتيب بدهد همين طور كه الان هست، افكار اين‏ها را بالا ببرد، سمينارى در اين‏جاها به اين مناسبت‏ها ترتيب بدهد، موازين اخلاقى را ببيند كه آيا آن كارمندان رعايت مى‏كنند، نمى‏كنند، رفتارشان با مردم چه جورى است؟ مثلًا اگر
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1340
در يك جايى است كه بانوان هستند آيا حجاب اسلامى را رعايت مى‏كنند يا نه؟ خود وجود يك چنين فردى در اين‏جا به نظر من مى‏تواند مفيد باشد و آن مشكلاتى هم بعضى از آقايان فكر مى‏كردند آن مشكلات در آن نيست.
منشى (يزدى)- آقاى خزعلى بفرماييد.
خزعلى- اين‏كه ما محدود بكنيم وظايفى كه نماينده دارد به مطالب شرعى، مطالب شرعى گل سرسبد آن است. وقتى از جانب رهبر آمد، مى‏دانند اول چيزى كه لازم است، رعايت مطالب شرعى است. ولى بگذاريد دست رهبر باز باشد. شايد در يك جايى ببيند يك جهات ديگرى دارد انجام مى‏شود خيلى هم مقدس هستند و رعايت وظايف شرعى مى‏كنند اما يك مطالب سياسى دارد راه پيدا مى‏كند. بعد بگويند آقا شما فقط ايدئولوژى را بيان كنيد، شما به اين كارها كار نداشته باشيد، چون قانون به شما دستبند زده است و در واقع ما داريم به دست رهبر دستبند مى‏زنيم. همان طور كه مى‏گوييم «هر جا لازم بداند»، اختيارات را هم بگوييم هر جا، در هر حدودى كه لازم بداند، ما مقيد به شرع نكنيم، شرع در همه جايش هست اين قدر متيقن آن است. شما اين قدر متيقن را نگوييد و مابقى را از بين ببريد مثل اين بشود كه ما كف را نشان بدهيم، شيرها را داريم مى‏خوريم فقط كف را گذاشته‏ايم اين مسلم است و سرسبد است، مابقى هم بايد باشد بايد در اختيار رهبر با حدودى كه رهبر مى‏داند.
منشى (يزدى)- آقاى امامى كاشانى پيشنهادتان را هم ضمن صحبتتان بفرماييد چون مستقلًا قابل طرح نيست.
امامى كاشانى- عرض كنم آن اشكالى كه آقايان مى‏فرمودند راجع به اين موضوع شايد به دو نكته برمى‏گشت. يك نكته‏اش اين بود كه دخالت در كارها مى‏كند و اين دخالت واقعاً مشكلات ايجاد مى‏كند.
نكت ديگر قانونگذارى بود. همين كه با كمك مجمع تشخيص، اختيارات بنويسند، حدود بنويسند، اين اشكال دوم بود و براى هر دو اشكال واقعاً جايى است و درست است. از طرف ديگر در بند 2 ما براى رهبر نظارت قرار داديم. نظارت هم بايد كسانى باشند كه بروند مطلب را ببينند چه طور است و بيايند به رهبر گزارش بدهند. بنابراين هم نظارت بايد باشد و هم دخالت نبايد باشد و آن حدود و اختيارات و اين‏ها هم كه بگوييم يك كارى است در رابطه با قانونگذارى نباشد. من جمع پيشنهاد آقاى امينى را خوب مى‏بينم. بنده خودم يك پيشنهادى داده بودم و شايد پيشنهاد آقاى امينى از پيشنهاد خود من هم بهتر است. براى اين‏كه من پيشنهاد داده بودم كه فقط بروند براى رهبر گزارش بدهند ولى كلم نظارت از گزارش بهتر است. گزارش يك حالت اطلاعاتى پيدا مى‏كند ولى نظارت آن حالت را هم ندارد. اين است كه من اين پيشنهاد را خوب مى‏دانم و هيچ اشكالى به آن نمى‏بينم و مكمل بند 2 هم هست و از طرف ديگر هم اين‏كه آقايان مى‏فرمايند از جهات دينى سازمان تبليغات مى‏گذارند، بله، ما قبول داريم ولى آن كسى كه از طرف مقام رهبرى به عنوان نماينده در يك جايى مى‏آيد او يك اعتبار خاصى دارد و برايش يك ارزش ويژه‏اى قائل هستند. اين است كه اين پيشنهاد را من جمع بين تمام حقوق مى‏دانم.
نايب رئيس- مخالف، آقاى عميد زنجانى.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1341
عميد زنجانى- بسم الله الرحمن الرحيم. جناب آقاى امينى فرمودند براى تكميل‏بندى كه پيشنهاد كميسيون هست و براى رفع اشكالى كه به نظر مى‏آمد اين پيشنهاد را دادند. من مى‏خواهم عرض كنم كه اين پيشنهاد جناب آقاى امينى آن اشكال را رفع نمى‏كند، چرا؟ براى خاطر اين‏كه آن كه دلش مى‏خواهد در مديريت‏ها دخالت كند و گفته شد كه به تجربه هم ديده شده كه در بسيارى از موارد بجاى انجام وظايف محوله در مديريت‏ها دخالت كرده‏اند آن بلد است و كارش را با يك پوشش شرعى انجام مى‏دهد. نمى‏آيد مستقيماً بگويد كه مديريت ضعيف است يا دخالت مستقيم در مديريت بكند. يك پوشش شرعى روى مديريت مى‏گذارد و با يك اشكال شرعى مديريت را زير سؤال مى‏برد.، تضعيف مى‏كند الى آخر ... بنابراين در هر موردى براى دخالت در مديريت امكان استفاده از پوشش‏هاى شرعى وجود دارد. من فكر مى‏كنم كه ذكر مثال هيچ ضرورتى ندارد، دليلش هم روشن است كار تبليغ و كار فرهنگى يك امر ظريف پيچيده‏اى است كه زمان مى‏برد، يعنى در يك ماه، دو ماه، يك‏سال، دو سال ممكن است بسيارى از نتايج به دست نيايد. يك كسى كه در يك مديريتى مى‏رود و مى‏خواهد كار تبليغى و فرهنگى شروع بكند نيمه راه مى‏برد يا به دليل ضعف در برنامه‏ريزى يا به دليل اين‏كه زمان مى‏برد، خسته مى‏شود. راحت‏ترين راه و ميانبرترين راه اين است كه مستقيم در كار مديريت دخالت بكند خيلى از آن‏هاى كه اين جور عمل كرده‏اند كه در مديريت دخالت كرده‏اند در حقيقت خودشان نمى‏خواسته‏اند اين كار را بكنند. اما به اين كار كشانده شده‏اند. ديده‏اند كار فرهنگى، تبليغى زمان زيادى مى‏برد تازه برنامه‏ريزى‏هاى پيچيده‏اى لازم دارد از اين نظر ميان برزده‏اند. آقا را عوض مى‏كنيم كار درست مى‏شود. يا اين‏كه نه، در معاونينش در خصوصياتش. بنابراين من مى‏خواهم اين نتيجه را بگيرم كه اگر پيشنهاد جناب آقاى امينى براى اين است كه آن اشكال را از اين بند مصوبه كميسيون حل كند و رفع كند اين اشكال را رفع نمى‏كند و جنب شرعى يك عنوان كلى قابل انطباق به هر نوع دخالت در مديريت است.
نايب رئيس (هاشمى)- آقاى مؤمن صحبت كنند.
محمد مؤمن (مخبر كميسيون)- بسم الله الرحمن الرحيم. حاج آقا اين پيشنهاد را اجباراً در كميسيون مطرح فرمودند، منتها من عرض مى‏كنم با توجه به مطالبى كه خود جناب آقاى امينى در دفاع از پيشنهاد كميسيون داشتند من به همان اشاره مى‏كنم كه ايشان فرمودند مواردى پيش مى‏آيد كه بايد با كدخداگرى مسأله حل بشود. با كدخداگرى مسأله حل شدن خارج از ترويج دين است مگر اين‏كه ترويج دين را به يك معناى خيلى وسيعى بگيريم كه آن وقت مديريت هم جزو ترويج دين بشود. مضافاً به آن جهتى كه حاج آقاى خزعلى اشاره فرمودند كه ما قيد كرديم «تعيين نماينده در نهادها و ارگان‏هايى كه لازم بداند و تعيين اختيار از طرف مقام رهبرى» حالا اگر آمد علاوه بر اين جهتى كه شما الان داريد تقليد مى‏فرماييد مقام رهبرى خودش لازم دانست در يك مورد خاصى، آيا باز ما با اين قيد، با اين تقيد جلوى دست مقام رهبرى و اعمال ولايتش را نگرفته‏ايم؟ اين محظور پيش مى‏آيد و لذا اگر به همين ترتيبى كه كميسيون پيشنهاد كرده «تعيين نماينده در نهادها و ارگان‏هايى كه لازم بداند و تعيين اختيارات آن‏ها» به دست خودش باشد كه در بسيارى از موارد همان‏طور كه مى‏فرماييد ممكن است همين اندازه لازم باشد قهراً اختيارات را همين قرار مى‏دهد و اگر يك جايى چيز ديگرى لازم بود چيزى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1342
ديگر. خلاصه توجيه نظر كميسيون اين است كه عرض كردم.
نايب رئيس (هاشمى)- آقاى امينى پيشنهادشان را بخوانند تا رأى بگيريم.
امينى- پيشنهاد اين است كه بند اين جور بشود. «تعيين نماينده در هر ارگان و نهادى كه لازم بداند جهت ترويج دين و نظارت و رعايت موازين شرعى و اخلاقى.»
نايب رئيس (هاشمى)- آقايانى كه با اين پيشنهاد آقاى امينى موافقند رأى بدهند (عد كمى دست بلند كردند) تصويب نشد.
منشى (يزدى)- آقاى هاشمى! من يك پيشنهاد دارم كه اين جمل آخر پس از مشورت مجمع حذف بشود.
نايب رئيس- البته پيشنهاد آقاى امامى غير از اين بود، اگر نخواهند مطرح كنند ...
امامى كاشانى- اگر مى‏توانم مطرح مى‏كنم.
نايب رئيس- شما پيشنهادتان اين است كه براى گزارش اين‏ها تعيين بشوند ... (يكى از اعضاء- پيشنهاد يك امضايى است) نمى‏توانند مطرح كنند پنج نفر بايد باشند. اين پيشنهاد جديد است. آقاى امينى در كميسيون رفته‏اند، شما كه كميسيون تشريف نبرده‏ايد؟ (امامى كاشانى- خير) پس نمى‏توانيد مطرح كنيد. آقاى يزدى پيشنهاد حذفشان را بگويند.
ى زدى- من پيشنهاد داردم كه اين جمله «پس از مشورت با مجمع تشخيص مصلحت» از اين متن حذف بشود و فقط همان قسمت بماند. بعد از اين‏كه قرار شد مقام رهبرى اين حق را داشته باشد كه در جاهايى كه لازم بداند نماينده‏اى بفرستد «در جايى كه لازم بداند.» معنايش اين است كه از گزارش‏هاى مختلفى كه به او مى‏رسد، حالا چه در مقام اجراى نظارت بر حسن اجراى سياست‏هاى كلى نظام از هر طريقى عمل مى‏كرده، چه از طريق ارتباطهايى كه با اقشار مختلف مردم دارد به اين نتيجه رسيد كه در يك نهادى يا در يك ارگانى بايد يك نماينده بگذارد. شما اين‏جا مى‏فرماييد كه ايشان حتما براى تعيين نماينده يا براى تعيين حدود نماينده با مجمع تشخيص مصلحت مشورت بكند. يعنى بيايد در يك جمعى كه مسؤولان اجرايى هستند غير مسئولان اجرايى هم هستند، وزير مربوطه هم هست بگويد كه من مى‏خواهم يك نماينده بفرستم. بعد به نظر شما زيد خوب است يا نه؟ بعد حدود اختياراتى كه مى‏خواهند برايش معين كنند فلان مسأله است، فلان مسأله است. اين به نظر مى‏رسد كه اصلا گاهى موجب مى‏شود كه هدف اصلى از دست مى‏رود، چرا؟ براى اين‏كه اين «پس از مشورت با مجمع تشخيص مصلحت» اطلاق دارد يعنى هم از فرستادن نماينده، هم در تعيين شخص نماينده، هم در تعيين و حدود وظايف نماينده بايد مشورت بكند معنايش اين است كه بگويد من اين كار را بكنم يا نكنم؟ اين شخص را بفرستم يا نفرستم؟ حدود كارش هم چه قدر هست. اين مشورت در بسيارى از مواقع هدف اصلى‏اش را از بين مى‏برد. گذشته از اين‏كه اگر مشورت لازم بداند طبيعى است كه اين كار را خود به خود مى‏كند. يعنى اين از اختيارات طبيعى شخص هست ولى با كسانى كه آن‏ها در اين كار اهل مشورت مى‏داند قهرا مطرح مى‏كند. ممكن است در اعضاى مجمع تشخيص مصلحت بعضى‏هايشان باشند كه مناسب با اين مشورت باشند. خوب، از آن‏ها سؤال مى‏كند. بعضى‏هايشان را هم مناسب نمى‏داند سؤال نمى‏كند ولى وقتى شما اين‏جا تصريح مى‏كنيد «با مجمع تشخيص» يعنى حتماً با آن ارگانى كه در قانون اعضايش مشخص شده، يعنى حتى استفاده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1343
از خاصيت مشورت را هم درست از طرف گرفته‏ايد. چون ممكن است با يك كسى مشورت برايش مفيد است كه بيرون از اين اعضا هست، يا از اين اعضا هست ولى بودن عضو ديگر در كنار اين عضو براى مشورتش مضر است. از اين جهت اين جمله را من پيشنهاد مى‏كنم كه برداشته بشود.
نايب رئيس (هاشمى)- مخالف و موافق صحبت كنند.
منشى (يزدى)- آقاى طاهرى، مخالف.
طاهرى خرم آبادى- بسم الله الرحمن الرحيم. عرض كنم كه اين مشورت با مجمع تشخيص مصلحت اولا يك اثر را دارد و آن اين‏كه آن چيزى كه خيلى از آقايان در صحبت‏هايشان از آن وحشت داشتند كه ممكن است نماينده‏اى در يك جايى بگذارد و بعد اشكال بوجود بياورد قهراً مشورت با مجمع تشخيص مصلحت جلوى اين اشكال را تا يك حدى بلكه تا يك مقدار زيادى مى‏گيرد و ممكن است مجمع تشخيص مصلحت نظر بدهد كه گذاشتن نماينده در اين ارگان، در اين شرايط مشكل به وجود مى‏آورد. رهبر هم وقتى كه ديد كه يك چنين مسأله‏اى هست، خوب، منصرف مى‏شود و اما اشكالى كه آقاى يزدى فرمودند، اين اشكال در صورتى است كه اگر مجمع تشخيص مصلحت صلاح نديد رهبر مجبور باشد كه طبق آن عمل بكند. ولى در اختيار رهبر است، گفته نشده است كه با رأى مجمع تشخيص مصلحت و موافقت تشخيص مصلحت بلكه مشورتى مى‏كند. اگر فرض كنيد خودش تشخيص داد كه نه اين‏جا صلاح در اين است و لازم مى‏داند به اين‏كه نماينده بگذارد اين اختيار با خود رهبر است، يعنى در واقع تصميم نهايى با رهبر هست. بنابر اين مشورت از يك جهتى مفيد است و يك مقدار از آن اشكالاتى كه در نظر آقايان نسبت به اين مطلب بود، اين اشكالات را برطرف مى‏كند و هيچ ضررى فكر نمى‏كنم داشته باشد.
منشى (يزدى)- آقاى خزعلى موافق بفرماييد.
خزعلى- گرچه خودم در اين كميسيون بوده‏ام ولى مى‏بينم اين تذكرى كه جناب آقاى يزدى مى‏دهند تذكر مفيدى است و آن اين است كه الان رهبر لازم مى‏داند اين كار را انجام بدهد. البته مشورت با مجمع تشخيص است اما افراد مجمع الان در مسافرت هستند، در نصاب نيستند. ايشان بايد حتماً صبر بكند تا اين‏ها جمع بشوند مطلب هم مطلب لازمى است. البته مقيد نيست كه حتماً با موافقت آن‏ها باشد، ولى بايد آن مجمع تشكيل بشود. گاهى از حد نصاب پايين است، مطلب هم لازم است، ما چرا با اين قيد براى رهبرى كه الان لازم مى‏داند قيد ايجاد بكنيم لذا به نظر من حذفش اولى است.
نايب رئيس (هاشمى)- آقاى مؤمن بفرماييد.
محمد مؤمن (مخبر كميسيون)- بسم الله الرحمن الرحيم. عرض كنم كه اين جهتى را كه جناب آقاى خزعلى اخيراً فرمودند فقط همين مقدار را من به آن مى‏خواهم توجه بدهم كه اصل اين‏كه كميسيون تقييد كرد به مجمع تشخيص مصلحت كه مشورت با آن بشود به خاطر محكم كارى است كه البته درست است ملزم نيست كه تبعيت كند، اما همان طورى كه حضرت امام فرمودند كه اين مجمع تشخيص مصلحت بازوى مشورتى باشد براى محكم كارى بيشتر اين‏جا تقييد كرد به اين‏كه مشورت بشود. آن وقت فقط مسأله باقى مى‏ماند اين‏كه اگر يك موردى اين طور كه جناب آقاى خزعلى مى‏فرمايند شد، استثنايى، ضرورى كه اگر كسى را فوراً آن‏جا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1344
نفرستد و بخواهد تا دو سه روز براى رسميت يافتن مجمع تشخيص مصلحت صبر بكند يك ضرورتى است كه فوت مى‏شود و حتماً بايد يك نماينده با اين‏كه ظاهراً تعيين نماينده در نهادها و ارگان‏ها معنايش اين نيست كه يك دفعه يك مسأل فوتى، فورى پيش آمده مى‏خواهد بررسى بكند. تعيين نماينده آنچه كه آدم از آن مى‏فهمد اين است كه بخواهد آن‏جا به عنوان ثابت يك كسى را داشته باشد، حالا يا ثابت يا ممتد نه اين‏كه يك كار ضرورى فورى فوتى كه بگذرد.
بنابراين چون اين طور هست، بنده مى‏خواهم عرض كنم اين عبارت ما از اين موردى كه حاج آقا خزعلى مى‏فرمايند كه بايد به آن توجه بشود از اين مورد انصراف دارد و مربوط به آن‏جايى است كه بخواهد نماينده بگذارد كه نماينده براى مسأل ممتدى آن‏جا باشد. اين مسائل ضرورى كه پيش مى‏آيد اين‏جا را فكر نمى‏كنم عبارت شامل بشود اصلا. نظير بعضى از مواردى كه خودتان در شوراى نگهبان مى‏فرماييد كه قانون اساسى به وضع عادى نظر دارد و از آن موارد غير عادى انصراف دارد و لذا بعضى از قوانين هم كه مى‏آيد خلاف قانون اساسى مى‏فرماييد نيست. اين‏ها هم از همين سرى مى‏شود. مضافاً اين جهتى كه از اول كه حاج آقا يزدى فرمودند در ذهنم آمد كه به نظر من نظر كميسيون از اين «پس از مشورت با مجمع تشخيص مصلحت» اين بود كه قيد به تعيين اختيارات بخورد. يعنى تعيين اختيارات آن‏ها پس از مشورت با مجمع تشخيص مصلحت باشد، نه اصل تعيين نماينده. ولى مى‏خواستم عرض كنم چون ممكن است كسى به طور عام هم برداشت بكند در عين حال محظورى پيش نمى‏آيد كه حتماً لازم بدانيم ما اين قيد پس از مشورت را حذف بكنيم با توجه به اين‏كه آن محكم كارى كه از مشورت كردن نتيجه گيرى مى‏شود اگر ما قيد «پس از مشورت» را حذف بكنيم از آن محكم كارى باز مانده‏ايم.
منشى (يزدى)- آن نكت مضر بودنش را هم اگر جوابى داريد بفرماييد. مضر بودن بعضى از اعضاى مجمع را.
محمد مؤمن- عرض كنم كه اين‏كه «بعضى از اعضاى مجمع را مضر بداند» مانع ندارد كه مسأله‏اى را كه مى‏خواهد رهبر مطرح بكند، لابد يك خصوصيتى است كه مى‏خواهد به آن‏ها نگويد. بيشتر از اين‏كه نيست. خوب، آن جهتى كه قابل گفت و گو با همه هست آن را مطرح مى‏كند. مشورت كردن در آن حدى كه لازم است تحقق پيدا بكند، قهراً نسبت به آن مقدارى است كه خودش مصلحت مى‏داند كه با جمع مطرح بكند، مگر اين‏كه بفرماييد. يك جور باشد كه اصلا با آن‏ها هيچ نبايد صحبت بشود كه اين گمان نمى‏كنم در ميان باشد.
نايب رئيس (هاشمى)- آقايانى كه با حذف اين جمله موافق هستند رأى بدهند (عد كمى دست بلند كردند) تصويب نشد.
يك پيشنهاد پنج امضايى رسيده كه بعد از تنفس مطرح مى‏كنيم.
 (جلسه ساعت 05/ 18 به عنوان تنفس تعطيل و مجدداً ساعت 35/ 18 تشكيل گرديد.)
رئيس- بسم الله الرحمن الرحيم. جلسه رسمى است.
نايب رئيس (هاشمى)- ى ك پيشنهاد پنج نفرى داشتيم كه آقايان از مطرح كردنش‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1345
منصرف شدند. اصل بند را رأى مى‏گيريم. اصل بند را براى رأى‏گيرى بخوانند.
                         (به شرح زير خوانده شد)

بند سوم- تعيين نماينده در نهادها و ارگان‏هايى كه لازم بداند و تعيين اختيارات آن‏ها پس از مشورت با مجمع تشخيص مصلحت.
نايب رئيس (هاشمى)- آقايانى كه با اين بند موافق هستند رأى بدهند. (عد كمى دست بلند كردند) تصويب نشد. بند بعدى را بخوانيد.
منشى (يزدى)- اجازه بفرماييد نامه‏اى كه از مقام رهبرى دربار بند بعد است را مطرح كنيم.
محمد مؤمن- اجازه بفرماييد كه پيشنهاد كميسيون خوانده بشود. براى اين‏كه در مشروح مذاكرات مى‏خواهد ثبت بشود بعد نامه مقام رهبرى خوانده شود.
منشى (يزدى)- نسبت به بند چهارم مى‏خواهيد توضيح بدهيد؟
محمد مؤمن- خير، فقط عبارت را بخوانيم كه در مشروح مذاكرات معلوم باشد كه پيشنهاد كميسيون چه بوده است؟
بند چهارم- منحل نمودن مجلس شوراى اسلامى پس از موافقت اكثريت مجمع تشخيص مصلحت در صورتى كه اين مجمع رجوع به همه پرسى را لازم بداند رهبر پس از انجام همه پرسى مجلس را منحل مى‏كند. در فرمان انحلال تاريخ انجام انتخابات جديد كه حداكثر 40 روز پس از انحلال صورت خواهد گرفت ذكر مى‏شود.
نايب رئيس (هاشمى)- نام آقاى خامنه‏اى را بخوانيد.
منشى (يزدى)- ى ك پيشنهادى هست كه 13 تا امضاء دارد كه در آن هم درخواست حذف همين بند را داشته‏اند. قبل از تاريخ نامه مقام رهبرى بوده است. (خطاب به رئيس شورا است)
                        حضرت آيت الله مشكينى رياست محترم شوراى بازنگرى قانون اساسى‏

با سلام و تحيت از آن‏جا كه طرح مسأله حق انحلال مجلس براى مقام رهبرى از سوى جمع كثيرى از نمايندگان محترم مجلس شوراى اسلامى و غير آنان مورد حساسيت و اعتراض قرار گرفته است شايسته است كه موضوع ياد شده از دستور كار شوراى بازنگرى حذف شود تا موجبى براى اختلاف نظر ميان برادران در اين جو صفا و صميميت به وجود نيايد.
والسلام عليكم و على جميع الاخوة و رحمة الله.
سيد على خامنه‏اى 10/ 4/ 68
نايب رئيس (هاشمى)- خيلى خوب با توجه به اين نامه ما راهى براى مطرح كردن نداريم و رد مى‏شويم.
امينى- چون اطاعت از مقام رهبرى را براى خودمان لازم مى‏دانيم از اين جهت چون دستور ايشان هست، مى‏پذيريم.
نايب رئيس (هاشمى)- ما به موجب موافقت ايشان اين قسمت را ادامه مى‏داديم كه حالا ايشان آن موافقت را پس گرفتند.
منشى (يزدى)- در بند 5 پيشنهادى نيست.
نايب رئيس (هاشمى)- صدور فرمان، فكر مى‏كنم صدور عبارت مناسبى نيست. معناى صدور صادر شدن است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1346
منشى (يزدى)- اگر عبارت به همين كيفيت «فرمان همه پرسى» باشد كافى است، اصلا «صدور» را نمى‏خواهد.
نايب رئيس (هاشمى)- آقايانى كه با اين بند به اين صورت موافقند «فرمان همه پرسى» رأى بدهند. (اكثر دست بلند كردند) تصويب شد. بند ششم را بخوانيد.
                         (به شرح زير خوانده شد)

در بند ششم باز پيشنهاد خاصى نيست اگر چه جناب مشكينى روى كلى بندها يك تغييراتى قائل شده‏اند كه ممكن است جا عوض بشود.
نايب رئيس (هاشمى)- بندها را بخوانيد.
                         (به شرح زير خوانده شد)

بند ششم- نصب و عزل و قبول استعفاى مقامات ذيل:
الف- فقهاى شوراى نگهبان‏
ب- عالى‏ترين مقام قو قضاييه‏
ج- رئيس سازمان صدا و سيماى جمهورى اسلامى ايران‏
د- رئيس ستاد مشترك‏
- فرمانده كل سپاه پاسداران انقلاب‏
و- فرماندهان عالى نيروهاى نظامى و انتظامى‏
نايب رئيس (هاشمى)- آقاى موسوى صحبتى دارند بفرمايند.
مهندس مير حسين موسوى- ما صبح يك اصلى داشتيم كه اين‏جا تصويب شده بود كه استعفاى رئيس جمهور به مقام رهبرى تقديم مى‏شود. آن را آن‏جا حذف كرديم گفتيم كه در همين وظايف و اختيارات رهبرى بيايد. پذيرش استعفاى رئيس جمهور را در يك جايى جا بدهيم. آقاى دكتر حبيبى توضيح بدهند.
دكتر حسن حبيبى- عرض مى‏شود نهايتاً قرار شد كه حذف نشود چون استعفا تنها بود. ما يك پيشنهاد داديم كه گفته بشود نظير همان نخست وزير كه در سابق بود كه رئيس جمهور وقتى استعفا مى‏دهد تا استعفايش قبول نشده به وظايف خودش ادامه بدهد. بنابراين با توجه به اين پيشنهادى كه ما خدمت شورا مى‏آوريم آن اصل بايد بجاى خودش باقى باشد. منتها در اين‏جا فقط قبول استعفاى رئيس جمهور را بايد به نحوى از انحنا با در اين بند بياوريم يا در يك بند جدا، اگر بخواهيم تمامى كارها را احصا بكنيم، فقط قبول استعفا را بايد اين‏جا بياوريم.
نايب رئيس (هاشمى)- در بند «» آقاى هادى خامنه‏اى يك پيشنهاد دارند.
سيد هادى خامنه‏اى- بسم الله الرحمن الرحيم. پيشنهاد بنده حذف بند «» است. «فرمانده كل سپاه پاسداران انقلاب اسلامى». اين پيشنهاد را در كميسيون عرض كردم كه مبتنى است بر يك مقدمه‏اى كه قرار بود براى بررسى آن از آقاى هاشمى رفسنجانى هم دعوت كنيم كه يك مقدارى مفصل‏تر و دقيق‏تر توضيحش داده بشود متأسفانه نشد و الان تا اين حد مى‏شود مطلبش را طرح كرد كه ما الان از نظر سازمان‏هاى نظامى و در مقايسه با سازمان نظامى ارتش چيزى به نام فرماند كل غير از خود سپاه نداريم. احتمال اين هست كه در آينده نظر مسؤولين اين باشد كه اين سازمان را ما عوض كنيم و به شكل ارتش در بياوريم. در ارتش‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1347
مثلا يك رئيس ستاد هست و يكى هم فرماندهان نيروهاى سه گانه هستند. الان در سپاه فرماندهان نيروهاى سه گانه هستند، علاوه بر آن يك فرماندهى هم به نام فرماندهى كل سپاه هست كه يك فرمول جديد و مخصوص به خود سپاه است. ما اگر اين بند () را حذف كنيم، ضرر به جايى نمى‏رسد. يعنى شامل وضعيت فعلى هم خواهد شد چرا؟ چون ما در بند (و) آورده‏ايم كه «فرماندهان عالى نيروهاى نظامى و انتظامى» و فرماندهان عالى فرمانده فعلى سپاه را هم مى‏گيرد. نياز به اين‏كه جداگانه آن را قيد كنيم نداريم. اما اگر اين را بياوريم هيچ زمانى شما قادر نيستيد كه وضعيت و سازمان فعلى سپاه را كمترين تغييرى بدهيد يعنى حتماً بايد چيزى به نام فرماندهى كل داشته باشيد كه خوب الان هست، اشكال ندارد ولى بعدها احتمال دارد كه خود مسؤولين و متخصصين در اين قضيه بخواهند تجديد نظر كنند. بنابراين پيشنهاد بنده اين است كه اين فرمانده حذف بشود كه هيچ تغييرى در محتواى اين مجموعه داده نمى‏شود يعنى باز هم فرماند كل سپاه پاسداران در وضعيت فعلى به عنوان يكى از فرماندهان عالى نيروهاى نظامى در پوشش بند (و) وجود دارد و بودنش البته مضر است با اين توضيحى كه عرض كردم.
نايب رئيس- مخالف و موافق صحبت كنند.
منشى (يزدى)- آقاى طاهرى به عنوان مخالف بفرماييد.
طاهرى خرم آبادى- بسم الله الرحمن الرحيم. عرض كنم كه اين فرماند كل سپاه پاسداران را اگر حذف كنيد آن‏وقت فرماندهان عالى نيروهاى نظامى و انتظامى قهراً شامل فرماند نيروى زمينى و دريايى و هوايى سپاه ديگر نمى‏شود براى اين‏كه فرماند عالى سپاه، فرماند كل مى‏شود، آن‏ها رد دوم هستند ولى اگر اين باشد، قهراً به قرين اين‏كه اين فرماند كل ذكر شده آن فرماندهان عالى همان رد دوم را شامل مى‏شود. آن‏وقت قهراً فرماند نيروى زمينى و دريايى و هوايى در اين‏جا مشخص نشده كه كى او را بايد تعيين بكند؟ يعنى فرماندهان عالى نيروهاى ارتش را رهبر تعيين مى‏كند اما فرماندهان عالى سپاه ديگر مشخص نشده براى اين‏كه وقتى او حذف شد، فرماند عالى مى‏شود فرماند كل و اين اشكال را بوجود مى‏آورد.
نايب رئيس- موافق آقاى هاشميان بفرماييد.
حسين هاشميان- من عرض مى‏كنم كه ببينيد تا فرماندهى كل را داريم اين عالى است، اما اگر فرماندهى كل را برداشتيد نيروى هوايى فرماندهى عالى مى‏شود، زمينى سپاه هم عالى مى‏شود، هوايى هم عالى مى‏شود، بنابراين با همان بند فرماندهان عالى نيروهاى نظامى و انتظامى سپاه هم كه از نيروهاى نظامى است، بنابراين وقتى فرماندهى كل نباشد، آن‏ها فرماندهان عالى مى‏شوند و اين بند شامل همه آن‏ها مى‏شود.
نايب رئيس (هاشمى رفسنجانى)- اشكال آقاى طاهرى را اين جور مى‏شود رفع كرد، بگوييم تا رده فرماندهى نيروها تا هر رده‏اى خواستيم مى‏توانيم بگوييم آن اشكال بر طرف مى‏شود اگر بنا باشد چون آخر ما بعد هم داريم در شوراى امنيت هم باز فرماندهى سپاه را داريم، اگر ايشان محظورش اين است كه مى‏خواهد اين لقب فرماندهى سپاه نباشد توى قانون اساسى كه بعداً گير نباشيم در اصلاحات من با آن اصل فكر موافقم يعنى اين‏كه ما مجبور نباشيم در آينده چيزى به اين عنوان نگهداريم شايد در تركيب نهايى.
امينى- امام به سپاه عنايت داشتند و اسمش هم در قانون اساسى بوده است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1348
نايب رئيس (هاشمى رفسنجانى)- نه اسمش هم هست، آينده هم هست، ممكن است سه نيرو داشته باشد، ستاد مشترك هم داشته باشد، همه چيزها را داشته باشد، اما لازم نيست يك فرمانده هم جداگانه داشته باشد. ما الان اين مشكل را داريم بين ارتش و سپاه كه ارتش فرمانده ندارد، سپاه فرمانده دارد كه حالا گاهى فكر مى‏شود كه آدم براى حل آن مشكل بيايد يك فرمانده‏اى هم براى ارتش قرار بدهد كه عدم تعادل نباشد. به هر حال براى خود من هنوز روشن نيست روى اين مسأله كه ايشان مى‏گويند به آسانى رأى بدهم. مخالفتى هم من ندارم، يعنى فكر نمى‏كنم حالا آقاى خامنه‏اى به هر حال صاحب حق اصلى ايشان هستند ايشان بايد چيزى بفرمايند.
نايب رئيس (آيت الله سيدعلى خامنه‏اى)- من يك توضيحى عرض بكنم، اين پيشنهاد به نظر من ايرادى ندارد، يعنى مشكلى پيش نمى‏آيد. فرماندهان عالى كه اين‏جا آمده فكر نمى‏كنم مراد بالاترين مقام‏ها باشد. فرماندهان عالى يعنى فرماندهان رده يك. در ارتش مثلا ستاد مشترك، فرماندهان نيروها اين‏ها همه فرماندهان درج يك هستند در سپاه مثلا فرماندهان نيروها فرماندهان عالى هستند حتى در وضع كنونى به ذهن من اين جور مى‏رسد شما از نظامى‏ها سؤال كنيد بگوييد الان در سپاه فرماندهان عالى كى هستند؟ به ذهنشان نمى‏آيد فرماند اعلى يعنى بالاترين مقام، اين به ذهنشان نمى‏آيد. يعنى اين اشكال به اعتقاد من بر حسب ظاهر اين جمله وارد نمى‏آيد بنابراين ما حالا مى‏توانيم يك كارى بكنيم و آن اين‏كه در بند (د) و بند () چون عين اين اشكال ايشان يعنى اين احتمالى كه ايشان مى‏دهند در باب بند (د) هم هست. الان مثلا رئيس ستاد مشترك نداريم، همين الان ارتش رئيس ستاد مشترك ندارد، خوب ما داريم يك چيزى را اين‏جا اسم مى‏آوريم كه يك وقتى مثلا فرماندهى نيروهاى مسلح مصلحت دانسته كه نباشد، الان نيست. در هر دو تاى اين‏ها مى‏شود گفت بالاترين مقام ارتشى و بالاترين مقام سپاهى. اگر اين را بياوريم به نظر مى‏رسد كه اشكال ايشان هم برطرف مى‏شود، آن مشكل آقاى طاهرى هم قطعاً ديگر وارد نمى‏آيد. نمى‏دانم حالا به حسب آيين نامه مى‏شود اين پيشنهاد را كرد يا نه؟ نظر شما تأمين مى‏شود. اين‏كه الان هست ستاد مشترك نيست ستاد مشترك مخصوص ارتش است، اين‏كه هست ستاد فرماندهى كل است. ستاد مشترك ما الان نداريم. حالا اگر از نظر آيين‏نامه ايرادى نداشته باشد ما هم بند (د) را بگذاريم بالاترين مقام ارتشى بند () را هم بگذاريم بالاترين مقام سپاه پاسداران انقلاب اسلامى.
سيدهادى خامنه‏اى- اجازه بفرماييد، اين اشكال خواه ناخواه پيش مى‏آيد اين را قاعدتاً خود شما بايد بيشتر به فكرش باشيد كه خواه ناخواه دير يا زود گرفتارش مى‏شويد.
سيد على خامنه‏اى- نه به اين ترتيبى كه من مى‏گويم ديگر پيش نمى‏آيد.
سيد هادى خامنه‏اى- متوجه شدم و راهش هم اين است همين جا شما توضيح كارشناسى را بدهيد براى جمع قبول مى‏كنند كه همين جا توافق كنند با اين‏كه اين تغيير را به صورت يك آيين‏نامه جديد بدهند. من احساس مى‏كنم بعد دست بسته مى‏شود، قانون اساسى را هم كه هر روز نمى‏شود تغيير داد.
نايب رئيس (هاشمى رفسنجانى)- اين مشكل سياسى را هم مى‏تواند داشته باشد اگر
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1349
اين‏كه آقاى خامنه‏اى مى‏فرمايند، اگر اين كار را نگذاريم و اين‏جا خبر پخش بشود كه ما فرماند سپاه را حذف كرديم اين به سرعت پخش مى‏شود توى سپاه و مسأله مى‏سازد اما اين‏كه ايشان مى‏فرمايند هر دو را حل مى‏كند، يعنى ما عالى‏ترين مقام را گذاشتيم اگر تا هر وقت داشتيم او است، هر وقت نداشتيم به هر حال در سپاه يك عالى‏ترين مقامى هست در ارتش هم يك عالى‏ترين مقامى هست مشكل را اين پيشنهاد ايشان به نظرم حل مى‏كند.
مير حسين موسوى- يك پيشنهاد من دارم.
نايب رئيس (هاشمى رفسنجانى)- پيشنهادتان را بفرماييد.
مير حسين موسوى- من مى‏گويم كه اين قسمت نظامى اين بندها را 24 ساعت قبل عقب بيندازيم يعنى جناب آقاى خامنه‏اى يك كمى فكر بكنند يك چيز جامعى ما اگر بياوريم جلسه هم قبول مى‏كند. من ترسم اين است كه الان با عجله چيزى اين جا تصميم بگيريم بعداً گير مى‏افتيم سر تشكيلات تازه‏اى كه مى‏خواهيم در سپاه و ارتش و از اين حرف‏ها بدهيم.
سيد على خامنه‏اى- من يك توضيحى بدهم.
نايب رئيس (هاشمى رفسنجانى)- بفرماييد.
محمد مؤمن- اجازه بدهيد من هم از طرف كميسيون يك مطالبى را عرض كنم كه آنچه ملاك تصميم گيرى كميسيون بوده چه بوده؟
نايب رئيس (هاشمى رفسنجانى)- خيلى خوب آقاى خامنه‏اى فرمودند بعد شما بگوييد.
نايب رئيس (سيد على خامنه‏اى)- اولا اگر درستش را بخواهيد اين بند 7 كه آمده فرماندهى كل نيروهاى مسلح اين مغنى از همه اين‏هاست. يعنى وقتى ما مى‏گوييم يك كسى فرماند نيروهاى مسلح است، معنايش اين است كه رأس آن را، فرمانده آن را مى‏تواند عوض كند، بردارد، بگذارد. حتى يك قدرى هم بيش از آن مقدارى كه در اين بند 6 آمده مثلا شما فرماندهان عالى نيروهاى نظامى و انتظامى را حالا آن طور كه آقاى طاهرى مثلا تلقى كردند معنايش بالاترين مقام است در حالى كه مقتضاى فرماندهى كل نيروهاى مسلح بيش از اين است. الان اين جورى است، رسم اين است جناب آقاى هاشمى مى‏دانند، الان براى عوض كردن همه افسران ارشد كه بخواهند جا به جا كنند، سمت بدهند، فلان بكنند از فرماند كل قوا اجازه مى‏گيرند يعنى بايست بيايد و او امضاء بكند. اصلا فرماندهى مقتضايش اين است. مگر اين‏كه خود فرمانده اين را بدهد به كس ديگرى يا محدود كند داير كار خودش را. لذا فرماندهى كل نيروهاى مسلح كه ما داريم به اعتقاد بنده بند (د) و () و (و) بند قبلى را زائد مى‏كند. اما حالا اگر اصرار بر اين باشد يعنى كميسيون دليل خاصى داشته باشد براى اين‏كه اين باشد به نظر من ديگر بررسى هم نمى‏خواهد. همين پيشنهادى كه من كردم به اعتقاد من مشكل را حل مى‏كند.
نايب رئيس (هاشمى رفسنجانى)- آقاى عميد بفرماييد.
منشى (يزدى)- به خاطر آن نكت سياسى كه جنابعالى اشاره فرموديد، حتماً هر دو بند باشد منتها اصلاح جناب آقاى خامنه‏اى قضيه را حل مى‏كند. عالى‏ترين مقام ديگر خوب است. بفرماييد.
مير حسين موسوى- بله يعنى بند 7 هم اگر فقط باشد كافى است بعداً هم دست فرماندهى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1350
براى هر نوع تغييرى باز است اين خيلى مهم است.
نايب رئيس (هاشمى رفسنجانى)- آن باز هم است ما كه فرماندهى را نمى‏آوريم، عالى‏ترين هم هميشه در هر حالى دارند.
عباسعلى عميد زنجانى- خدمتتان عرض كنم من مخالف حذف بند () هستم به اين دليل نه بحث سياسى يا نظامى چيز ديگرى نيست بحث تقريباً لفظى و حقوقى است. من از يك مثالى استفاده بكنم با اجازه‏تان، در اوفو بالعقود دو نظريه هست، آيا عموم استغراق فردى است يا استغراق نوعى است؟ العقود يعنى عقد البيع، عقد الاجاره، عقد الرهن، عقد الصلح يا نه العقود يعنى هذالبيع، هذالبيع، هذالبيع، استغراق فردى است. و معمولًا فقها استغراق فردى گرفته‏اند و لذا به همين دليل هم عقودى كه غير متعارف در زمان شارع است مى‏گويند آن را هم شامل مى‏شود مرحوم نائينى استدلال مى‏كند الى آخرش. اين‏جا هم دقيقاً همين‏طور است، فرماندهان استغراق نوعى نيست استغراق فردى است، اگر استغراق فردى گرفتيم مسأله درست مى‏شود اما اگر فرماندهان را استغراق نوعى بگيريم، در آن صورت حذف فرمانده كل سپاه پاسداران اشكال ايجاد مى‏كند چون فرماندهان يكى از آن‏ها فقط نصيب سپاه مى‏شود. يعنى فرمانده عالى سپاه را فقط شامل مى‏شود، در آن صورت حذف بند () مى‏تواند مخل باشد.
نايب رئيس (هاشمى رفسنجانى)- اين نكته‏اى كه آقاى عميد فرمودند قابل توجه است اين‏جا ما داريم مى‏گوييم عزل و نصب، شما بفرماييد عزل و نصب عالى‏ترين مقام، هدف را نمى‏رساند. شما فرماندهان را هم مى‏خواهيد بگوييد چون فرماندهان را بعد مى‏گوييد.
محمد مؤمن- عرض كنم كه اگر اين كلمه‏اى كه فرمودند به جاى بند (د) و () عالى‏ترين فرماند ارتش و سپاه آورده بشود اين محظورى كه جناب آقاى عميد مى‏فرمايند اشكالى نيست و اين مورد توجه كميسيون نبوده براى اين‏كه عالى‏ترين مقام است در عين حال فرماندهان عالى هم داريم. آن فرمانده اعلى است. همان طور كه مى‏فرماييد در بين خود نيروهاى مسلح معلوم است كه فرمانده نيروى زمينى على اى حال چه يك فرماند كل ارتش داشته باشيد يا نداشته باشيد، فرماند نيروى زمينى جزو فرماندهان عالى ارتش است. بنابراين، اين شبهه را ندارد الا اين‏كه آنچه كه در كميسيون مورد توجه بود كه جناب آقاى سيد هادى خامنه‏اى آن‏جا هم عنوان فرمودند ولى در عين حال كميسيون اين را نپذيرفت از جهات آيين نامه‏اى مى‏خواهيد اسمش را بگذاريد. هر چه بود و آن اين‏كه ما گفتيم در قانون اساسى كه داريم سپاه پاسداران در بعضى از اصول بالخصوص آمده، تشكيلاتى قانون اساسى اجمالًا براى اين سپاه مشخص كرده ولو به دلالت التزاميه و آن تشكيلاتى كه هست، همين كلم فرماند كل سپاه است كه ما از قانون اساسى از ضميمه كردن اين اصل يكصد و دهم كه جزء اختيارات رهبرى هست با آن اصل يا دو اصلى كه مربوط به سپاه است استفاده مى‏كنيم كه جزء تشكيلات سپاه اين است كه فرماند كل داشته باشد كما اين‏كه در مورد رئيس ستاد مشترك صحبت كردند مثل اين‏كه جناب آقاى نورى و بعضى ديگر از دوستان پيشنهاد كرده بودند كه ما بنويسيم به جاى رئيس ستاد مشترك مثلًا نيروهاى مسلح كه گفتند الان مورد صحبت است كه احياناً ما بياييم ستاد مشترك نيروهاى مسلح درست بكنيم. باز شبهه‏اى كه ما داشتيم اين بود كه اگر معناى رئيس ستاد مشترك (توى عبارت كه نيست) اگر معنايش اين باشد يعنى رئيس‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1351
ستاد مشترك ارتش، كلم ارتش هم ندارد ولى اگر فرض كنيم معنايش اين باشد قانون اساسى به صورت اين‏كه قانون اساسى و اصلى است كه حق ندارد قانون عادى بر خلافش عمل بكند دلالت مى‏كند بر اين‏كه تشكيلات ارتش بايد طورى باشد كه يك رئيس ستاد مشترك ارتش داشته باشيم و اختياراتى را كه حضرت امام رضوان الله عليه به ما داده بود از محدود آن اختيارات خارج است چون برگشتش به اين مى‏شود كه ما بياييم تغيير بدهيم نظام تشكيلاتى سپاه را يا لااقل دست را باز بگذاريم براى تغيير دادن، يعنى حذف بكنيم به عبارت اخرى از سپاه فرماندهى كل را توى قانون اساسى. توى اين تشكيلاتى كه قانون اساسى براى سپاه پيش بينى كرده اين تغيير بوجود بيايد. براى اين‏كه اين تغيير بوجود نيايد ما تحفظ كرديم براى اين‏كه هم فرماند كل سپاه را اين‏جا بياوريم يعنى عين همان جهتى كه آقاى خامنه‏اى مى‏فرمايند، همان باعث شد كه ما دست به آن نزنيم، يعنى در عين اين‏كه حالا جناب آقاى هاشمى مى‏فرمايند كه ما هنوز نرسيده‏ايم به اين‏كه چه جور انجام بدهيم ولى بالاخره ما گفتيم چون كه قانون اساسى مى‏گويد سپاه بايد يك فرماند كل داشته باشد. تشكيلات ارتش مى‏گويد بايد رئيس ستاد مشترك داشته باشد اين مربوط به اختيارات مقام رهبرى هم نيست كه بگوييم لازمه‏اش است چون هر كدام باشد ما مى‏گوييم كه اين فرماند عالى هست و عرض كنم نصب و عزل و قبول استعفا آن با اوست. چه به آن صورت باشد و چه نباشد. ما براى اين‏كه از محدود اختياراتى كه هست خارج نشويم از اين جهت گفتيم چون تثبيت بايد بشود آنچه كه براى ارتش و سپاه قانون اساسى پيش بينى كرده از اين جهت ما تحفظ كرديم، ديديم اگر اين‏جا هم برداشته بشود جاى ديگر نيامده اگر جاى ديگر بود باز خيلى شايد اصرارى نبود يا مى‏شد به عبارت ديگرى آورد.
در قانون اساسى فقط در اصل 110 فرماند كل سپاه آمده جاى ديگر نيامده و روى اين حساب براى تحفظ اين‏كه ما از محدود اختيارات خارج نشويم، اين كار را كرديم، اين نظر كميسيون است.
قهراً اگر بخواهيم از اين خارج بشويم من پيشنهاد مى‏كنم كه همان طور كه جناب آقاى موسوى نخست وزير هم فرمودند البته ممكن است با اين‏كه جناب آقاى خامنه‏اى بفرمايند كه ما يك مسأل ديگرى را هم مورد بحث قرار بدهيم، مورد بحث قرار بدهيم اما خوب قهراً احتياج دارد خودتان كه بيشتر وارد هستيد يك مشورت زيادترى بكنيد و در دستور كار قرار بدهيد.
نايب رئيس (سيد على خامنه‏اى)- من آن را كه عرض كردم از باب آشنايى با اوضاع نيروهاى مسلح بود نه از باب يك مسؤوليت. يعنى الان اگر شما بفرماييد بالاترين مقام ارتش يا بالاترين مقام سپاه هيچ ارتشى و سپاهى بدش نمى‏آيد از اين‏كه چرا ما كلم ستاد مشترك را تبديل به اين كرديم يا فرماند كل را تبديل به اين كرديم به ذهن من اين جور مى‏رسد.
نايب رئيس (هاشمى رفسنجانى)- مشكل سياسى‏مان اين‏كه اگر فرماندهى سپاه را در اين دو جا حذف كرديم جايش هم هيچ نگذاشتيم ما پيش بينى مى‏كنيم كه اين مسأله ساز است.
هاشميان- ستاد مشترك را هم كه حذف مى‏كنيد.
نايب رئيس (هاشمى رفسنجانى)- ببينيد ستاد اصلا براى ما مسأله ساز نيست. چه ستاد كل باشد چه ستاد مشترك باشد، مسأله نمى‏سازد اما اگر جاى آن را اين‏كه آقاى خامنه‏اى فرمودند بگذاريم تا حدودى جواب دارد.
منشى (يزدى)- همين وضع فعلى‏اش محفوظ بماند بهتر است شما پيشنهاد حذف را رأى بگيريد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1352
آذرى قمى- اين خودش يك راهى است براى حذف فرمانده.
نايب رئيس (هاشمى رفسنجانى)- خير اين را آن‏ها مى‏دانند ببينيد اين بحث به طور جدى بين ما و آن‏ها مطرح است كه ما در آينده مى‏خواهيم يك كارى بكنيم اما خوب حالا نظر امام يك چيزى بوده نظر آقاى خامنه‏اى يك چيز است ما لذا به تصميم هيچ وقت نرسيده‏ايم ولى تا اين اندازه كه ما اين‏جا نگذاشتيم جايش مقام عالى گذاشتيم، من خيال نمى‏كنم مسأله البته بى‏هيچ نيست، ولى مسأله ساز نيست. اگر گفتيم فرماندهى كل سپاه پاسداران ديگر نمى‏توانيم سپاه بى‏فرمانده داشته باشيم.
سيد على خامنه‏اى- الان چه طور بدون رئيس ستاد مشترك هست؟
نايب رئيس (هاشمى رفسنجانى)- ستاد حساسيت آن جورى ندارد.
سيد على خامنه‏اى- از جهت مخالف با قانون اساسى.
نايب رئيس (هاشمى رفسنجانى)- آن را امام دستور دادند و ما هم به دستور امام عمل كرديم الان هم آن مشكل را داريم كه بايد به يك جايى بگذاريم.
موسوى خوئينى‏ها- مشكل سياسى آن اين قدر بزرگ است كه از خير اين پيشنهاد بگذريم.
منشى (يزدى)- من هم اين طور تصور مى‏كنم كه حتى در خارج كشور هم به آن توجه مى‏شود اصلا موج اين مسأله خيلى وسيع‏تر خواهد شد. آقاى هاشمى خود همين پيشنهاد را بگوييد مشكلى نخواهد بود طبق آيين‏نامه عمل كنيد پيشنهاد را به رأى بگذاريم.
جنتى- اين مسأله معنايش اين نيست كه حتماً بايد فرمانده داشته باشد، اگر فرمانده داشت رهبرى تعيين مى‏كند. اما ديگر دليلى نيست كه بايد فرمانده حتماً داشته باشيم.
نايب رئيس (هاشمى رفسنجانى)- پس ايشان از پيشنهادشان صرف‏نظر كنند من هم بى‏مسأله نمى‏بينم يعنى به هر حال يك شوك وارد مى‏كند. زمان هم الان زمان مناسبى نيست.
منشى (يزدى)- حالا منصرف مى‏شويد يا به رأى بگذاريم؟
سيد هادى خامنه‏اى- منصرف كه مسأله‏اى نيست اصلا از نوار هم حذف كنيد.
نايب رئيس (هاشمى رفسنجانى)- خوب بله، يعنى اخبار و چيزهايش را هم پخش نمى‏كنيم. همين را هم پخش نمى‏كنيم.
منشى (يزدى)- خوب، پس از اين بند مى‏گذريم.
نايب رئيس (هاشمى رفسنجانى)- بله بگذريم بهتر است.
منشى (يزدى)- در اين بند آقاى بيات پيشنهادى دارند راجع به بند اولش كه دارد «نصب و عزل و قبول استعفاى مقامات ذيل: (الف) فقهاى شوراى نگهبان» ايشان مى‏فرمايند كلم عزل نسبت به فقها و عالى‏ترين مقام قو قضاييه حذف شود. توضيح بفرماييد.
اسدالله بيات- بسم الله الرحمن الرحيم. هم در رابطه با بند (الف) هم در رابطه با بند (ب) معتقدم كه كلم «عزل» حذف بشود، يعنى مثل همان وضعيتى كه در قانون اساسى قبلى بوده منتها در آن‏جا كلمه قبول استعفا نبود كه اين‏جا بشود من با آن مخالف نيستم.
اما در رابطه با بند (الف) من سروران را متوجه مى‏كنم به اصل نود و دوم قانون اساسى كه در آن‏جا براى شوراى نگهبان و تعويض اعضاى شوراى نگهبان يك مكانيزم خاصى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1353
پيش بينى شده و دقيقاً پيش بينى شده است در آن‏جا اعضاى شوراى نگهبان براى مدت 6 سال انتخاب مى‏شوند ولى در نخستين دوره پس از گذشتن سه سال نيمى از اعضاى هر گروه به قيد قرعه تغيير مى‏يابند و اعضاى تازه‏اى به جاى آن‏ها انتخاب مى‏شوند. دقيقاً اين نشان مى‏دهد كه وقتى كه فقها شوراى نگهبان نصب شدند و بعد از دور اول در هر سه سال با قرعه سه نفرشان عوض بشوند، دوباره سه نفر ديگر بيايند. يعنى سه سال به سه سال سه نفرشان با قرعه عوض مى‏شوند و سه نفر ديگر مى‏آيند.
منشى (يزدى)- دفع اول با قرعه است مابقى طبق قانون عمل مى‏شود.
اسدالله بيات- پس يك مكانيزم خاصى براى عوض شدن منتها در دور اول با قرعه در دور بعد به طور اتوماتيك‏وار همين طور سه نفرشان عوض بدل مى‏شوند و به نظر من اين مكانيزم مكانيزم خوبى است. براى اين‏كه ما بتوانيم اين نهاد را بيشتر تثبيت بكنيم و از اول در كنار نصب، عزل را نياوريم به نظر من چيز خوبى است و لازم است و ما حق هم نداريم اصل نود و دوم را عوض بكنيم مگر اين‏كه در اين‏جا مجدداً از جناب آقاى خامنه‏اى، هيأت رئيسه اجازه بگيرد، شورا اجازه بگيرد كه در شورا مطرح بشود آن‏وقت ما مطرح بكنيم. آن اصل در سر جاى خودش است و من مخالفم كه ما آن شيوه را عوض بكنيم.
در ارتباط با بند (ب) هم همين طور. ببينيد من هم با حاج آقا موسوى اردبيلى صحبت كردم هم با جناب آقاى موسوى خوئينى‏ها و قبلا هم در كميسيون قضايى اين مسأله مطرح بود. شما چه بخواهيد يا نخواهيد رئيس دستگاه قضايى قاضى است لااقل رئيس القضات و قاضى القضات است. حتى در دوران گذشته هم همين طور بود اين شيوه، شيو خوبى بود در گذشته، دادستان كل و رئيس ديوان عالى كشور را نصب مى‏كرد آن كسى كه در رأس نظام بود اما اختيار عزل نداشت. در تثبيت نظام قضايى هم اين يك مسأل مهمى است. حتى در اين جريان اصلاحات ارضى نوشته‏اند كه در حقيقت افسادات ارضى بود در آن موقع خود شخص اول آن روز با دادستان كل در افتاده بود و تا آخر هم نتوانست با دادستان در بيفتد نه اين‏كه من بخواهم از اين به صورت كلى دفاع بكنم اما اين نشان مى‏دهد كسى كه داراى منصب دادستانى است و رياست ديوان عالى كشور از اين ثباتى بايد برخوردار باشد و الا از اول ما بياييم بگوييم بله آقا ما الان منتظريم در هر لحظه هم شما را نصب بكنيم، هم عزل بكنيم.
هم در رابطه با فقهاى شوراى نگهبان من مخالفم، هم در رابطه با عالى‏ترين دستگاه قضايى مخالفم، مضافاً بر اين‏كه اصلًا هم در قانون اساسى قبلى بود و هم الان در كميسيون تصويب شده عزل يك قاضى دقيقاً بدون آن مكانيزم و مقررات خاصى كه در اين‏جا پيش بينى شده اين درست نيست. وقتى كه اصل رئيس دستگاه قضايى يك حالت متزلزل پيدا بكند، بقى قضات هم وضعش معلوم نيست كه چى به چى بشود. بنابراين بنده اعتقادم بر اين است كه در اين دو تا بند ما كلم عزل را حذف بكنيم و وضعيت به همان كيفيتى كه در قانون اساسى قبلى بوده در همان كيفيتى باقى بماند.
منشى (يزدى)- آقاى خزعلى مخالف بفرماييد.
خزعلى- از خوف بعضى از محظورات جناب آقاى بيات دارند ريش اصلى ولايت فقيه را در آن‏جا كه نقط حساس است مى‏زنند. دست ولى فقيه باز است در رأس‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1354
قو قضاييه، در رأس قو مجريه مى‏خواهد كار كند بگوييد فقط شما نصب كنيد. عزل نكنيد گر چه بدانيد به مصلحت مملكت است. اين معنا ندارد كه ما بخواهيم دست ولى را ببنديم اما خودشان يك نقضى براى خودشان دارند. استعفاء را اجازه مى‏دهيد يا نه؟ با آن روش كه شما گفتيد شوراى نگهبان بايد سه تا باشد، شش نفر آمدند استعفاء دادند. آن چيزى كه فلسفه‏اش در ذهن شما بود به كلى مى‏خوابد. شما دربار شوراى نگهبان فلسفه‏تان اين بود. دربار شوراى عالى قضايى اين بود كه يعنى در مقام عالى قضايى تزلزل بود اما در مقام شوراى نگهبان گفته‏ايد فلسفه‏اش اين است كه بايستى قديمى با جديدى با هم آميزش پيدا كنند. شش نفر اگر استعفا دادند چه كارش خواهيد كرد؟ شش نفر مى‏روند و شش نفر ديگر مى‏آيند، آن فلسفه مى‏خوابد. پس شما هم در آن‏جا بايد بگوييد سه نفر اما اين فلسفه مال اين است كه اگر در جايى هر شش نفر را بخواهد عزل بكند مال اين‏جاست اين كم اتفاق مى‏افتد و اگر اين اتفاق افتاد كه اين قدر اين‏ها فاسد شدند بايد شش نفر بروند اين بهتر است كه فسادى برداشته بشود يا اين‏كه آن فلسفه تلفيق؟ مسلم اگر رهبر ديد آن قدر اين‏ها از كارآيى افتاده‏اند، سد راه مجلس شده‏اند، در مملكت كار را به ركود گذرانده‏اند و بايد شش نفر بروند شما به فلسفه تلفيق مى‏چسبيد و حال كه اين دارد به فلسف نظام و مصلحت نظام مى‏چسبد. مسلم اين مقدم است علاوه نقضى بر شما وارد است، در استعفا چه كار خواهيد كرد؟ هر شش نفر استعفا دادند اين فلسفه تلفيق مى‏خوابد.
منشى (يزدى)- من به عنوان موافق پيشنهاد مى‏خواهم صحبت كنم.
نايب رئيس (هاشمى رفسنجانى)- بفرماييد.
محمد يزدى- عرض شود كه استدلال جناب آقاى بيات به نظر من استدلال درستى است يك مقدارى من توضيح مى‏دهم كه اين روشى كه در اصل نود و دوم تنظيم شده مورد توجه بوده كه هميشه كسانى كه مشغول كار هستند همكارانى داشته باشند كه سه سال سابقه و تجربه كار داشته باشد چون كار يك مقدار فنى و دقيق هست چه در بعد شرعى‏اش و چه در بعد قانونى‏اش و اين‏كه حضرتعالى مى‏فرماييد كه ممكن است يكدفعه شش تا فقيه يك جا بيايند استعفا بدهند نقض مى‏كنيد. قبول استعفا گفته شده نه استعفا يك جا. صرف استعفا اين مشكل را نمى‏تواند بوجود بياورد. يعنى هيچ گاه رهبرى با چنين مشكلى رو به رو نمى‏شود از ناحى استعفا وقتى استعفا دادند، استعفا معناى قبول نيست ممكن است رهبر بگويد خير برويد به كارتان ادامه بدهيد. آن‏ها موظف هستند به كارشان ادامه بدهند. اين‏كه تصور بكنيم يك روزى پيش بيايد كه شش تا فقيه منصوب از طرف رهبرى وضعى بوجود آوردند كه كشور را مختل كردند واقعاً با تصور اين يك حالتى به آدم دست مى‏دهد كه ما در چه نظامى داريم زندگى مى‏كنيم، با چه دورنماهايى نسبت به افراد داريم تصور مى‏كنيم و بحث مى‏كنيم؟ شش تا فقيه هستند، شرايط خاصى دارند، رهبرى آن‏ها را در بين فقهاى موجود انتخاب كرده، نصب كرده، گفته برويد چنين كارى بكنيد و كارى هم كه به عهدشان گذاشته كار بسيار سنگينى است كه خود اين كار شرايط شرعى خاصى دارد. بعد در عين حال مى‏گوييم امروز كه شما را نصب مى‏كنيم خلاصه هم همين فردا ممكن است همين جورى دلمان بخواهد بگوييم برويد. به دليل اين‏كه ولايت مطلقه فقيه هست. حالا ولايت مطلقه را عرض مى‏كنم كه نقض ولايت نيست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1355
بنابراين اين‏كه عزل را تصريح بكنيم اين كار صحيحى نيست. اما تصورى كه براى جناب خزعلى پيش آمده است كه اگر چنين چيزى بگوييم اين با ولايت مطلقه مخالفت دارد و ريش ولايت مطلقه را مى‏زند. اگر اين جور باشد بايد گفت تمام اين بندهايى كه اين‏جا به عنوان وظايف معين كرده‏ايم اين‏ها با ولايت مطلقه منافات دارد. در حالى كه اين جور نيست. ضمن اين‏كه ما ولايت مطلقه فقيه را قبول داريم معتقد هستيم كه اين ولى مطلق اعمال ولايتش را از اين طريق انجام مى‏دهد اين كارها كارهايى است كه به شكل وظايف و اختيارات رهبرى ذكر شده، اگر يك جايى هم يك چيزى را خواست انجام بدهد با استفاده از ولايت مطلقه‏اش كه در اين‏جا ذكر نشده و نفى شده يا ذكر نشده آن خارج نيست، مى‏تواند انجام بدهد. چيزى كه اين‏جا نفى نشده، ما هيچ وقت چيزى را نفى نكرده‏ايم. اما اين‏كه آيا آنچه كه اين‏جا ذكر مى‏شود و دلالت بر انحصار دارد به معناى اين‏كه هيچ كار ديگر نمى‏تواند بكند دست رهبر را مى‏بنديم، اين بحثى است كه هم در جلسات عمومى بحث شد، هم در جلسات خصوصى بحث شد. من نمى‏خواهم بگويم ذكر اين‏ها حتماً معنايش اين است كه غير اين كارها را نمى‏تواند بكند. من اصلًا هميشه اين طور استفاده مى‏كردم كه ذكر اين وظايف و اختيارات به معناى انحصار از اين طرف هست.
يعنى اين كارها فقط چيزهايى است كه بايد رهبرى انجام بدهد، نه رهبر هيچ كار ديگرى نمى‏تواند انجام بدهد. اگر چيزى باشد كه مصلحت ديد و در جايى هم نفى نشده است، مى‏تواند انجام بدهد. بنابراين اين را ولو شما منافى هم مى‏دانيد، فرض بفرماييد منافى مى‏دانيد، اگر منافى مى‏دانيد پس بنابراين همه اين بندها با ولايت مطلقه فقيه بايد منافات داشته باشد در حالى كه شما بقى بندها را پذيرفته‏ايد. پس از نظر منافات با ولايت مطلقه مطلب درستى نيست. آن دو اشكال هم كه مى‏فرماييد صحيح نيست. بلكه حتماً بايد «عزل» را برداريم. نسبت به قو قضاييه مسأل دقيق‏تر است. كلم «استقلال» قو قضاييه كه در اصل ذكر شده، اين استقلال يك مطلبى است كه خيلى بايد از آن دفاع بشود، هر جا كه مقام قضا را يك مقدار تحت نفوذ ديگران قرار مى‏دهد، اين را بايد از آن گرفت. درست است كه خود اين رهبرى اين آقا را در رأس قو قضاييه نصب مى‏كند خوب طبعاً كسى كه واجد شرايط هست، صلاحيت‏ها را دارد نصب مى‏كند. اما اين‏كه از همان روز اول كه دارد نصب مى‏كند بداند كه ممكن است فردا هم همين جورى او را بردارند اگر تخلف كرده فاقد شرط شده، اصلًا خود به خود كنار مى‏رود، از عدالت افتاده خود به خود كنار مى‏رود. اصلًا لازم نيست رهبرى بگويد مى‏تواند هم بگويند چون شما از عدالت ساقط شدى برو كنار يا قدرت كارش را ديگرى ندارد به هر حال شرايط را اگر از دست داد، آن بحث جدايى است ولى اگر كسى هست كه شرايط را دارد و به عنوان رئيس قو قضاييه منصوب است دارد كار مى‏كند، همين جورى بگوييم كه نه. حالا دلمان مى‏خواهد ايشان را برداريم يكى ديگر را بگذاريم چون معناى اختيار عزل اين است كه نصب كننده و عزل كننده لازم نيست مستند به چيزى بداند سليقه‏اش هست، نظرش هست، مى‏گويد با اين آقا بهتر مى‏توانم كار كنم. گاهى مى‏گويد ما با ايشان هماهنگ نيستيم يا هماهنگ هستيم. خوب يك روز هماهنگ نشده‏اند مى‏خواهد اين آقا را بردارد، يك آقايى را كه هماهنگ است بگذارد، خوب اين دستگاه قضايى اصولًا متلاشى مى‏شود. از اين جهت من هم با اين پيشنهاد موافق هستم كه «عزل» هم در فقهاى شوراى نگهبان و هم در قو قضاييه برداشته بشود.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1356
نايب رئيس (هاشمى رفسنجانى)- آقاى مؤمن صحبت كنند.
محمد مؤمن (مخبر كميسيون)- بسم الله الرحمن الرحيم. اين جهتى را كه جناب آقاى يزدى فرمودند كه اين وظايف و اختيارات رهبرى را كه اين اصل مى‏گويد معنايش اين نيست كه فقط اين‏هاست، بلكه اختيارات وسيع ترى دارد اين يك فرمايشى است كه حداقل بايد بگوييم كه اختصاص به خودشان دارد يا حداقل برخلاف نظر اكثريت شوراى نگهبان است من همان طورى كه عرض كردم در لايحه‏اى مربوط به جهاد بود و ظاهراً يكى هم مربوط به كميته‏هاى انقلاب بود، حالا تفصيلش يادم نيست. شوراى نگهبان به لحاظ مخالفت با قانون اساسى برگرداند به مجلس. پس حداقل اين را مسلم نگيرند. جناب آقاى يزدى اين‏كه عرض مى‏كنم لااقل اكثريت نظرشان اين است كه از اين اصل (قدر متقين آن است) اكثريت نظرشان اين است كه اين اصل يكصد و دهم از آن استفاده انحصار مى‏شود بنابراين رفع مشكل را نمى‏شود به اين كرد كه بله، اختيارات مقام ولايت فقيه اوسع از اين است هر كار دلش خواست مى‏كند. نه آنچه را كه گفتيد از نظر قانون اساسى اين طور مى‏شود مگر شما بياييد بر اساس اصل چهارم قانون اساسى بفرماييد كه چون شرعاً ولايت مطلقه فقيه توسعه دارد، هزار بار هم اين‏جا تصريح به انحصار بكنيد. فقهاى شوراى نگهبان تفسير مى‏كنند اين را، مى‏گويند كه اين خلاف شرع است و جلوى اطلاقش يا افاد انحصارش را مى‏گيرند والا اين چيزى كه ما الان داريم تصويب مى‏كنيم نظر شوراى نگهبان و برداشت شوراى نگهبان كما اين‏كه ظاهرش اين است «وظايف و اختيارات رهبرى»، نه اين‏كه «اهم وظايف و اختيارات رهبرى» اگر بود «اهم وظايف و اختيارات رهبرى» درست بود آن طور گفتن. ولى داريم مى‏گوييم وظايف و اختيارات رهبرى يعنى وظايف و اختيارات رهبرى در قانون اساسى همين است. لا غير. مگر اين‏كه يك چيز ديگرى بالخصوص در يك اصل ديگرى ذكر شده باشد كه قهراً همان طورى كه عام و خاص در اصول را گفتم جمع بين آن اقتضا بكند به اين‏كه اين‏جا استفاده بشود آن اختيار را هم دارد و اما مسأله محظورى را كه آقايان ذكر كردند البته در كميسيون شايد صحبت شد به خاطر اين‏كه در مورد عالى‏ترين قو قضاييه جناب آقاى دكتر حبيبى صحبت كرده بودند كه مناسبت ندارد به خاطر اين‏كه موجب تزلزل قو قضاييه مى‏شود و مسأل شوراى نگهبان بالخصوص مطرح نشده بود. ولى ملاكش يكى است و نظر شورا اين است، ببينيد الان باز اين مصلحت انديشى را كه دارد شورا به طور كلى مى كند، آيا رهبرى نظام براى نظام اين مصلحت انديشى را نمى‏كند؟ و آيا معناى اين‏كه نصب و عزل را به اختيار رهبرى نظام گذاشته اين است كه همين طور بيايد دنگى كسى را عزل بكند؟ يا نه در صورتى كه يك مشكل بر بخورد از جهت مقام اجرا، يا اين‏كه همان طور كه فرموديد شرط را (به تشخيص مقام رهبرى) از دست بدهد. مقام رهبرى تشخيص بدهد كه اين واجد آن شرط لازم نيست و چه بسا خودش هم نظرش اين است كه واجد شرط هست، آيا اين‏جا نبايد يك نفر باشد كه تشخيص او تشخيض فصل باشد و آن غير از مقام رهبرى كسى ديگر مى‏تواند باشد؟ بنابراين من ميخواهم عرض كنم اين كه در مورد قوه قضائيه يا فقهاى شوراى نگهبان گفته ميشود عزل اين‏ها هم در اختيار مقام رهبرى است. معنايش اين نيست كه دلبخواهى هيچ توهم اين هم نمى‏شود كه اطلاقى داشته باشد كه دلبخواه آن‏ها را بلكه مقصود اين است كه در صورتى كه يا يك مصلحت اعلايى يا بالاترى باشد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1357
و يا يكى از شرايط را فاقد بشود و مقام رهبرى تشخيص داده باشد كه اين شرط را فاقد است خوب اين‏جا البته اگر سماجتى نباشد از طرف خودش كنار برود كما اين‏كه با توجه به مسائلى كه بوده مى‏بينيم كه بعضى از موارد شبيه اين مثلا بوده كه خود طرف را گفته‏اند استعفا بده، استعفا داده و تمام شده رفته پى كارش. ولى اگر سماجتى باشد، پيداست كه مقام رهبرى هم اين كار را مى‏كند كه به اين مراحل آبروريزى ما نرسيم. ولى اگر اين طورى باشد و سماجتى در كار باشد قهراً آن‏جا بايد دست رهبرى را باز بگذاريم و اشكالى پيش نمى‏آيد. مسأل تزلزل هم انصافاً نيست. خوب اين چه تزلزلى است؟ وقتى بنده به عنوان عضو شوراى نگهبان انتخاب شدم و بناى من بر اين است، عملا هم همين كار را دارم مى‏كنم كه آنچه كه وظيفه‏ام هست دارم انجام مى‏دهم و از آن وظيفه هيچ تعهدى و تجاوز هم نمى‏كنم، خوب چه دلهره اى داشته باشم كه مقام رهبرى بيايد بى‏جهت مرا عزل بكند؟ مگر مقام رهبرى با نظام مخالف است كه بيايد اين تزلزل را در نظام بوجود بياورد؟ الان شما خودتان مى‏فرماييد كه لفظ فرماند سپاه پاسداران را بر نداريد به خاطر حساسيتى كه به وجود مى‏آورد حق هم هست براى اين‏كه شما خيرخواه نظام هستيد. خوب آيا مقام رهبرى خيرخواه نظام نيست؟ در صورتى كه عزل بى‏جهت تزلزلى به وجود بياورد اين كار را نمى‏كند. بنابراين هيچ ناراحتى براى نه كسى كه در رأس قو قضاييه هست به وجود مى‏آيد، نه تزلزلى براى فقهاى شوراى نگهبان و حق اطلاق ولايت مقام رهبرى هم حذف شده. من فكر مى‏كنم مسأله روشن باشد. والسلام.
نايب رئيس (هاشمى)- بسيار خوب، الان پيشنهاد آقاى بيات اين است كه در آن دو مورد عزل حذف بشود.
منشى (يزدى)- به اين صورت مى‏شود. نصب فقهاى شوراى نگهبان، عالى‏ترين مقام قو قضاييه نصب و عزل رئيس سازمان تا آخر ...
نايب رئيس (هاشمى)- بسيار خوب، آقايانى كه با اين پيشنهاد حذف كلم «عزل» از اين دو مورد موافق هستند، رأى بدهند (عد كمى دستشان را بلند كردند) رأى نياورد. ديگر اگر پيشنهادى نداريد، بند را رأى بگيريم.
نورى- جناب آقاى هاشمى اين عزل فقهاى شوراى نگهبان كه نوشتيم يك چيزى بايد به آخر اين اصل اضافه بشود چون كه اتفاق اعضاى شوراى نگهبان براى مدت شش سال انتخاب مى‏شوند فرد فردشان انتخاب مى‏شوند. ولى شوراى نگهبان دوره‏اى است. يعنى دوره شش ساله دارد. الان اين‏جا كه مطرح مى‏شود يك نفر ممكن است عزل بشود يا استعفا بدهد. از اصل نود و دوم استفاده مى‏شود كه خوب اين يك نفر انتخاب بشود دوباره. اول اصل مى‏گويد اعضاى شوراى نگهبان براى مدت شش سال انتخاب مى‏شوند. از آن طرف هم ...
منشى (يزدى)- تتمه دوره است.
نورى- اين بايد يك جايى بيايد.
نايب رئيس (هاشمى)- در قانون آمده، جايش هم در قانون است الان هم عمل مى‏كنند.
محمد مؤمن- چون دوره‏اى است اشكالى ندارد.
منشى (يزدى)- بله، خود دوره‏اى بودن هم اين مطلب را مى‏فهماند.
نايب رئيس (هاشمى)- الان پس بند شش را به رأى بگذاريم. دو بند را حذف كرديم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1358
مى‏شود بند. آقايانى كه با بند تا «و» موافق هستند رى بدهند (اكثر دستشان را بلند كردند).
تصويب شد. اين بند مى‏شود.
بند فعلى است بعداً مى‏شود. دو تاى بعدى هم بحث ندارد رى بگيريم.
حالا اين دو تاى بعدى هم ظاهراً هيچ بحثى ندارد. «فرماندهى كل نيروهاى مسلح» آقايانى كه با بند «فرماندهى كل نيروهاى مسلح» موافقند رى بدهند.
منشى (يزدى)- اين‏جا يك پيشنهاد اضافه دارند كه اضافه بكنند «و اعلان جنگ و صلح و بسيج نيروها».
نايب رئيس (هاشمى)- اين خودش يك چيز مستقلى است و بعد از اين مى‏آيد.
 «اعلان جنگ و صلح و بسيج نيروها به پيشنهاد شوراى امنييت ملى»
چند نفر از اعضاء- بحث شوراى امنيت ملى را بگذاريد براى بعد.
نايب رئيس (هاشمى)- بله شوراى امنيت ملى را بگذريم. منهاى كلم «شوراى امنيت ملى» آقايانى كه موافقند رأى بدهند (اكثر دستشان را بلند كردند) تصويب شد. اما مسأل شوراى امنيت ملى از مسائل بحث‏خيز ماست كه آيا اين اصل مستقلى بايد باشد؟ قاعدتاً بايد مستقل باشد، ارتباطى با اين اصل ندارد، مى‏گذاريم براى جلس بعد كه آقايان هم خودشان را آماده كنند من خواهش مى‏كنم كار كنند و اگر پيشنهاد روشن‏ترى مى‏توانند بياورند.
3 پايان جلسه و تاريخ تشكيل جلس آينده‏
رئيس- جلس آينده فردا عصر است. ختم جلسه اعلام مى‏گردد.
                         (جلسه ساعت/ پايان يافت)

رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1359
                        جلسه سى و چهارم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و ده دقيقه دوشنبه دوازدهم تير ماه هجرى شمسى برابر با بيست و نهم ذيقعده الحرام هجرى قمرى به رياست آيت الله على مشكينى تشكيل شد.
فهرست مطالب:
- اعلام رسميت جلسه و تلاوت آياتى از كلام مجيد
- دنبال بحث پيرامون گزارش شور دوم كميسيون اول در خصوص رهبر و خبرگان رهبرى و تصويب چند پيشنهاد و اصل‏
- پايان جلسه و تاريخ تشكيل جلس آينده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1360
1 اعلام رسميت جلسه و تلاوت آياتى از كلام الله مجيد
رئيس- بسم الله الرحمن الرحيم. با حضور هجده نفر جلسه رسمى است، دستور جلسه را اعلام نماييد:
منشى (حسن ابراهيمى حبيبى)- بسم الله الرحمن الرحيم. دستور سى و چهارمين جلس عمومى شوراى بازنگرى قانون اساسى، بعد از ظهر دوشنبه دوازدهم تير ماه مطابق با بيست و نهم ذيقعده:
- دنبال رسيدگى به گزارش شور دوم كميسيون اول در خصوص رهبر و خبرگان رهبرى.
- گزارش شور دوم كميسيون اول درخصوص مجمع تشخيص مصلحت.
رئيس- قرآن تلاوت شود.
 (حجت الاسلام عبدالله نورى چند آيه از سورة الزمر را به قرار ذيل تلاوت كردند).
                        اللهم صل على محمد و آل محمد- اعوذ بالله من الشيطان الرجيم‏

                        وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ* وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ وَ جِي‏ءَ بِالنَّبِيِّينَ وَ الشُّهَداءِ وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ* وَ وُفِّيَتْ كُلُّ نَفْسٍ ما عَمِلَتْ وَ هُوَ أَعْلَمُ بِما يَفْعَلُونَ* وَ سِيقَ الَّذِينَ كَفَرُوا إِلى جَهَنَّمَ زُمَراً حَتَّى إِذا جاؤُها فُتِحَتْ أَبْوابُها وَ قالَ لَهُمْ خَزَنَتُها أَ لَمْ يَأْتِكُمْ رُسُلٌ مِنْكُمْ يَتْلُونَ عَلَيْكُمْ آياتِ رَبِّكُمْ وَ يُنْذِرُونَكُمْ لِقاءَ يَوْمِكُمْ هذا قالُوا بَلى وَ لكِنْ حَقَّتْ كَلِمَةُ الْعَذابِ عَلَى الْكافِرِينَ* قِيلَ ادْخُلُوا أَبْوابَ جَهَنَّمَ خالِدِينَ فِيها فَبِئْسَ مَثْوَى الْمُتَكَبِّرِينَ* وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً حَتَّى إِذا جاؤُها وَ فُتِحَتْ أَبْوابُها وَ قالَ لَهُمْ خَزَنَتُها سَلامٌ عَلَيْكُمْ طِبْتُمْ فَادْخُلُوها خالِدِينَ* وَ قالُوا الْحَمْدُ لِلَّهِ الَّذِي صَدَقَنا وَعْدَهُ وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ فَنِعْمَ أَجْرُ الْعامِلِينَ* وَ تَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ وَ قُضِيَ بَيْنَهُمْ بِالْحَقِّ وَ قِيلَ الْحَمْدُ لِلَّهِ رَبِّ الْعالَمِينَ‏

                         (صدق الله العلى العظيم- حضار صلوات فرستادند)

آيه تا سور زمر
2 دنبال بحث پيرامون گزارش شور دوم كميسيون اول در خصوص رهبر و خبرگان رهبرى و تصويب چند پيشنهاد و اصل‏
محمد مؤمن- حاج آقا من يك اخطار آيين‏نامه‏اى دارم اگر اجازه بفرماييد عرض مى‏كنم.
نايب رئيس (هاشمى)- بفرماييد.
مؤمن- ماد- در شور دوم كليات و مبانى اصول مجدداً مورد بحث قرار نمى‏گيرد. در صورتى كه در گزارش شور دوم كميسيون، اصل جديدى اضافه شده باشد و يا به تشخيص هيأت رئيسه در اصول مصوب شور اول تغييرات كلى داده شده باشد در اين صورت مخالفان و موافقان به ترتيب مذكور ...
مثل اين‏كه يك غفلتى از اين ماده شده و به اصطلاح آن اصل كميسيون شهيد شد براى اين‏كه بحث نسبت به كلياتش شدند پيشنهادها و جزئياتش و رى هم گرفته شد براى كليات رى اول گرفته شد براى حذف،- تا رى آورد و براى تصويب كليات‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1361
رى گيرى شد تا رى آورد و از آن گذشتيم در صورتى كه در اين اصل پيشنهاد شور دوم با ...
منشى (يزدى)- به اصل هنوز نرسيده‏ايم.
مؤمن- بلى، اشتباه شد. در صورتى كه در اين اصل ما اين قسمت شور دوم و شور اول هيچ تفاوتى نكرده بود جز اين‏كه يك كلم علمايى كه آن‏جا بود تغيير پيدا كرده بود به مجتهدين. والا اين نبود كه در مبناى اين اصل تغييرى به وجود آمده باشد، و السلام.
نايب رئيس (هاشمى)- شور اول كه لازم نبود با شور دوم عوض بشود آن اصل تنظيمى شما در اين جلسه اصل جديد تشخيص داده شد. خوب، جلسه اين طورى كرد يعنى در جلسه مطرح كرديم گفتيم سه مطلب مستقل اين‏جا آمده كه اين‏ها در گذشته نبوده جديد است (مؤمن- ...؟) نه، در شور اول بوده، در اصل قانون نبوده، ما اصل جديد تلقى كرديم.
منشى (يزدى)- قانون جديد به نسبت به اصل قانون است.
نايب رئيس (هاشمى)- به اصل قانون است بلى.
مؤمن- ماد را ملاحظه كنيد.
نايب رئيس- خوب، شما خوانديد ديگر.
منشى- «در شور دوم كليات و مبانى اصول مجدداً مورد بحث قرار نمى‏گيرد. در صورتى كه در گزارش شور دوم كميسيون اصل جديدى اضافه شده باشد ...»
اصل جديد به نسبت الى قانون اساسى است نه به نسبت شور اول.
نايب رئيس (هاشمى)- چرا، منظور همين است. ببينيد! حالا اگر شما ابن شبهه را بكنيد همه اصولى كه در گذشته بحث كرده‏ايم همين طور است كه در شور اول بوده ما معمولا اين كار را كرده‏ايم اگر بخواهيد «دبه» بكنيد! آقايان هم نسبت به اصول ديگر «دبه» در مى‏آورند!
مؤمن- نه، شما لطف كنيد غير از اين يك اصل كه من عرض مى‏كنم غفلتى شده ...
مير حسين موسوى- اصلًا روى هيچ اصلى نمى‏شود ايستاد. اگر اين طورى بحث بشود جلو نخواهيم رفت.
هاشمى- آقاى مؤمن! اين آقايان هم دبه در آوردند!
مؤمن- با توجه به آيين‏نامه هر جا هيأت رئيسه تشخيص داد اين كار را بكند. من ماد آيين‏نامه را مى‏خوانم:
ماد- هنگام طرح گزارش شور دوم فقط پيشنهادها مطرح مى‏شود ...
نايب رئيس (هاشمى)- خيلى خوب، بگذاريد اين بحث را تمام كنيم. رسيده بوديد به «شوراى امنيت ملى» چون اين يك چيز مستقلى است الان بايد از آن عبور كنيم بعد به اين بر مى‏گرديم. فعلا برويم سراغ رديف.
منشى (يزدى)- فعلى يا قبلى.
نجفقلى حبيبى- شما الان كه رئيس ستاد مشترك را نداريد، چه كارش كرديد؟
نايب رئيس (هاشمى)- ستاد مشترك نه، با آقاى خامنه‏اى هم صحبت كرديم بجاى اين‏كه در قانون اساسى هم داريم «ستاد كل» بگذاريم. چون هنوز تكليفمان در نظام روشن نيست گفتيم فعلًا به قانون اساسى دست نزنيم. (جنتى- حذف بشود، ستاد مشترك را در
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1362
قانون ...) نه، همين ستاد مشترك ممكن است، بعداً هم ستاد مشترك باشد يعنى چون روشن نبود با آقاى خامنه‏اى صحبت كرديم، اصلًا به ايشان هم مربوط مى‏شود. ايشان گفتند حالا به اين دست نزنيد ما هم دست نزديم.
نورى- ...
نايب رئيس (هاشمى)- بله، هر دو را دارد يعنى مى‏تواند ستاد كل از ... همين طور حالا ضبطش يعنى الان ستاد كل وظيف ستاد مشترك را دارد انجام مى‏دهد اگر بعداً هم ستاد مشترك نداشته باشيم. همين مى‏شود ستاد مشترك و ستاد كل كه ستاد فرماندهى است.
منشى (يزدى)- خوب به اين ترتيب از بند فعلى به دليل همين مسأل شوراى امنيت كى گذريم بعد بحث بشود روى بند و.
نايب رئيس (هاشمى)- آخر در اين خودش يك اصل مستقلى است وسط اين نمى‏گنجد بعد كه بايد راجع به مطلبش بحث كنيم، بند را مطرح كنيد.
منشى- و: دو مشاور به تعيين رهبر.
نايب رئيس (هاشمى)- حل اختلاف قوه سه گانه پيشنهادى دارد يا ندارد؟
منشى (يزدى)- پيشنهادى ندارد.
نايب رئيس (هاشمى)- اگر پيشنهادى ندارد برايش رأى بگيريم. آقاى مؤمن بفرماييد.
مؤمن (مخبر كميسيون)- بسم الله الرحمن الرحيم. همان طور كه در اصول كميسيون دوم (كميسيون تمركز مديريت قو مجريه) صحبت شد آن‏جا جمله «تنظيم روابط بين قواى سه گانه و يا ارتباط بين اين‏ها را رئيس جمهور تعيين مى‏كند» كه از وظايف رئيس جمهور بود حذف شد بعد صحبت شد كه اين تنظيم دو مصداق دارد: يكى اين‏كه كارى بكنند كه همان هماهنگى لازمى كه بايد بين قواى سه گانه باشد به وجود بيايد كه بعضى از برادرها هم آن‏جا مخالف بودند با اين‏كه با حذف اين عبارات كه مثلا ارتباط به وسيل رئيس جمهور بر قرار مى‏شود يا تنظيم رابطه با رئيس جمهور است مخالف بودند به خاطر اين‏كه گفتند تنظيم معنايش اين نيست كه نشود حل بشود ولى آقايان فرمودند كه اين شامل مى‏شود حتى آن موردى را كه اختلاف بين قوا طورى باشد كه ناهماهمنگى باشد احتياج به ايجاد هماهنگى باشد روى اين حساب كه تنظيم دو مصداق در كميسيون داشت بحث مى‏شد كه آيا ما همان تنظيم روابط را بگذاريم يا نه گفته شد كه تنظيم روابط چون شامل آن قسمتى هم مى‏شود كه داخل شدن در ريزه كارى‏هايى كه خودشان هم مى‏توانند بدون درگيرى مسائل را حل كنند و هماهنگى بوجود بياورند براى اين‏كه همشان آمادگى دارند پس ما كلم تنظيم روابط را برداريم و به جايش بگذاريم حل اختلاف و اين‏كه اگر حاصل آن ناهماهنگى بود، اين ناهماهنگى را يك مقام بالاترى كه رهبرى هست حل كند روى اين حساب اين كلمه آورده شد.
نايب رئيس (هاشمى)- خيلى خوب حالا پيشنهادى كه ما نداريم.
جنتى- من پيشنهادى دارم.
نايب رئيس (هاشمى)- خيلى خوب، حذفش را مطرح كنيد.
اسدالله بيات- بسم الله الرحمن الرحيم. مطلب همين طور بود كه جناب آقاى مؤمن توضيح فرمودند من از دو نظر معتقدم كه نبودن اين جمله بهتر است. اولًا در قانون اساسى فعلى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1363
كه الان دارد اصلاح مى‏شود- عبارت بود هم جناب آقاى موسوى نخست وزير و هم حاج آقا خامنه‏اى فرمودند ما در طول اين- سال محصلى معناى قابل دفاعى از اين نفهميديم مسأله تنظيم روابط و و يا شبيه اين تعبيرى كه در آن‏جا بود. كلم هماهنگى هم از آن كلماتى است كه خيلى خوب مى‏گويند تعريفى از آن هم مى‏كنند اما واقع قضيه آن است كه چه و چگونه خود اين هم باز خيلى روشن نيست در عين حال آن از كلمه حل اختلاف بهتر است به نظر من در اين‏جا ما بياييم از اول پيش بينى كنيم قواى سه گانه اختلافاتى خواهد داشت و اختلافاتشان طورى خواهد شد كه قانون نمى‏تواند حل بكند، خودشان نمى‏توانند اختلافشان را حل كنند و اختلافشان آن قدر بالا خواهد گرفت در نتيجه مقام معظم رهبرى دخالت خواهد كرد در اين مسأله اين چيز بدى است و همين مسأله به نظر من زمينه معنا را آماده مى‏كند و من پيشنهاد مى‏كنم كه يا كلم حل اختلاف تبديل بشود به همان ايجاد هماهنگى و رهبرى عملًا چون يك محورى است و مركزيتى است كه همه در آن اشتراك دارند و حالت پدرى دارد و اگر حالت ايجابى دارد حالت سلبى ندارد و اگر هم او نباشد اين حذف بشود و هيچ نيازى ما به اين قضيه نداريم خداى نكرده اگر در بين قواى سه گانه اختلافى هم بشود طبيعى است كه مقام معظم رهبرى تا توجه به موقع پدرانه بودن كه نسبت به همه دارد با يك رهنمود با يك تذكر مسأله را حل خواهد كرد.
منشى (يزدى)- آقاى هاشميان موافق صحبت مى‏كنند، مخالف كسى نيست؟
نجفقلى حبيبى- من مخالفم.
نايب رئيس (هاشمى)- مخالف چه؟ مخالف حذف؟
نجفقلى حبيبى- من هم مخالف حذف هستم و هم با اين عبارت كه تغيير كرده به حل اختلاف يعنى از همين اول ذكر بعد قسمت سلبى را كرده با هر دوى آن مخالفم با همان تنظيم روابط قواى سه گانه موافق هستم و بنابراين خواهش مى‏كنم كه اين يك مقدارى با دقت بررسى بشود علت اين‏كه حذف را موافق نيستم براى اين‏كه به هر حال يك چنين قضايايى اتفاق مى‏افتد و يك جايى كه بتواند اين سه قوه را به يكديگر جوش بدهد هماهنگ كند ارتباطشان را «تو اين كار را بكن- تو اين كار را نكن» و اين‏ها لازم است، بنابراين درست است مگر اين‏كه شما بگوييد عملًا اين كار را رهبر خواهد كرد خوب اگر همين است خوب ذكرش هم اشكالى پيش نمى‏آيد. بنابراين لازم است يك چنين چيزى ذكر بشود اما به اين صورت كه حل اختلاف من هم شديداً مخالفم، يعنى از اول جنب سلبى قضيه را بزرگ بكنيم و بياوريم رو؟ يك كلمه اگر جنب اثباتى داشته باشد ايجابى داشته باشد مطلوب‏تر است كه همان تنظيم در حقيقت همين قضيه را بيان مى‏كند يا ايجاد هماهنگى كه جناب آقاى بيات هم فرمودند بيش از اين همه وقت نمى‏گيريم.
منشى (يزدى)- بسيار خوب، آقاى هاشمى بفرماييد.
حسين هاشميان- بسم الله الرحمن الرحيم. اين اختلافى كه در اين بند مطرح مى‏شود از چند گونه بيرون نيست يا اختلاف حقوقى هست كه اين مربوط به قو قضاييه است و كار او اين است كه اختلافات را حل كند با قضاوت يا اختلافات آيين‏نامه‏اى هست آن هم كه ما اين‏جا خودمان در اصلى ارجاع كرده ايم‏به مجلس و آيين‏نامه باشد مجلس حل بكند اگر اختلاف‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1364
قانون اساسى باشد خوب آن هم كه وظيف شوراى محترم نگهبان است او حل مى‏كند. مى‏ماند اختلافات اخلاقى يك‏سرى برخوردهاى اخلاقى. اگر اختلافات باز در تداخل موضوعات باشد كه فراموش كردم عرض كنم آن را هم كه ما قبلًا پيش بينى كرديم كه بايد قانونگذار اين را مشخص بكند كه حدود فعاليت وزارتخانه- دستگاه- يك قوه چيست، مى‏ماند پاره‏اى اختلافات اخلاقى كه اين صلاح نيست در قانون اساسى بيايد. بنابراين بنده موافقم كه اين حل اختلاف حذف بشود حالا تعبير به گونه‏اى ديگر بشود آن را حالا بايد تعبيرش را پيدا كنيم ولى با اين شكلش بنده موافقم حذف بشود.
نايب رئيس (هاشمى)- آقاى مؤمن بفرماييد.
محمد مؤمن- اين شقوقى را كه جناب آقاى هاشمى فرمودند خوب يك شق ديگر هم دارد كه من بدون اين‏كه نظر بدبينانه‏اى از ناحيه اين قوه يا آن قوه باشد، ممكن است اختلاف برداشت باشد حتى به مرحله اى برسد كه به هر حال تا اين‏كه شوراى نگهبان هم هست فرض يا مجلس هست يا حل نشود من يك موردش را اشاره مى‏كنم در اين مسأله تعزيرات شوراى نگهبان نظر داده بود و قو قضاييه حق خودش مى‏دانست يا حتى مجلس حق خودش مى‏دانست كه جناب آقاى هاشمى نامه‏اى مرقوم فرموده بودند به شوراى نگهبان، شوراى نگهبان يك برداشتى داشت كه اين نام جناب آقاى هاشمى جواب هم داده شده بود (جواب نامه‏شان را نداده بودند) جواب قبلا داده شده بود آقاى هاشميان برداشتشان اين بود كه اين نامه چون جواب داده نشده پس شوراى نكهبان در وقت خودش پاسخ نداده و قو قضاييه هم شايد با اين موافق بود. شوراى نگهبان هم برداشتشان اين بود كه گفته بود آقا آن‏كه بر ما لازم است اين است كه راجع به همان لايحه‏اى كه مى‏آيد از مجلس اظهار نظر بكنيم كه كرده‏ايم اين برداشت اختلاف باعث شده بود كه مسأل تعزيرات تا اين‏كه اتفاقاً در اين مورد بعد از اين‏كه خدمت حضرت امام رضوان الله عليه مشرف شدم، ايشان فرمودند كه اين حرف‏ها كنار گذاشته بشود شوراى نگهبان هم هر روز روز بنشيند مجدداً بررسى كند نظر خودش را بدهد تمام كند برود پى كارش اين يك مسأله‏اى است كه از اين شقوقى كه جناب آقاى هاشميان فرمودند بيرون است و گاهى واقعاً پيش مى‏آيد خود آقايان كه مثل جناب آقاى هاشمى حاج آقا اردبيلى آقايان الان بهتر مى‏توانند بفرمايند كه در چه مورد بوده مواردش را آقايان بهتر مى‏توانند ذكر بكنند كه من اين را در ذهنم بود عرض كردم روى اين حساب اين سرى موارد را كه بالاخره تنظيم رابطه هم اگر باشد اين‏جا بايد باشد، اين‏جا نياز است به دخالت رهبر اين موارد لازم است كه در قانون اساسى ذكر بشود. حالا راجع به لفظش بفرماييد كه مثلا كلم حل اختلاف مناسب نيست، زنندگى دارد تنظيم رابطه بيايد ايجاد هماهنگى بشود يا رفع ناهماهنگى بشود يك تعبيرات ظريف‏ترى بشود آن اشكالى ندارد الا اين‏كه اصلش ظاهراً لازم است كه باشد.
نايب رئيس (هاشمى)- خيلى خوب، به پيشنهاد حذف اين بند رى مى‏گيريم (هاشميان- عبارت ديگرى تنظيم بشود ممكن است با توجه به آن آقايان رى بدهند) آقايانى كه با حذف اين بند موافقند رى بدهند (عد كمى‏رى دادند) اين رى نياورد. حالا اگر پيشنهاد ديگرى هست جاى اين بگذاريم والا براى خود بند رى بگيريم.
جنتى- من پيشنهاد دارم. پيشنهاد من مكتوب هست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1365
نايب رئيس (هاشمى)- بفرماييد آقاى جنتى.
احمد جنتى- بسم الله الرحمن الرحيم. پيشنهاد مكتوب من اين است كه حل اختلاف و تنظيم قواى روابط سه گانه و روابط قواى سه گانه. اين اصلش مربوط است به همان ذيل اصل است كه در آن جا وقتى كه از اول استقلال قوا و عدم تفكيك از قوا را مطرح مى‏كند بعدش خوب پيداست سه قوه‏اى است كه هر كدامش براى خودش دارد مستقل كار مى‏كند. يك نوع ارتباط بين اين‏ها بايد باشد، آن رابط كيست؟ چه كسى مى‏خواهد اين‏ها را به هم مربوط كند؟ آن‏جا اضافه كرده كه تنظيم روابط سه گانه به وسيل رئيس جمهور خواهد بود. اين همان هست منتها حالا الان چون وضع رئيس جمهور و وضع گذشته فرق مى‏كند و در همان وقتش هم مناسب‏ترين آن باز براى اين قضيه مقام رهبرى بود يعنى يك كسى كه نسبتش به اين‏ها و نسبت آن‏ها به او يكسان و مساوى باشد و فرقى نداشته باشد و اگر مسأله‏اى پيش آمد او به صورت يك داور مرضى الطرفين بتواند دخالت كند. اين رهبر است كه اين طور مى‏تواند باشد.
بنابراين الان هم به نظرم مى‏آيد كه ما اين حق را باز به همان مقام رهبرى براى اين قضيه بدهيم حالا اسمش را يا هماهنگى بگذاريد يا حل اختلاف كه اين‏ها مسلم پيش مى‏آيد و قابل اجتناب نيست و هم به عنوان تنظيم روابط يعنى بعضى وقت‏ها هست كه اين‏ها بايد يك تصميمات مشتركى بگيرند آن كس كه بايد دعوت بكند بگويد رئيس قو قضاييه بيايد، رئيس قو مجريه بيايد، رئيس قو مقننه بيايد بنشيند سر يك جلسه با اين‏ها صحبت كند فلان كار را بايد انجام بدهيد اين رهبر است خوب اين‏كه قطعاً هست و در گذشته بوده و در آينده هم خواهد بود در اين جا تصريح بشود.
نايب رئيس (هاشمى)- خيلى خوب، كسى مخالف نيست، موافق هم صحبت نمى‏كند.
منشى (يزدى)- اگر اين حل اختلاف با بودن پيشنهاد ايشان است كه اين كلمه باشد اين هم اضافه بشود يا ... (جنتى- هماهنگى هم بشود من موافقم.)
مير حسين موسوى- من موافق آقاى جنتى هستم.
مؤمن- ايجاد هماهنگى و تنظيم روابط.
مير حسين موسوى- پس اين‏ها عوض نشود يعنى ايجاد هماهنگى غير از آن چيزى است كه ايشان مى‏فرمايند.
نايب رئيس (هاشمى)- بلى، يعنى حل اختلاف هم باشد.
مير حسين موسوى- بلى، ما مى‏گوييم حل اختلاف و تنظيم.
نايب رئيس- پيشنهادتان درست است بالاخره اختلاف پيش مى‏آيد حالا شما هر كارى بكنيد ما كه ديگر نبايد بترسيم كه كلم اختلاف را آن‏جا بياوربم آقاى مؤمن بفرماييد.
مؤمن- من از طرف كميسيون چيزى ندارم جز همين كه عرض كردم كه اگر مسأل تنظيم روابط تنها باشد ممكن است حتى آن موارد جزيى را احياناً شامل بشود اگر آقايان شورا تشخيص بدهند كه اگر كلم «حل اختلاف» اولش باشد و تنظيم روابط عطف بشود اين اطلاق را از بين مى‏برد به هر حل حرفى نيست چون در كميسيون تنظيم روابط را يك معنايى اوسع مى‏گرفت. از اين‏كه در موارد اختلاف بيايد دخالت بكند از اين جهت كلم حل اختلاف را آورد و تنظيم روابط را حذف كرد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1366
نايب رئيس (هاشمى)- خيلى خوب، آقايان توجه بفرماييد پيشنهاد آقاى جنتى اين است كه بجاى «حل اختلاف» كه آن‏جا آمده بود، اين جور بشود «حل اختلاف و تنظيم روابط قواى سه گانه».
مشكينى- اين را مقدم و مؤخر بكنيد بهتر است به صورت: «تنظيم روابط قواى سه گانه و ...» چون اخص است.
نايب رئيس (هاشمى)- چون آقايان از آن روابط معناى درستس نفهميدند اصرار نداشتند حالا با اين‏كه مى‏آيد معنا پيدا كند (يزدى- اين كه مى‏فرمايند جلو بيفتد من عرض مى‏كنم ...) حالا تا به جلو و عقبش برسيم اصل مسأله را رى بگيريم.
آقايانى كه با پيشنهاد آقاى جنتى موافقند، رى بدهند (اكثر رى دادند) تصويب شد. بند بعدى را بخوانيد.
                         (به شرح زير خوانده شد)

 «امضاى حكم رياست جمهورى پس از انتخاب مردم.
صلاحيت داوطلبان.
- حل اختلاف و تنظيم روابط قواى سه گانه».
نايب رئيس (هاشمى)- آن‏ها مال رئيس جمهور بوده، رئيس جمهور ديگر حذف شده، ديگر از تكاليف رئيس جمهور نيست. (عميد- مشكل يكى بود، دو تا شد!) اين حرف را پريروز هم زديد و ما هم شنيديم.
مهدوى كنى- مقام رهبرى را شما داريد اصلا يك طورى محصور مى‏كنيد يعنى چه؟! خوب رهبر يعنى رهبر! نبايد كه بگوييم: رهبر آن است كه رهبرى مى‏كند.
هاشمى رفسنجانى- آدم وقتى يك كار دسته جمعى را قبول كرد ديگر اعتراض نمى‏كند آقاى يزدى اين قسمت را مجدداً بخوانيد.
                         (به شرح زير خوانده شد)

امضاى حكم رياست جمهورى پس از انتخاب مردم- صلاحيت داوطلبان ريست جمهورى از جهت دارا بودن شرايطى كه در اين قانون مى‏آيد بايد قبل از انتخابات به تأييد شوراى نگهبان و در دور اول به تأييد رهبرى برسد.
خزعلى- يك اصلاح عبارتى جناب آقاى هاشمى دارم.
منشى (يزدى)- پيشنهاد جناب‏عالى اين است كه اين قسمت برود يك اصل ديگرى پيشنهاد شما در اين جمله اين است كه اين مسأله صلاحيت داوطلبان رياست جمهورى را شوراى نگهبان بررسى كند جايش اين‏جا نيست.
مؤمن- اين چيز تازه‏اى نيست عين عبارتى است كه در اصل بوده.
عميد- اگر قبل از اين صلاحيت كلم تأييد بيايد جمله كامل‏تر و بهتر مى‏شود:
 «تأييد صلاحيت داوطلبان رياست جمهورى از جهت دارا بودن شرايطى كه در اين قانون مى‏آيد» چون عبارت قبلى ناقص است بايد عبارت دوم هم همين طور باشد امضاى حكم رياست و تأييد صلاحيت داوطلبان.
نايب رئيس (هاشمى)- تأييد صلاحيت كه مال شوراى نگهبان است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1367
عميد- و تأييد صلاحيت رياست جمهورى در دور اول.
منشى (يزدى)- رهبر كه نمى‏خواهد تعيين كند صلاحيت را اين‏جا جمله دنبالش است تأييد صلاحيت توسط شوراى نگهبان طبعاً اين‏جا تأييد نمى‏خواهد صلاحيت را شوراى نگهبان بايد معين كند.
عميد- ببينيد! شما در آخر آورده‏ايد به تأييد رهبرى برسد. اين تأييد رهبرى را بياوريم جلوتر كه با امضاى حكم بخواند.
نايب رئيس (هاشمى)- اين را حذف كنيد، اصلًا چرا اين قسمت باشد؟ اين مال دوره اول بود.
عميد- خوب، اگر حذف شود مسأله‏اى ديگر است.
نجفقلى حبيبى- حاج آقا! جنب تاريخى دارد، باشد.
مير حسين موسوى- چه اشكالى دارد، ضرر كه ندارد؟
منشى (يزدى)- چيزى است كه در قانون قبلى بوده، خوب اگر آقايان پيشنهاد ديگرى دارند بفرمايند.
نايب رئيس (هاشمى)- «امضاى حكم رياست جمهورى يا «تنفيذ»؟ آخر امام كه تنفيذ نكردند،
ما تنفيذ داشتيم شما چه طور آن را «امضاء» كرده‏ايد؟
امينى- در قانون اساسى فعلى هم «امضاء» است.
نايب رئيس- از اول هم امضاء بود؟
مير حسين موسوى- امضاء بود منتها حضرت امام در حكمشان واژ «تنفيذ» را به كار برده‏اند.
نايب رئيس- در هيچ اصل ديگرى واژه تنفيذ نداريم؟
محمد مؤمن (مخبر كميسيون)- آقاى هاشمى! در اين قسمت من آنچه را كه در كميسيون بوده توضيح مى‏دهم (هاشمى- بفرماييد) همان طور كه عرض كردم اين عبارتى كه الان در جزوه وظايف در اصل آمده عيناً عبارتى است كه در اصل بوده. آن‏جا دو تا مطلب مطرح شد يكى كه اين كلمه امضاء تبديل به تنفيذ بشود و گفتيم كه چون كلم امضاء به قول بعضى از آقايان مفهوم عرضى يا عوامانه‏اش صرف همين يك خط كشيدن آن زير هست براى اين‏كه كسى از آن اين مفهوم را تفهم نكند گفتيم خوب است كه ما تبديلش كنيم به تنفيذ.
آقايان فرمودند خوب اين امضاء از نظر كلمه‏اى مصدر باب افعال است، يعنى گذرا قرار دادن و نافذ قرار دادن لذا كلم امضاء و كلم تنفيذ چون يك معنا را دارد موافقت نكردند كه اين كلمه «امضاء» كه زيباتر است برداشته بشود، اين يك مسأله.
مسأل ديگر هم پيشنهاد بود كه اين «صلاحيت داوطلبان رياست جمهورى» منتقل بشود به يكى از اصول قو مجريه كه ظاهراً اصل يكصد و شانزدهم بود كه «نامزدهاى رياست جمهورى بايد قبل از شروع انتخابات آمادگى خود را رسما اعلام كنند». بعد پيشنهاد شده بود كه اين كلمه «صلاحيت داوطلبان ...» تا آخر آن‏جا بيايد كه منسب با آن هست.
آقايان هم فرمودند كه ما اولًا خودمان ممكن است موافق نباشيم و ثانياً اگر تنها مسأله تنظيم باشد اين كارى است كه وظيف شور سوم است كه بايد انجام بدهد. روى اين حساب‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1368
به همين صورتى كه در اصل بود عيناً باقى گذاشته شد.
نايب رئيس (هاشمى)- حرفى نداريم، ما از پيشنهادمان منصرف شديم و براى اين بند رأى مى‏گيريم. آقايانى كه با اين بند به همين صورتى كه اين‏جا آمده موافق هستند، رأى بدهند (اكثر موافق بودند) تصويب شد. بند بعدى را بخوانيد.
منشى (يزدى)- بند: عزل رئيس جمهور با در نظر گرفتن مصالح كشور پس از حكم ديوان عالى كشور به تخلف وى از وظايف قانونى با رأى مجلس شوراى اسلامى و عدم كفايت وى بر اساس اصل يا رأى تشخيص مصلحت و عدم صلاحيت او. اين قسمت اضافه شده. آقاى هاشميان پيشنهاد حذف دارند، لطفاً توضيح بفرماييد.
حسين هاشميان- طبق نامه‏اى كه حضرت امام نوشته‏اند شوراى تشخيص مصلحت تنها بازوى مشورتى براى رهبر است و ما نبايد شوراى تشخيص مصلحت را داراى قدرتى بكنيم كه در عرض قواى ديگر باشد.
مهدى كروبى- آقاى هاشمى! اين قسمتى نيست كه بايد اول رأى بگيريم كه كارمان قانونى بشود؟
نايب رئيس (هاشمى)- يعنى چيز جديدى است؟
مير حسين موسوى- اين قسمت كاملًا نو است يعنى اصلا ربطى به ...
مهدى كروبى- اين اصلا ارتباطى به آن مسأله‏اى كه امام فرمودند ندارد و اگر بخواهيم كه به همان چيزى كه حضرت آيت الله خامنه‏اى فرمودند عمل كنيم بايد از آن جهت اول رأى بگيريم كه وارد بشويم يا نه؟
منشى (يزدى)- اين در بند پنجم قانون اساسى بوده.
موسوى- نه، آن ذيلش حاج آقا! كاملًا نو است.
منشى (محمد يزدى)- آن قسمتى كه الان پيشنهاد حذفش را دارند ...
مهدى كروبى- من هم همان را عرض مى‏كنم. همان كه آمده مى‏خواهيم بحث كنيم، اول بايد رأى بگيريم كه وارد بشويم يا نه؟
نايب رئيس (هاشمى رفسنجانى)- اجازه بدهيد، آنچه كه براى همه ما روشن است اين است كه آن‏كه با پيشنهاد مجمع تشخيص مصلحت رئيس جمهور عزل بشود، اين اصلًا در قانون نبوده. ظاهراً با نام امام هم نمى‏سازد. چون اماممان گفته‏اند كه قدرتى در عرض قواى ديگر نشود و اين مى‏شود قدرتى در عرض قواى ديگر، يعنى مثل مجلس و مثل دستگاه قضايى مى‏تواند پيشنهاد بدهد كاملًا جديد است.
بنابراين من فكر مى‏كنم اصل آن درست نيست، حالا براى اين‏كه درست باشد بايد رأى بگيريم يعنى آقايان رأى بدهند كه اين را در بحث بگذاريم.
مؤمن- اين را كه شما مسلم مى‏گيريد كه داخل نيست ما اين را قبول نداريم، يعنى كميسيون قبول ندارد.
هاشمى رفسنجانى- پس اگر توضيحى مى‏خواهيد بدهيد، بفرماييد.
مؤمن- ى عنى واقع مسأله اين است كه نام حضرت امام اين است كه محدوده مسائل مورد بحث:
- رهبرى! آخر رهبرى يعنى ...
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1369
مير حسين موسوى- ايشان وارد محتوا شدند، ما مى‏گوييم اصلًا اين قسمت جديد است.
مؤمن- مى‏خواهيم بگوييم جديد نيست ...
هاشميان- بلى، جواب مخبر ...
نايب رئيس (هاشمى رفسنجانى)- چرا، قابل توجه است.
مؤمن- اجازه بدهيد:- رهبرى. رهبرى در اين نوشته يعنى چى؟ يعنى هر چه كه مربوط به رهبرى است ...
مهدى كروبى- ما قبلًا عرض كرديم رهبرى و امام تنها حذف و مرجعيت ...
نايب رئيس (هاشمى رفسنجانى)- حالا شما بحث نكنيد. آقاى مؤمن! اين را كه شما قبول داريد رهبرى حكم عزل بدهد؟
مؤمن- نه من عرض مى‏كنم، اگر بنا شد توضيح بدهم، عرض مى‏كنم (هاشمى رفسنجانى- بفرماييد) ببينيد آقا؟ ما مسأل رهبرى و اختيارات رهبرى را مى‏گوييم شامل مى‏شود. اين‏جا مقصود از اين‏كه مجمع تشخيص مصلحت به عدم صلاحيت او رأى بدهد، اين نيست كه حتماً رهبر تعد از اين‏كه اين‏ها رأى دادند عزل بكند، بلكه از نظر مشورتى و عبارة الاخرى اين‏كه در اصل در صدر اين بند هست: «عزل رئيس جمهور با در نظر گرفتن مصالح كشور» يعنى وقتى مى‏خواهد در هر يك از اين سه صورت چه ديوان عالى كشور حكم به تخلف كرده يا مجلسى شوراى اسلامى حكم به عدم كفايت داده يا رأى مجمع تشخيص مصلحت هر كدام از اين‏ها هست، باز اختيار مقام معظم رهبرى محفوظ است. او ملاحظه مى‏كند، اگر مصلحت مى‏دانست با در نظر گرفتن مصالح كشور آن‏وقت اقدام مى‏كند ...
بنابراين نظر مجمع تشخيص مصلحت جنب مساوى دارد منتها مشورت چند جور مى‏شود يك مشورتى كه آن‏ها بى‏رأى باشند، يك مشورتى كه به اظهار نظر موافقت بكنند با اين‏كه صلاحيت ندارند و بايد كنار گذاشته بشود، يك مشورتى هم كه مخالفت كنند كميسيون آن دو صورت را كه مجمع تشخيص مصلحت نظر ندهد يا رأى مخالف داشته باشد براى محكم كارى گرفته است كه رهبر حق ندارد اقدام به عزل رئيس جمهور بكند ولى اگر رأى موافق داد و گفت اين صلاحيت براى رياست جمهورى ندارد در اين‏جا مى‏تواند از اين رأى مشورتى آن‏ها استفاده كند و اقدام به عزل رئيس جمهور بكند اگر مصالح كشور ...
نايب رئيس (هاشمى)- اشكال اين است كه چرا حق انتخاب را به او داده‏ايم؟
مؤمن- حق پيشنهاد نيست آقا! رأى است.
هاشمى- به مجمع تشخيص مصلحت ...
مؤمن- حالا شما در خصوصيات عبارت ...
هاشمى رفسنجانى- آخر رأى را بايد شروع كند، كسى كه از او نخواسته است.
مؤمن- پس شما يك عبارتى اضافه بفرماييد ...
منشى (محمد يزدى)- آقاى مؤمن! بحث عبارتى نيست ديگر، در پيشنهاد دهندگان مطلب جديد است، يعنى مجمع تشخيص، پيشنهاد دهنده است.
نايب رئيس (هاشمى رفسنجانى)- بسيار خوب ديگر بحث نكنيد چون فعلا فرع زائد بر اصل شد، اين را بعداً بحث مى‏كنيد بگذاريد فعلا رأى بگيريم. آقايانى كه موافقند همين ذيل‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1370
بيايد در دستور كار ما، رأى بدهند (عد كمى موافق بودند) تصويب نشد، اين در دستور نمى‏آيد. براى آن صدر اگر كسى پيشنهاد دارد مطرح كند.
مؤمن- آقاى هاشمى! جاى رأى‏گيرى نيست.
هاشمى رفسنجانى- چرا نيست؟ آن كار جديدى است كه شما در دستور آورده‏ايد ...
مؤمن- از اختيارات رهبرى است.
هاشمى رفسنجانى- عجيب است، اختيارات رهبرى كه پس آقاى مؤمن بگوييم كه مش‏ممدلى بقال هم مى‏تواند عزل را پيشنهاد بدهد!
مؤمن- مش ممدلى بقال غير از مجمع تشخيص مصلحت است كه مشاور است ...
مهدى كروبى- آقاى مؤمن! يعنى رئيس جمهورى كه 20 ميليون رأى مردم را آورده 5 نفر مى‏توانند براى عزلش پيشنهاد بدهند؟
مؤمن- خير، اما رهبر بلى پيشنهاد مى‏تواند بدهد، مثل اين‏كه ديوان عالى كشور حكم به تخلف او بكند ...
مهدى كروبى- ديوان عالى كشور تشكيلات قضايى است قو قضائيه كشور است، مجمع تشخيص مصلحت چند تا ... (همهمه نمايندگان)
منشى (محمد يزدى)- آقاى مؤمن! اين مسأله روشن هست. شما مى‏فرماييد كه مجمع تشخيص مصلحت طبق نام حضرت امام بازوى مشاوره است تا اين‏جا كسى با آن مخالف نيست. بحث در اين است، پيشنهاد دادن براى عزل رئيس جمهور در قانون قبلى دو مورد داشته است: يكى مجلس، يكى ديوان عالى كشور. در هر سه صورت با پيشنهادى هم كه شما مى‏فرماييد، البته اختيارات رهبرى محفوظ است. اما اين‏كه پيشنهاد دهنده براى عزل مجمع تشخيص باشد پيشنهاد جديد است و روشن است كه پيشنهاد جديد است.
مؤمن- اصلًا پيشنهاد نيست، اظهار نظر مى‏كنند (يزدى- پيشنهاد است ديگر ...) نخير، اظهار نظر مى‏كنند.
منشى (محمد يزدى)- اجازه بدهيد عبارت اين است: يا رأى مجمع تشخيص مصلحت و عدم صلاحيت ...
مؤمن- ى عنى چه؟ يعنى فقط اظهار نظر مى‏كنند. يعنى تصميم‏گيرى با خود رهبر است.
نايب رئيس (هاشمى رفسنجانى)- چه‏كسى از آن‏ها خواسته؟
مؤمن- لازم نيست بخواهند، چه لزومى دارد؟
مهدى كروبى- آقاى مؤمن! چه حق دارد، پس چرا ديگران حق نداشته باشند؟ چرا استادان دانشگاه حق نداشته باشند اين پيشنهاد را بدهند و اظهار نظر كنند مثلًا مجمع تشخيص مصلحت آسمان سوراخ شده و افتاده‏اند؟
نايب رئيس (هاشمى رفسنجانى)- آقاى مؤمن ديگر ادام بحث را اجازه نمى‏دهيم، مى‏خواهيم رأى بگيريم.
مؤمن- بالاخره جاى رأى گرفتن نيست آقا!
آذرى قمى- آقاى هاشمى مجلس را حمام مردانه كردن كه آخر يك حرف حسابى را نمى‏توانيد رد كنيد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1371
هاشمى رفسنجانى- حالا رد شد (همهمه نمايندگان)
مؤمن- حق نداريد رأى بگيريد.
مهدى كروبى- آقاى آذرى با جوسازى هم كه نمى‏شود كارى كرد.
آذرى قمى- رسيدگى به مسائل رهبرى را كه شما حق داريد اين هم يكى از مسائل رهبرى است.
مهدى كروبى- اين‏جورى نيست، اين مجمع تشخيص رهبرى است.
آذرى قمى- آقا اجازه بدهيد شما اين مواردى كه قبلًا اضافه كرديد، اولًا شما ديروز يك سنت سيئه‏اى گذاشتيد كه ما همان‏جا قبول نداشتيم، چرا رأى گرفتيد؟ اگر مسائل رهبرى اطلاق دارد هر چه را كه مربوط به رهبر است مى‏گيرد آيا در اين مورد رهبر مى‏تواند يا مثلًا بايد بكند، اين‏ها از چيزهايى است كه مسائل رهبرى است.
نايب رئيس (هاشمى رفسنجانى)- رهبر مى‏تواند ولى مجمع تشخيص اصلًا حق ندارد در اين مسائل بحث كند.
آذر قمى- آخر صرف اين‏كه مسائل رأى باشد و اجتماعى باشد يك حرف دو دوتا چهار تا را چرا شما رد مى‏كنيد؟ آخر زشت است براى اين‏جا.
مهدى كروبى- از كجا دو دوتا چهار تا است؟
آذرى قمى- ى كى از مسائل رهبرى اين است (كروبى- مسائل رهبرى چيست؟) يكى از اختياراتى است كه براى او قرار داده‏اند. (همهمه نمايندگان) آقا شما يك سنتى را مى‏گذاريد بعد ... همين‏طور مسائل را با شلوغ‏بازى رد مى‏كنيد.
مهدى كروبى- ببينيد كميسيون دوتا رهبر درست كرده، يك رهبر، يك مجمع مصلحت. انصافاً رهبر نيست، دو تا رهبر درست كرده، اين واقعش است و شما هم براى همين جهت زور مى‏زنيد.
آذرى قمى- آقا مسائل رهبرى است، اين يكى از مسائل رهبرى است.
مهدى كروبى- اين رهبرى نيست، اين مجمع مصلحت است و مجمع مصلحت بازوى مشورتى بوده و انصافاً كميسيون دو تا رهبر درست كرده.
مؤمن- عزل رئيس جمهور با در نظر گرفتن مصالح كشور شده ...
آذرى قمى- آقا بنده حرفم اين است، مسائل رهبرى شامل مى‏شود اختيارات رهبرى، انتخاب كننده رهبر را، عزل كننده رهبر را، همه اين‏ها را شامل مى‏شود. آن وقت شما به چه مناسبت مى‏آييد رأى بگيريد براى يكى از اين‏ها كه اين آيا بحث بشود يا نشود؟
رئيس- جناب آقاى آذرى! اجازه بفرماييد ما اين‏جا براى قضاوتمان حق داريم، براى اين‏كه اين به بن‏بست رسيد يك حرفى بزنيم كه آخر مطلب باشد و آن اين است كه شما حق رأى دادن به مجمع تشخيص مصلحت در اين مورد، اين مسأله به مجمع تشخيص مصلحت بيشتر مربوط است و عمس است تا اين‏كه به رهبرى مربوط باشد. پس اين بايد از طرف رهبرى امضاء بشود كه در حيط صحبت‏هاى ما و در حيط كار ماست و آقايان اين‏جا امضاء نكرده‏اند كه در حيط كار ماست، به من محول كرده بود فلذا مسأله خاتمه پيدا مى‏كند.
آذرى قمى- من جواب مى‏دهم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1372
رئيس- ما اين‏جا بحث نمى‏كنيم، ما اين‏جا تمام مى‏كنيم.
ميرحسين موسوى- حاج آقا ايشان رئيس جلسه هستند و ايشان بايد جمع‏بندى بكنند شما كه نبايد جمع‏بندى بكنيد. پس هيأت رئيسه را براى چه انتخاب كرده‏ايد؟
آذرى قمى- زور است! ...
ميرحسين موسوى- چى زور است. اگر اين‏جورى باشد اصلًا جلسه را نمى‏توانند اداره بكنند.
امينى- با مجمع تشخيص مصلحت، خب آن هم يك چيز اضافه‏اى بود، عمس به مجمع تشخيص مصلحت ...
نايب رئيس (هاشمى رفسنجانى)- هر چيز را اين‏جا خواست قبول مى‏كند، هر چيز را نخواست قبول نمى‏كند، اين‏كه ديگر حق ما هست. بالاخره هر چه داد بزنيد بايد زودتر بلند شويد برويد بيرون ديگر فايده‏اى ندارد. اصل را بخوانيد.
مؤمن- رأى مشورتى است.
نايب رئيس (هاشمى رفسنجانى)- حالا ما قبول نكرديم اين رأى مشورتى بيايد حالا چه مى‏خواهيد بگوييد؟ بگذاريد بحث بعدى را ادامه بدهيم.
مؤمن- ما كه حرفى نداريم.
هاشمى رفسنجانى- بسيار خوب، حالا ديگر بحث ندارد.
منشى (محمد يزدى)- اين قسمت اخير را اين جمع موافقت نكردند كه در بحث قرار بگيرد. حالا كه گذشت نظر سركار اين بود كه نمى‏توانند.
مؤمن- اين از وظايف رهبرى است بحث بشود راجع به اين‏كه مصلحت هست يا نيست بعد رأى‏گيرى بشود و رأى به حذف بياورد.
منشى (محمد يزدى)- نظر شما اين بود ديگران مخالف بودند، بحث‏هايى انجام گرفت. رئيس هم گفتند فعلًا نظر نهايى اين است تمام شد ديگر.
نجفقلى حبيبى- اگر اين بود كه مشورت به جاى تشخيص خوب بود ولى ...
منشى (محمد يزدى)- آقاى حبيبى ديگر بحث نكنيد اجازه بدهيد، بنابراين الان آن چيزى كه مورد رأى قرار مى‏گيرد اين قسمت بند 12 بدون اين جز اخير است كه از اول بوده «عزل رئيس جمهور با در نظر گرفتن مصالح كشور پس از حكم ديوان عالى كشور به تخلف وى از وظايف قانونى يا رأى مجلس شوراى اسلامى به عدم كفايت وى بر اساس اصل 89».
نايب رئيس (هاشمى رفسنجانى)- اين عين متن قانون اساسى است و بوده است، ديگر رأى نمى‏خواهد.
مؤمن- جناب آقاى هاشمى! در پيشنهاد كميسيون دوم، «تمركز مديريت قو مجريه» آن‏جا يكى از بندهايى كه آقايان پيشنهاد كرده بودند به‏عنوان اصلاح اين، همين بود كه اين عبارت باشد و حتى آن‏جا كلم اجرايى بود كه حذف شد و اين عبارت را آقايان پيشنهاد كرده بودند و اين‏كه بر اساس اصل هشتاد و نهم هم بيايد، پيشنهاد شده بود كه اين يك مسأله‏اى است كه چون آن‏جا رأى آورده و تصويب شده اين‏جا اضافه بشود.
ميرحسين موسوى- كفايت را عام گرفته بودند در آن‏جا.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1373
هاشمى رفسنجانى- پس مى‏خواهيد رأى بگيريم.
مؤمن- قسمتى كه تازه است رأى گرفته شده.
ى زدى- در عين حال كه تلفيق هست از آن مصوبه و مصوب قبلى.
هاشمى رفسنجانى- فرقى نمى‏كند، هست ديگر و اين بايد به شور سوم هم برود.
منشى- پس رد بشويم؟ (هاشمى- بلى). مى‏گويند كه آن قسمت اول قانون اساسى موجود هست، قسمت دوم هم قبلًا بحث كرده‏ايم بنابراين چيز جديدى نيست.
بند بعد، «عفو يا تخفيف مجازات محكومين در حدود موازين اسلامى پس از پيشنهاد رئيس قو قضاييه».
هاشمى رفسنجانى- اين پيشنهادى دارد؟
منشى- اين هم همان حدود است فقط اصلاح مصوب قبل است.
مؤمن- اين چيزى نيست، فقط كلم «رئيس قو قضاييه»
ميرحسين موسوى- كلم قو قضاييه ظاهراً تصويب شده.
منشى- بلى، قبلًا تصويب شده.
جنتى- در قانون قبلى محكومين سياسى بوده ...
ميرحسين موسوى- حاج آقا در آن مصوب قبلى عام شد يعنى هم كفايت اجرايى را در برمى‏گيرد، هم سياسى را. آن چيزى كه قبلًا رأى‏گيرى شد بلى كفايت ...
نايب رئيس- قبلًا جاى ديگرى تصويب شده، اين هم تصويب شده و رأى نمى‏خواهد.
منشى (حسن حبيبى)- جناب آقاى هاشمى يك مطلبى با اجازه‏تان دارم. عرض مى‏شود كه فقط براى مسأله قبول استعفاى رئيس جمهور قرار شد كه در اين‏جا يك‏جايى برايش پيدا كنيم اين هم باز در اصل ديگرى تصويب شده است.
هاشمى- خوب اين‏جا بياوريد.
منشى (حسن حبيبى)- نه اصل را نمى‏شود بياوريم چون اصل طولانى هست.
ميرحسين موسوى- اين را شور سوم مى‏آورند آقاى هاشمى چون قبول شده.
منشى (محمد يزدى)- اين در شور سوم هم همان طور كه تشريف داشتيد. بحث شد و در ماهيت كه نمى‏توانستيم دخالت كنيم فقط جا مورد بحث است، در شور سوم بياوريد و تصويب مى‏كنيم. بنابراين الان ديگر روى آن بحث نمى‏كنيم.
نايب رئيس- اين پيشنهاد با يك امضاء است؟ (منشى- بلى) 5 نفرى بايد باشد.
منشى- پيشنهاد چاپى است. عرض شود كه پيشنهاد مى‏شود كه عبارت زير در آخر بند اضافه بشود: «و ساير وظايفى كه در قانون اساسى و كتب فقه اسلامى بر عهد ولى امر مسلمين گذارده شده» اين پيشنهاد آقاى مشكينى است، يعنى ذيل اين شماره‏هايى كه گذارده شده و فلان تا اين‏جا اضافه كرده‏اند كه: «و ساير وظايفى كه در قانون اساسى و كتب فقه اسلامى بر عهد ولى امر مسلمين گذارده شد».
هاشمى- توضيح بفرماييد.
على مشكينى- من يك توضيحى راجع به اين مطلب عرض كنم. اين‏جا وظايفى براى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1374
رهبر ذكر شده و به حسب ظاهر به ذهن مى‏آيد كه از اين‏ها اختصاص فهميده مى‏شود كه گويا رهبر غير از اين مذكور، وظايفى ندارد. ما پيشنهادمان اين بود كه يك كلمه‏اى ادراز بشود يا به اين عبارتى كه بيان كرديم، يا در اول مطلب، يا در آخر مطلب كه معلوم بشود كه رهبر ولايت مطلقه دارد به همان طرزى كه در فقه اسلامى، در كتب ما وارد شده آن ولايت را رهبر دارد. منتها اين مذكور و اين‏ها كه شده است از قبيل مصاديق آن كبراى كلى است. حالا اين عبارت را ما به اين نحو گفتيم و الا هدف اصلى ما اين است كه اين قضيه معلوم بشود براى اين‏كه وظايف ديگرى براى رهبر داريم كه اين‏جا ذكر نشده. مثلًا فرض كنيد كه (چندين بار مثال زديم) نصب ائم جمعه، نصب امام الحج و امثال اين‏ها وظايفى هست كه براى رهبر اين‏جا ذكر نشده. ما هم نظرمان اين بود كه عبارتى كه اين كبراى كلى و ولايت مطلقه براى رهبر تثبيت بشود. حالا به اين عبارت يا به عبارت ديگر.
منشى- عبارت اين است: «و ساير وظايفى كه در قانون اساسى و كتب فقه اسلامى بر عهد ولى امر مسلمين گذارده شده».
نايب رئيس- پيشنهاد آقاى آذرى چيست؟
آذرى- بند 16 است (يزدى- بعد از كلم بعضى؟) در بند 16 بعد از كلم بعضى كلم «همه» اضافه شود.
منشى (يزدى)- رهبر مى‏تواند بعضى اختيارات خود را به شخص ديگرى تفويض كند. اين «همه» بحث آخرى است و به مسأل ولايت و اطلاق ولايت فعلا ربطى ندارد.
آذرى قمى- من هم مى‏گويم.
منشى (محمد يزدى)- عصبانى نشويد آقاى آذرى! الان كه اين بحث نيست. الان بحث در شعاع ولايت است.
نايب رئيس (هاشمى رفسنجانى)- گمان كنم آقاى آذرى امروز پپسى كولا خورده‏اند!
آذرى قمى- اشتباه شده است.
منشى (محمد يزدى)- شما فرموديد من هم همين پيشنهاد را دارم.
آذرى قمى- كى گفتم؟
منشى (محمد يزدى)- بسيار خوب، شما هم پيشنهاد داريد ولى الان اين نيست. حالا پيشنهاد آقاى مشكينى مطرح است. حالا ايشان توضيح فرمودند اگر كسى مخالف و موافق صحبت مى‏كند ...
موسوى اردبيلى- من مخالفم.
على مشكينى- عبارت بنده اين است كه: «و ساير وظايف و اختياراتى كه در كتب فقهى اسلامى از آن ولى امر مسلمين است»، ممكن است اين هم اضافه بشود كه تفصيل آن را قانون معين مى‏كند.
منشى (محمد يزدى)- آقاى موسوى بفرماييد.
سيد عبدالكريم موسوى اردبيلى- اين جمله را اضافه كردن يا لغو است يا همه اين كارهاى ديگر را لغو مى‏كند. احاله به يك مجهول است آن مقدارى كه مى‏فرمايند «و ساير وظايفى كه در قانون اساسى هست» خوب آن در قانون اساسى اگر «ساير وظايف و اختيارات» آمده،
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1375
هست ديگر، اين مفهومش كه نسخ آن را نمى‏كند! بگوييم چون در اين‏جا از مفهوم حصر استفاده شده، پس بنابراين تعارض با هم دارد و مى‏خواهيم رفع تعارض كنيم. در اين‏جا شما هفت تا وظايف و اختيارات نوشته‏ايد، در يك جاى ديگر هم يك وظيفه و اختيارات هم نوشته‏ايد خوب اين مى‏شود هشت تا، مى‏شود نه تا! اين براى آن نيست. پس آن جمله‏اش اضافه است و اما آن‏كه بنويسيم «ساير چيزهايى كه در كتب فقهى آمده» معناى اين، اين است كه اولا در كدام كتاب فقه؟ هر كتاب فقه؟ هر كس هر چه نوشته باشد؟ اگر اين است و از اين مى‏خواهيم استفاده كنيم اختيار مطلقه دارد خوب آن را با صراحت بنويسيم بگوييم آقا اين‏ها را ما نوشته‏ايم اما شما باور نكنيد. ايشان اختيار مطلقه دارد همه چيزها را مى‏تواند بردارد. چون در كتاب‏هاى فقهى آن چيزهايى كه آمده (در بعضى‏ها آمده) ايشان مى‏خواهد نصب رئيس جمهور بكند مى‏تواند يا نمى‏تواند؟ عزل رئيس جمهور همان جور. نصب وكيل مى‏خواهد بكند، مجلس مى‏خواهد درست كند. اگر همه اين‏ها را ما معتقديم، اين ولايت مطلقه دارد. همان چيزى كه ديروز صحبت مى‏شد اين كر على ما فر است، آن‏وقت از آن طرف ما بياييم ... واقع مسأله اين است ما نترسيم، اگر واقعاً مى‏خواهيم بگوييم اين ولايت مطلقه دارد، آنچه كه در كتاب‏ها گفته خوب بياييم انتخابات كنيم، چه كار كنيم؟ اگر مى‏خواهيم اين جورى درست كنيم مصلحت مسلمين را در اين مى‏داند كه ولايت مطلقه خود را از راه‏هاى مختلف درست كند. اگر اين را مى‏گوييم ديگر اين جملات را به اين چيزها تحمل نكنيم. بياييم بگوييم اين‏ها هست والا هم آن را بياوريم، هم اين را بياوريم اين يك‏تزاحمى را درست مى‏كنيم كه بالاخره آن‏ها مى‏افتد دست مردم مى‏گويند كه اين‏ها نه مى‏توانستند حرف‏هايشان را بزنند و نه مى‏توانستند نزنند!
آن اگر صلاح نيست، ما مى‏گوييم آقا ولايت مطلقه را دارد، اما مصلحت اسلام تقاضا مى‏كند ولايت مطلقه خودش را از راه‏هاى معين ... آن يكى بر ضرر اسلام است، آن درست نيست. خوب اگر درست نيست كه هيچ، تمام شد. اگر چيزى نظر آقايان بيايد اين‏جا اضافه كنند و رأى بگيرند تمام بشود. اما بياييم بگوييم در كتب فقهى! آن‏وقت بايد بروند بگردند. مثلًا يكى بيايد صاحب حداقل اين جور نوشته آن يكى بگويد جواهر اين جور نوشته يك چيزى مى‏شود كه قانون اساسى بر باد دادن است. اين اين جور است. ولى من معتقدم اگر آقايان رأى بدهند، اين عيبى ندارد. ما بگوييم كه آقا اين قانون اساسى را ما نوشته‏ايم اما در عين حال يك حق و توهم ولى مطلق دارد. ولى مطلق در همه‏جا مى‏تواند حق و تو داشته باشد. خوب آن را اگر بگوييم، فردا آمد گفت من زيد را رئيس جمهور نصب مى‏كنم! بگوييم نه آقا اين بايد متكى بر آراء باشد. مى‏گويد من از ولايت مطلقه خودم استفاده مى‏كنم. اين‏كه اين جورى نمى‏شود اين صدور و ذيل ندارد.
منشى (محمد يزدى)- آقاى محمدى به‏عنوان موافق صحبت مى‏فرمايند.
محمد محمدى گيلانى- بسم الله الرحمن الرحيم. بيان آقاى موسوى اردبيلى روشن نشد كه ايشان مى‏خواهند بفرمايند تعبير آقاى مشكينى ناقص است، خوب تعبير را مى‏شود تصحيح و اصلاح بكنيم. و اگر نه، مراد ايشان اين است كه كلًا يك همچو ايمايى، اشاره‏اى، تصريحى نباشد به ولايت مطلقه، از بيان ايشان اين هم بر نمى‏آمد. چون فرمودند كه ما اضافه كنيم «حق وتو دارد» (موسوى اردبيلى، نگفتم، گفتم كه ...) بلى، بعداً هم از بيانشان برمى‏آمد كه مردم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1376
چنين و چنان مى‏گويند، مى‏خواستم عرض كنم كه «فلاتخشوا» مردم را «فالله احق ان تخشوه» اساس حكومت شما و پيروزى شما روى ولايت مطلقه بوده. اين ولى امر شما هنوز غالب نشده فريادش بلند بوده كه «من تمام اين نماينده‏هاى مجلس را عزل كردم» آن روز اين داداش بلند بوده و كان هنوز طنين آن در گوش همه ما هست. براى آقاى خامنه‏اى نوشت كه آقا: شما در نماز جمعه چه مى‏گوييد؟ ولايت مطلقه الهيه، اين وسع كرسيه خيلى چبزها را مى‏گيرد كذا، كذا، كذا را مى‏گيرد كه «منه جلود الذين يخشون» آن چيزى كه ايشان نوشته بودند جلو حج را مى‏تواند بگيرد، كذا را بگيرد و در اين‏جا مسائل ديگرى هم هست كه مزاحمت نمى‏كنم.
شما اصل ولايت مطلقه كه اساس حكومت شماست و در آن خبرگان اول و تقنن كه خود جناب آقاى موسوى اردبيلى هم از اعضاء آن خبرگان بوده، حالا من خيال مى‏كردم آن موقع آقايان گرفتار مراغه‏اى و امثال اين‏ها در آن مجلس بودند و هيچ چاره‏اى نبوده كه اين كشتى ولايت مطلقه را حفظ كنند الا باخرق. «اخرقتها لتغرق اهلها» جواب اين بوده كه براى حفظ اين كشتى بايد يك مقدارى از اين را زخمش كنم، مجروحش كنم كه اين دادها، فريادها، ناله‏ها اين‏ها خفه بشود. و اما هذا در اين زمانى كه بحمدالله آقاى بيات ديروز مقدارى تسكين نفس ما شدند فرمودند همه ما به ولايت مطلقه معتقديم. اين در مشروح مذاكرات هم بالاخره منعكس مى‏شود. همه ما معتقد به ولايت مطلقه هستيم. اساس حكومت ما هم روى ولايت مطلقه است. گرفتارى‏ها جلو مى‏آيد كه ولى فقيه نمى‏تواند. در بهشت زهرا فريادش بلند بوده كه «من در دهان اين دولت مى‏زنم، توى دهان اين دولت مى‏زنم، دولت تشكيل مى‏دهم». آقاى اردبيلى وحشت نكند كه ولى مطلق مى‏تواند. اسلام شكل خاصى براى حكومت نياورده. واقعاً ولى مطلق مى‏تواند شكل خاص اين حكومت را تغيير بدهد و حكومت ديگرى ... اين از قرآن و روايات و اين‏ها منعش هيچ برنمى‏آيد و اين‏كه در كميسيون آقايان يك سلسله وظايف يا اختيارات و گفتند فرق است بين اختيار و وظايف، آن‏هم ما درك نكرديم وظيفه يعنى اختيار الواجب! وظيفه جز اين نيست، يعنى واجب است. آن‏جايى كه واجب است يجب عليه. اين‏كه اختيار كند آن واجب را. بنابراين اين چيزهايى هم كه آقايان در كميسيون اضافه كرده‏اند اين‏ها هم براى آينده نگران بودند. چون براى آينده نگران بودند يك سلسله امور ديگرى را هم اين آقايان اضافه كردند و دست آن‏ها را ما مى‏بوسيم. ولى چون آقاى مشكينى مى‏فرمايند و حتى شوراى نگهبان هم روى اين ايهام صحه گذاشت كه اين وظايف اختيارات موهم نه، بلكه ظهور دارد در اين‏كه وظايف و اختيارات ولى فقيه آن‏هاست، از اين‏جا نمى‏تواند گامى بيرون بگذارد و بيانات امام، بيانات شرع لااقل بيان خود حضرت امام در ولايت فقيه، ايشان تصريح دارد با نهايت شجاعت و شهامت كه «النبى اولى بالمؤمنين من انفسهم» همانى كه رسول الله دارد همان را هم ولى فقيه دارد. كتاب بيع‏شان را در مبحث فضولى ملاحظه فرموده‏ايد. اين مسأله را آن‏جا روشن كرده.
نايب رئيس (هاشمى رفسنجانى)- وقت شما تمام است.
محمدى گيلانى- من وقت خيلى طلب دارم، حرف نزدم، امروز هم اقلًا سه تا ده دقيقه، سى دقيقه من وقت دارم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1377
نايب رئيس (هاشمى رفسنجانى)- طلبتان را پيش از خطب نماز جمعه بفرماييد حالا دو دقيقه ديگر مى‏تواند ادامه بدهيد.
محمدى گيلانى- ... و ما با اصل بيان آقاى مشكينى كه آقاى مهدوى هم فرمودند همه شما هم قائل هستيد، نظر آقاى آذرى هم همين است. آقاى مؤمن خلاصه همه، هر چه هستيم همه معتقد به ولايت مطلقه هستيم، اين طورى بشود كه از دست نرود همه آقايان كه آينده نيستند «آيندگان مى‏رسند ز ره، رهزنان بهمن و دى دنبال» رهزن‏ها دارند مى‏آيند، فعلًا كوچولو هستند، بعداً بزرگ مى‏شوند كه آقايان هم نيستند كه دردمندان دست به دامن آقايان بكنند كه اين درد را علاج كنند، اين‏جا يك كلمه‏اى بگذاريد كه همان طور كه برادر ارجمندمان آقاى خوئينى‏ها مى‏فرمودند ولايت به همين ظرافت بماند من هم مى‏گويم به همين ظرافت بماند! اما به همين ظرافت يك حصنى، ديوارى كه وظيف شماست، علما حصون اسلامند شما حصون اسلاميد يك چيزى بگذاريد كه رخنه نكند، اگر پس فردا فرضاً اختلافى بود كه آن‏جا فرموديد رهبر بخواهد مجمع تشخيصى براى حل اختلاف تشكيل بدهد ...
منشى (يزدى)- چون وقت تمام شده مطالبتان را خلاصه بفرماييد.
محمدى گيلانى- بله چشم، يك دقيقه ديگر اجازه بدهيد. ممكن است پس فردا اين رهبر محتاج بشود كه يك مجمع قضايى تشكيل بدهد دستش بسته نباشد با يك اطلاقى، اشاره‏اى، ايمايى دست آن باز باشد همين. والسلام عليكم.
آذرى قمى- آقا پيشنهاد من اين است كه مسأل به اين مهمى را به يك مخالف و موافق تمام نكنيد، اين در تاريخ براى شما ننگ مى‏شود. امام چند روز است از دنيا رفته اين آقايان آمدند نشستند منتخبين امام آمدند اين مسأله را حل كنند با اين اصرارى كه امام داشته، خارجى‏ها برايشان ...
نايب (هاشمى رفسنجانى)- اين‏هايى كه اين‏جا هستند عوام نيستند كه از اين حرف‏ها بترسند.
آذرى قمى- فردا خارجى‏ها براى شما تفسير مى‏كنند چون آقاى خامنه‏اى سر كار آمده اختياراتش را محدود كردند شما اين‏ها را توجه داريد چه طور فرماند سپاه را مى‏گوييد حذفش نكنيد، اين مسأله‏ساز است اين بيشتر دنيا ...
نايب رئيس (هاشمى رفسنجانى)- شما الان با اجاز كى صحبت مى‏فرماييد؟ چرا بى‏نظمى مى‏كنيد؟
آذرى قمى- با اجاز خودتان!
نايب رئيس (هاشمى رفسنجانى)- آخر نظم جلسه را با اين حرف‏ها به هم مى‏زنيد.
آذرى قمى- من پيشنهادم اين است كه در اين مسأله بيشتر بايد صحبت بكنيم. يك مخالف و موافق.
منشى (يزدى)- حاج آقا آذرى من بعد از اين‏كه آقايان صحبت كردند شما را در نوبت مى‏گذارم تا صحبت كنيد.
نايب رئيس (هاشمى رفسنجانى)- خوب اين پيشنهاد را با دعوا كه نمى‏گويند. برادرانه، آرام پيشنهادتان را بفرماييد ما هم پيشنهاد شما را بررسى مى‏كنيم. گفتيم امروز مثل اين‏كه توى غذايتان فلفل زياد ريخته‏اند!
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1378
آذرى قمى- همين مصوبات روزهاى گذشته از فلفل بدتر است.
منشى (يزدى)- آقاى خامنه‏اى بفرماييد.
سيدهادى خامنه‏اى- بسم الله الرحمن الرحيم. البته نوع بحث‏هايى كه اين‏جا مى‏شود يك مقدارى اگر رعايت آيين‏نامه نبود و ما ملاحظه نمى‏كرديم اين‏ها جواب دارد و جواب‏هاى درست و حسابى دارد، يعنى اين جور بحث مى‏شود كه آن عده‏اى در اين‏جا طرفدار سفت و سخت ولايت مطلقه هستند يك عده منكرند در حالى كه ما اگر بخواهيم اثبات كنيم مسائل گذشته را عكسش ممكن است به اثبات برسد.
عرض كنم كه من معتقدم كه نه، منظور آقاى موسوى اردبيلى اين بود كه آقاى محمدى استنباط كردند و نه اصولًا اين مخالفت معنايش اين است كه اين‏جا حذف باشد بنده هم براى اين‏كه آقاى محمدى خاطرشان جمع بشود براى چندمين بار تكرار مى‏كنم كه ما همه‏مان به ولايت مطلقه فقيه معتقديم. در قانون اساسى هم در غير واحد مره‏اى اسمش برده شده است، بنابراين اين‏كه در فصل اختيارات و وظايف دوباره اين اسم را ببريم يا نبريم چيزى عوض نمى‏شود. اين ولايت هست ...
موسوى اردبيلى- آقاى هاشمى اگر قرار باشد در بين صحبت‏ها تحريف و اين حرف‏ها باشد ما مى‏توانيم شديدترين تحريف‏ها را ... خواهش مى‏كنم آقايان اين حرف‏ها را ديگر به دهن نياورند چون نه صدايشان بلندتر است و نه موادشان بيشتر است ...
آذرى- حاج آقا كسى با شما نبود.
ى زدى- حاج آقا موسوى! درست مى‏فرماييد ولى اجازه بفرماييد آقاى خامنه‏اى صحبتشان را تمام كنند، آقاى آذرى پيشنهادتان محفوظ مى‏ماند، اجازه بدهيد با آيين‏نامه كار كنيم.
نايب رئيس (هاشمى)- عجيب است! در اين روزهاى آخر بازنگرى قانون اساسى مخصوصاً امروز آقايان واقعاً داريد برخلاف رو يه جلسه بداخلاقى مى‏كنيد.
خوب، آقايان در جلسه بايد با اجازه حرف بزنند، آقاى خامنه‏اى بفرماييد.
سيد هادى خامنه‏اى- ... در اين‏جا اگر بنا باشد كه ما تحفظ كنيم به آنچه آقاى مشكينى فرمودند قاعده‏اش اين است كه اصلًا فصل وظايف و اختيارات را از آن‏جا حذف كنيم به‏خاطر اين‏كه حتى يك كلمه آوردن ... مهم اين است كه اين‏جا ما مى‏خواهيم استقصا كنيم، ديگر وقتى حدى ندارد چرا بياوريم؟ خوب اين از اول لغو مى‏شود. حتى در جواب مطلبى هم كه پريروز گفتند و بنده نخواستم بى‏اجازه صحبت كرده باشم كه گفتم وظايف بله، اختيارات نه، من مى‏خواهم عرض كنم وقتى وظايف هم مى‏آوريد خودش دخالتى است و در واقع ايجاد تكليفى است وظيف رهبر اين است يعنى چه؟ نه. اگر دلش خواست مى‏كند، نخواست ديگر نمى‏كند «اذا شاء يفعل و اذا لم يشاء لم يفعل» اين اصلًا دخالت در حدود كار اوست. اگر ما حتى وظيفه براى او مشخص كنيم وظيفه و اختيار در اين‏جا فرقى نمى‏تواند داشته باشد. بنابراين ما اين‏جا اگر در آخر اين فصل اين مطلب را بياوريم آن جنبه‏هاى سلبى و منفى كه در فرمايشات آقاى موسوى اردبيلى بود هست و اگر نياوريم آن جنبه‏هايى كه آقاى مشكينى يا آقاى محمدى گيلانى كه از آن نگران بودند نيست چون چيزى واقعاً عوض نمى‏شود اختيارات هميشه هست و شما اين را داريد. ولايت مطلقه فقيه هست اما همان طورى كه فكر كنم خود آقاى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1379
محمدى هم اشاره فرمودند با بودن ولايت مطلقه است كه ما قانون اساسى محدودكننده و داراى چهارچوب اساسى در كشور مى‏آييم وضع مى‏كنيم اين معنايش چيست؟ معنى آن اين است كه ولى مطلق موافقت مى‏كند كه ما در چهارچوب اين قانون اساسى كار كنيم و اگر مخالفت او با شرع توسط شوراى نگهبان احراز نشد و با اين قانون احراز نشد مخالفت قوانين عادى آن قوانين عادى كشور را اداره كند خوب حالا اين‏جا بحث سر اين است رهبر كه با همين كيفيت يعنى جمهورى اسلامى را او تأييد كرده جمهورى اسلامى يعنى داراى قانون اساسى باشد به اين شكل و با همين مكانيزم در مجلس شوراى اسلامى قوانين عادى دولت و مجريان هم همه بر اساس آن قوانين كارشان را انجام بدهند. اين توافق شده در واقع كيست؟ همين ولى مطلق است و اين‏هايى هم كه ما الان اين‏جا داريم رويش بحث مى‏كنيم باز ولى مطلق روى‏اين‏ها نظر خواهد داد اگر موافقت كرد خود او هم مجبور است اين‏ها را چه كار كند؟ رعايت كند اين قانوناً مسلم است.
ما حتى در مورد خود خداوند هم كه ديگر قدرت مطلقه است مى‏گوييم: «ابى الله ان يجرى الامور الا باسبابها» اسباب ادار كشور در ذيل ولايت مطلقه همين قانون اساسى و بعدش هم در نهايت دوم قوانين عادى و قوانين ديگر و قاعدتاً فكر مى‏كنم اگر بخواهيم ولى مطلق در عين حال كه در ضرورت‏ها يقيناً مى‏تواند ولى قاعده‏اش اين نيست كه در همه‏جا مثلًا بيايد آن چهارچوبى را كه خودش قبول كرده به هم بزند. بنابراين نهايتاً مى‏خواهم عرض بكنم كه اين‏جا اين باعث لغويت اين بحث‏هاى ديگر ما خواهد شد و ضررى هم نبودش ندارد.
نايب رئيس (هاشمى رفسنجانى)- اين چون در كميسيون نبوده ديگر مطرح نمى‏كنيم آقاى مؤمن بفرماييد.
مؤمن- چرا البته حاج آقا تشريف آوردند و در كميسيون مطرح كردند. كميسيون هم با اعتقاد به اين‏كه ولايت مطلقه براى ولى فقيه هست منتها مسأله اين‏كه اگر بخواهد نظامى براى اعمال ولايت نباشد همان طور كه عرض كرديم به بى‏قانونى ممكن است متهم بشود به اين صورت گفتند نوشته بشود. البته همان طور كه جناب آقاى موسوى اردبيلى فرمودند به يك صورتى حالا با تعبير مثلًا حق وتو البته تعبير ظريفى اگر باشد كه باز با تعبيرى كه جناب آقاى گيلانى فرمودند كه رهزنان از پى آن‏ها خواهند آمد يك چنين مسأله‏اى اگر باشد كه با ظرافت ذكر بشود با اين هيچ كس مخالف نيست.
هاشمب رفسنجانى- شما از كميسيون دفاع بفرماييد.
مؤمن- عرض كردم كميسيون اگر با ظرافت، كه آن خدشه وارد بيايد ...
نايب رئيس (هاشمى رفسنجانى)- نظر مخبر كميسيون اين جور است! خيلى خوب، پيشنهاد آقاى مشكينى براى رأى‏گيرى قرائت بشود.
آذرى قمى- عبارتش را ما قبول نداريم.
نايب رئيس (هاشمى رفسنجانى)- عبارتش را درست كنيد و هر عبارتى مى‏خواهيد همان را بگوييد.
مشكينى- دوتا رأى آقا بگيريد. يك رأى بگيريد به اين‏كه از اين مسأله بگذريم و حرف نزنيم. بعد اگر چنانچه رأى نياورد يك عبارتى كه مورد اتفاق باشد قبول مى‏كنيم و مى‏نويسيم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1380
منشى (يزدى)- نه ديگر اين هم خلاف آيين‏نامه است. آيين‏نامه مى‏گويد اين پيشنهاد جناب‏عالى است. بعد از اين‏كه توضيح فرموديد مخالف و موافق صحبت كردند به رأى گذاشته بشود حداكثر ممكن است بفرماييد عبارت تغيير داده بشود.
جنتى- نظر ايشان اين است كه ما يك عبارتى بياوريم در اين‏جا كه ولايت مطلقه را بفهماند و معين بكند كه محدود به حدود اين‏جا نيست اين مراد ايشان است. شما روى اين مراد رأى بگيريد. آن‏وقت عباراتش را بعد تنظيم مى‏كنيم.
نايب رئيس (هاشمى رفسنجانى)- مراد اين جورى ما مى‏گوييم توى اصل پنجم هست و چيزى غير از آن را لازم نمى‏دانيم بيايد، اگر كافى نيست عبارتى بگوييد آن عبارت را بياوريم.
آذرى- آقاى هاشمى بياييد آن‏جا در اصل پنجم ما پيشنهاد داريم كه استراحت بيشترى ما داشته باشيم.
منشى (يزدى)- خيلى خوب آن‏جا هم مى‏رسيم.
نايب رئيس (هاشمى رفسنجانى)- پيشنهادتان را بدهيد آقاى مشكينى منصرف شدند، ديگر نمى‏خواهند به پيشنهادشان رأى گرفته شود. پيشنهاد را بخوانيد.
                         (به شرح زير خوانده شد)

قواى حاكم در جمهورى اسلامى ايران عبارتند از: قو مقننه- قو مجريه و قو قضاييه كه زير نظر ولايت امر و امامت و بر طبق اصول آينده وظيفه‏شان را انجام مى‏دهند.
جنتى- نه، اين اقتضا مى‏كند كه ما اين‏جا آن مطلب را بياوريم.
نايب رئيس (هاشمى)- خيلى خوب بياوريد، آقا شما دوباره برگشتيد به اصل؟ عبارتتان را بگوييد ما رأى بگيريم، چه مى‏خواهيد بگوييد؟
اجازه بدهيد، براى اين‏كه اين بحث تمام بشود، نظر من اين است كه لازم نيست غير از اين اين‏جا چيزى بياوريم حالا شما چيزى مى‏فرماييد بگوييد، اول ما اين را مبهم رأى مى‏گيريم آقايانى كه موافقند كه يك مضمونى كه ولايت مطلقه را برساند اين‏جا بياوريم رأى بدهند.
آذرى قمى- اين‏جا آخر خصوصيتى ندارد.
نايب رئيس (هاشمى رفسنجانى)- اين‏جا، اين‏جا.
رئيس (على مشكينى)- آقا رأى بدهيد.
مؤمن- هر جايى.
نايب رئيس (هاشمى رفسنجانى)- خوب هر جايى، هر جاى قانون آقايانى كه معتقدند كه بيش از آنچه كه داريم يك عبارتى بياوريم كه ولايت مطلقه را برساند، رأى بدهند. (هشت نفر رأى دادند) تصويب نشد.
جنتى- ى ك پيشنهادى دارم.
نايب رئيس (هاشمى)- پيشنهادتان را مطرح كنيد.
منشى (يزدى)- آقاى جنتى در كميسيون حضور يافته‏اند و راجع به پيشنهادتان بحث شده‏است، آقاى جنتى نوشته‏اند: «حل معضلات نظام كه از طرق عادى و قانونى قابل حل نيست به طور مستقيم يا از طريق مجمع تشخيص مصلحت». اين به اختيارات اضافه بشود البته شامل بندهاى قبلى هم مى‏شود، حالا خودشان توضيح مى‏دهند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1381
نايب رئيس (هاشمى رفسنجانى)- آقاى جنتى بفرماييد.
احمد جنتى- بسم الله الرحمن الرحيم. من اين را قبل از ورود در بحث اصل صد و دهم اشاره كردم كه آقايان توجه نفرموديد كه ما اگر اين مطلب را اصلًا روشن بكنيم كه يك جورى اين‏جا ولايت مطلقه را بگنجانيم يا نگنجانيم و اصلًا اين كلى برايمان روشن بشود و بعد وارد بحث بشويم بهتر است كه خوب چونكه آن بحث مطرح نشد اين مشكلات پيش آمد. الان هم در طول اين 10 سال مكرر در مكرر ديده‏ايم گاهى كارها به يك بن‏بست‏هايى مى‏رسيد كه جز حضرت امام رضوان الله با دست حلالشان كس ديگرى نمى‏توانست مشكل را حل بكند و اگر بنا بود كه ايشان دخالت نمى‏كرد مشكلات زيادى براى مملكت به‏وجود مى‏آمد اين تجربه گذشته را داريم و در آينده هم خيلى راحت قابل پيش‏بينى است مسلم اين مسائل پيش مى‏آيد ما اگر بخواهيم اختيارات را آن جورى محدودش بكنيم كه بگوييم در غير از اين موارد حق ندارند دخالت بكنند آن‏وقت وقتى يك مشكل آن جورى كه براى ما قابل پيش‏بينى نبوده اين‏جا كه جزو اختيارات رهبر يا وظايفشان بگذاريم پيش آمد مى‏رسيم به يك بن‏بست كه طريق عادى و قانونى راهى را براى حل مشكل نشان نمى‏دهد رهبر هم دستش باز نيست، من باز هم تأكيد مى‏كنم كه معناى شمردن يك و دو و سه و پنج و ده اين است كه اختيارات و وظايف رهبر در اين‏ها خلاصه مى‏شود طبعاً اگر بعدش در يك امر ديگرى مخصوصاً اگر يك مسأل مهمى باشد و يك عده موافق باشند يك عده‏مخالف باشند بخواهد اظهار نظر بكند و دخالت بكند يك عده‏اى طبيعى است كه اين مطلب را مطرح مى‏كنند كه اين خارج از وظايف رهبرى است.
ما در دوران حضرت امام هم اين مسأله را داشتيم با وجود قدرت و عظمت و مهابت ايشان كه ديگر كسى منكرش نبود در عين حال بعضى وقت‏ها در يك جاهاى حساس مسؤولينى نق مى‏زدند كه فلان كارى كه حضرت امام كردند اين خلاف وظيفه بوده مثلًا خلاف اختياراتى بود كه در قانون اساسى بوده، خود ايشان قانون اساسى را قبول كردند پس بايد طبق قانون اساسى عمل بكنند، اين‏جا بر خلاف قانون اساسى شده اين نق‏ها زده مى‏شد ما بياييم اين‏جا جلو اين قضيه را بگيريم. ما پيشنهاد كرديم كه حل معضلات نظام كه از طرق عادى و قانونى قابل حل نيست اين يكى از اختيارات ايشان است و بايد به ايشان ارجاع بشود منتها بعد گفتيم يا به‏طور مستقيم خود ايشان وارد بشود و مشكل را حل بكند بن‏بست را بشكند و يا اين‏كه اگر لازم دانستند از طريق مجمع تشخيص مصلحت كه توى آن نامه حضرت امام هم راجع‏به مجمع تشخيص مصلحت اين قضيه حل معضلات نظام آمده منتها ما مى‏گوييم كه ايشان آزاد باشد كه اگر خواست خودش وارد بشود، خيلى جاها لازم است خودش دخالت بكند و لزومى ندارد. به مجمع تشخيص مصلحت واگذار بكنيم اگر هم يك جايى لازم ديد كه از آن طريق باشد دستش باز باشد از آن طريق. به نظر من اگر اين كار را نكنيم بعد مواجه مى‏شويم با يك كارهايى كه رهبر حتماً بايد بكند و با اعتراض هم رو به رو مى‏شود.
نايب رئيس (هاشمى رفسنجانى)- مخالف و موافق صحبت كنند.
ميرحسين موسوى- اين پيشنهاد چه بود؟ پيشنهاد كى بود؟
سيد هادى خامنه‏اى- متن پيشنهاد را بخوانيد؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1382
منشى (يزدى)- ى ك بار خوانده بشود كه اگر آقايان مى‏خواهند مخالفت و موافقت صحبت كنند. «حل معضلات نظام كه از طرق عادى و قانونى قابل حل نيست به طور مستقيم يا از طريق مجمع تشخيص مصلحت».
نايب رئيس (هاشمى رفسنجانى)- همان كارى كه امام الان با مجمع و اين‏ها مى‏كند.
منشى (يزدى)- آقاى بيات بفرماييد.
اسدالله بيات- بسم الله الرحمن الرحيم. اين پيشنهاد را حاج آقا جنتى در كميسيون مطرح كردند و ما در آن‏جا هم مخالفت كرديم الان هم من باز در اين‏جا مخالف هستم به دو تا جهت كه اشاره مى‏كنيم:
يكى اين‏كه اصلًا بد است در قانون اساسى ما بياييم اينگونه تعبير بكنيم كه تنها كسى كه مى‏تواند از طرق غير قانونى كارها را حل بكند اين مقام ولايت است. اين را من صحيح نمى‏دانم درست نمى‏دانم تصريح اين قضيه را درست نمى‏دانم حتى اين مسأله اگر به شخص رسول اكرم صلوات الله و سلم نسبت داده بشود صحيح نيست. معناى اين حرف انكار ولايت نيست معناى اين حرف حفظ قداست و حرمت ولايت است بنابراين، اين عبارت، عبارت درستى نيست اين عبارت، عبارت صحيحى نيست اين اولًا.
و ثانياً كلم «حل معضلات» امام رهنمود دادند آن‏جا هم ما پيشنهاد داديم الان هم بنده پيشنهاد دارم حل معضلات جزء وظايف مجمع تشخيص مصلحت است در نامه‏اى كه امام به شوراى بازنگرى مرقوم فرمودند در آن‏جا تصريح دارند براى حل معضلات نظام و به عنوان بازوى مشورتى اين مسأله در آن‏جا بشود به نظر من اين مسأله بايد آن‏جا برود و اين يكى از بازوهاى مشورتى مقام معظم رهبرى است و اين‏جا لازم نيست بيايد.
منشى (يزدى)- جناب آقاى هاشمى بفرماييد.
نايب رئيس (هاشمى)- من با اين كار موافقم به دليل تجربه‏اى كه داشتيم و عملًا هم ما به امروز كشيده مى‏شويم مواردى پيش خواهد آمد كه ما نياز داريم رهبرى دخالت كند كه الان قابل پيش‏بينى نيست. الان آقاى بيات فرمودند كه در مجمع تشخيص برود خيلى خوب با اين پيشنهاد يك مقدار محكم‏تر مى‏شود يك وقت خود مجمع اين كار را مى‏كند ما مى‏گوييم در يك شرايط خاصى رهبر يك چيزى را احاله مى‏كند به مجمع يا خودش دخالت مى‏كند مستقيماً يا به مجمع مى‏گويد شما بررسى كنيد نظر بدهيد يك موردى پيش مى‏آيد يعنى اين چيزى بيشتر از آنچه كه ما به مجمع احتمالًا بايد بدهيم نخواهد بود اين را هم كه جناب‏عالى نگرانيد كه يك چيز مثلًا اختلاف و فلان اين‏ها را بياوريم تو قانون اساسى خوب واقعيت‏هايى است ديگر حالا ما نگوييم هم هست، ما از آوردن اين تعبير آقاى جنتى هيچ ضررى نمى‏بينيم يك مقدار زيادى هم نظرات آقايان كه نگران هستند كه اين ولايت مطلقه نقض بشود رفع مى‏شود به صورت آبرومندانه و مؤدبانه يعنى رهبر كه نمى‏خواهد بى‏جهت در كار كشور دخالت كند نظام را هم به هم بزند يك‏جايى مى‏بيند مجبور است يك معضلى پيش آمده براى نظام در اين صورت به اين طريق عمل مى‏كند يعنى اين ديگر اعمال ولايت مطلقه‏اش اين جورى است.
موسوى اردبيلى- اين چه طور آمده؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1383
منشى (يزدى)- عبارت اين است. حالا اجازه بدهيد صحبتشان تمام مى‏شود بعد اگر لازم بود ...
موسوى اردبيلى- مجمع تشخيص مصلحت كه ...
نايب رئيس (هاشمى رفسنجانى)- آخر آقاى موسوى همان را هم اين اضافه شده «حل معضلات نظام كه از طرق عادى و قانونى قابل حل نيست به‏طور مستقيم يا از طريق مجمع تشخيص مصلحت.»
مهدى كروبى- اين مى‏شود يك لفظ ضرورتى، اين‏كه قانون نيست اين خودش يك خرده ...
نايب رئيس (هاشمى رفسنجانى)- من مى‏خواهم بگويم الان از نظر محتوا يك چيزى است كه همه‏مان رويش اتفاق داريم يعنى در بن‏بست كه رسيديم كار رهبرى است كه حل كند.
امينى- رفع معضلات ديگر كافى است.
نايب (هاشمى رفسنجانى)- بله، حالا اجازه بدهيد عبارتش را بعد بحث مى‏كنند. عبارتش را با آقاى جنتى صحبت كنيد ايشان پيشنهادشان را هر جور مى‏خواهند تعبير كنند. من مى‏گويم مضمون را ما همه‏مان قبول داريم (مهدى كروبى- همان ولايت مطلقه است) يك نوع ولايت مطلقه است، آخر فرق مى‏كند ببينيد ولايت مطلقه‏اى كه از طريق قانون الان دارد اجرا مى‏شود اين مشمول اين نيست، يعنى الان كارهايى مجلس دارد مى‏كند ولى حرف آقايان اين بود كه امام مى‏تواند مجلس را متوقف كند بگويد شما نگوييد خودم بگويم. به استاندار بگويد تو دخالت نكن من خودم بكنم آن تعبير آقايان يك چنين چيزى است، ولى اين، اين نيست مى‏گويد نظام به بن‏بست رسيده در اين بن‏بست رهبر دخالت مى‏كند حالا يا كسى را تعيين مى‏كند مثل مجمع يا خودش مستقيماً دخالت مى‏كند حل مى‏كند و رهبر هم بيش از اين نمى‏خواهد يعنى آن‏كه در قانون اساسى بيايد اين مقدار كافى است جلو نق‏زدن‏هايى را هم كه آقايان نگرانش هستند مى‏گيرد و به حل اختلاف لفظى هم كه بين ما اين‏جا هست كمك مى‏كند و من موافقم.
منشى (يزدى)- ى ا حتى الامكان از طريق قانونى حل مى‏كند اگر نشد از طريق ...
نايب رئيس (هاشمى رفسنجانى)- ى عنى اگر قانون عاجز بود حل بكند.
منشى (يزدى)- عنايت بكنيد كه توى وظايف تشخيص مصلحت هم آمده است.
نايب رئيس (هاشمى رفسنجانى)- خيلى خوب، آن‏جا هست اين‏جا هم مى‏آيد.
بيات- پس بگوييد به طور مستقيم نفرماييد. اين‏جا هم بياوريد.
منشى (يزدى)- حالا به هر حال پيشنهاد ايشان است.
نايب رئيس (هاشمى رفسنجانى)- ى عنى اين اشكالى ندارد به طور مستقيم اين‏جا رهبر اين قدر برايش روشن است آقاى مهندس موسوى يادشان است مواردى پيش مى‏آمد كه ديگر لازم نبود كه بيايند به ما بدهند بگويند برويد تو هيأت رئيسه، رؤسا بحث كنيد، امام مى‏گفتند برويد اين كار را بكنيد مى‏رفتيم مى‏كرديم. گاهى آقاى موسوى مستقيماً مى‏رفتند از امام اجازه مى‏گرفتند همين حالا هم الان دارند با اجازات امام كارى را انجام مى‏دهند همان‏ها دخالت‏هاى مستقيم امام در كار ما بود و اين طور موارد پيش هم مى‏آيد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1384
منشى (يزدى)- آقاى موسوى خوئينى‏ها به عنوان مخالف بفرماييد.
موسوى خوئينى‏ها- من عرضم اين است كه اين مسأله ديروز يك بار بحث شد حالا بعضى آقايان مى‏گويند به دليل اين‏كه در كميسيون گفتيم مصلحت نيست اين حرف را بزنيم و اين در معرض اتهام هست و اين‏ها، اين آقايان، آقاى مؤمن دو، سه بار اين را فرمودند كه كميسيون به ولايت مطلقه فقيه اعتقاد داشت اما اين را صلاح نمى‏دانست كه توى قانون اساسى با اين تصريح گفته بشود. من اين طور فهميدم، جناب آقاى مؤمن همين طور بود ديگر؟ كه فرموديد ما را متهم مى‏كنند كه اين‏ها ...
مؤمن- اين مطلب را ما گفتيم ولى نه در اين‏جا ...
موسوى خوئينى‏ها- نه بحثم اين نيست امروز هم باز همين بحث بود گويا آقايان كه به اين مسأله رأى نمى دهند نه از باب اين است كه كسى آن ولايت مطلقه را قبول نداشته باشد به هر دليل ديگرى بالاخره صلاح نمى‏دانند اين پيشنهاد روحش همان است عبارتش عوض شده ببينيد در آن‏جا هم كه آقايان گفتند، گفته شود ولايت مطلقه فقيه كه اگر هر كارى به نظرش مصلحت رسيد انجام بدهد نمى‏خواستند بگويند كه ولى فقيه همين طورى ديمى هر لحظه دلش مى‏خواهد مثلا مجلس را به هم بزند يك رئيس جمهور جديدى منصوب كند. بگويد اصلًا تشخيص دادم دو تا رئيس جمهور خوب است. يكى مردم انتخاب كنند آن‏ها هم كه نمى‏خواستند بگويند ولايت مطلقه يعنى از اين كارها بكند يعنى مواردى پيش مى‏آيد در مملكت ولى فقيه احساس مى‏كند كارى بايد انجام بشود اما مجلس بخواهد تصميم بگيرد يك محظور دارد توى دولت بخواهد تصميم گيرى بشود يك محظور دارد مسائل قضايى كشور است اگر از مسير عادى جريانات قانونى بخواهد انجام بگيرد يك محظور دارد آن‏ها هم مى‏خواستند بگويند براى يك چنين مواردى ما اين كلمه را بگذاريم. ضمن اين‏كه اين اصل مسلم فقهى شرعى هم گفته شده باشد اين خودش يك ارزش جداگانه‏اى است اما به هر حال آقايان اين را مصلحت نديدند و رأى ندادند اين پيشنهاد هم همين است مى‏گويد در مواردى كه معضلاتى براى كشور پيش مى‏آيد كه اين معضلات از قانونى قابل حل نيست ولى فقيه بتواند آن‏جا خودش تصميم بگيرد و كارى را انجام بدهد معناى اين همين است يعنى بر خلاف قانون اساسى و برخلاف قوانين عادى كارى انجام بدهد خوب معنى ولايت مطلقه ديگر همين است. اگر آن مسأله را آقايان مى‏خواستند رأى بدهند در همان جا با همان تعبير اگر ما به فرمايش آقاى موسوى يك چيزى را قبول داريم حالا ديگر چرا اين قدر مى‏ترسيم از اين‏كه به ما حرفى بزنند.
اگر يك مطلبى به اين مهمى را مى‏خواهيم بگوييم خوب بياييم خيلى پوست كنده بگوييم. چرا پوست كنده نگوييم كه آن ارزش گفتن را هم دارد آن‏وقت بياييم با يك عبارت از دور سرگرداندن با يك تعبيرى كه نه آن حرف اصلى‏مان را زده‏ايم نه معلوم مى‏شود بعداً آن موارد ضرورت كجاست، از طريق قانون قابل حل نمى‏شود كجاست، چه چيزى است كه از طريق قانون قابل حل نيست. يا اين‏كه مثلًا دولت نمى‏تواند ... خوب بله در اين ايام مسأله جنگ بوده (اولًا).
ثانياً بنده نمى‏دانم هنوز آيا (البته حالا جسارت نمى‏خواهم بكنم مى‏خواهم بگويم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1385
به نوب خودم) آن مواردى كه از حضرت اما اجازه گرفته شد برخلاف قوانين كارى انجام بشود واقعاً نمى‏شد طبق قانون كار مملكت را بگذاريم و اين كار را كرديم يا آن مثلًا آسان‏تر بود، مشكلش كمتر بود، آن‏ها هم من درست نمى‏دانم برداشت بنده اين است كه اين پيشنهاد عبارةالاخرى همان مطلب است منتها به يك عبارت خيلى مجمل‏تر و آن صراحتى هم كه ارزش دارد در آن صراحتى هم كه ارزش دارد در آن صراحتى آن را هم ندارد.
منشى (يزدى)- آقاى نورى بفرماييد.
عبدالله نورى- بسم الله الرحمن الرحيم. من فكر مى‏كنم مطلب كاملًا فرق مى‏كند با آن چيزى كه جناب آقاى موسوى خوئينى‏ها مطرح فرمودند. در پيشنهاد قبل، از ابتدا اختيارات ولى فقيه را در قانون اساسى و يا نوعى دخالت را جورى داريم تصور مى‏كنيم همان طور كه اشاره شد كه ابتدا به ساكن مى‏تواند سيستم تشكيلاتى را كه قانون اساسى چه بسا خودش تنفيذ كرده همه را به هم بزند. بگويد، اين‏جا امروز تصميم بگيرد، خبر رسيده كه يك استاندارى كار خلاف كرده همين الان حكم عزلش را بنويسد. فردا گفته مى‏شود فلان وزير يك تخلفى داشته حكم عزلش را بنويسد و استفاده كند از آن اختياراتى كه بحث شد.
پيشنهادى كه الان مطرح است به‏نظر من كاملًا با مجمع تشخيص مصلحت فرمودند كه يك چيزى وجود دارد و شما برايش پيش‏بينى بفرماييد مجمع تشخيص مصلحت براى حل معضلات نظام يعنى پس ما يك چيزى به‏عنوان معضلات نظام داريم كه از طرق اعمال قانون اساسى قوانين عادى و مجارى طبيعى ممكن است باز هم اين معضلات باقى بماند.
مجمعى به نام تشخيص مصلحت وجود داشته باشد براى اين‏كه اين معضلات نظام را حل بكند و من فكر مى‏كنم در خارج هم زياد وجود دارد اين‏كه گفته بشود خوب اگر قانون بگذرانيد ما در بحث حتى بحث اختلاف نظر و تداخل در امور در قو مجريه يك سلسله اختيارات را داديم و خود برادران نگفتند كه اين‏ها برگردد از طريق عادى قانونى‏اش حل بشود. گفتند اگر بخواهد برود آن‏جا ممكن است دو سال طول بكشد و نشود در بحث قو قضاييه بحث وحدت رويه را مطرح فرمودند و حتى به عنوان تفسير قانونى فرمودند آن‏جا آن هيأت مى‏تواند كارش را انجام بدهد براى اين‏كه نمى‏تواند معطل اين چيزها بشود. خوب الان چه طور ما در مقام رهبرى در بحث رهبرى بگوييم معضلاتى كه فراتر از اين‏ها به وجود مى‏آيد اين بماند اين مشكل حل نشود. به نظر من حتماً بايد پيش‏بينى بشود و من تنها پيشنهادم در رابطه با پيشنهادى كه جناب آقاى جنتى دادند اين است كه اگر تلفيقى بشود كه هم نظر كميسيون در بحث مجمع تشخيص مصلحت عمل شده باشد و هم اين‏كه چيزى كه حضرت امام به نظر من مى‏رسد كه در رابطه با مجمع تشخيص قرار دادند عمل بشود در كميسيون مطرح شده كه حل معضلات نظام در مواردى كه مقام رهبرى ارجاع مى‏دهد اين به عهد مجمع تشخيص مصلحت است، يعنى رهبر پيشنهاد مى‏دهد رهبر معضله را تشخيص مى‏دهد و پيشنهادش را مى‏دهد به مجمع تشخيص مصلحت. حضرت امام هم در بند 6 فرموده‏اند كه مجمع تشخيص مصلحت براى حل معضلات نظام و مشورت رهبرى به وجود بيايد. بنابراين به نظر من مى‏رسد هيچ اشكال ندارد كه اين‏جا يك بندى بيايد كه حل معضلات نظام در مواردى كه از طريق عادى و قانونى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1386
نمى‏تواند اعمال بشود از طريق همان بندى كه آورند از طريق مجمع تشخيص مصلحت. در بحث مجمع تشخيص مصلحت هم كه آقايان به‏طور كامل مى‏آوردند.
منشى (يزدى)- ى عنى مستقيمش را حذف كنيم.
نورى- به نظر من به‏طور مستقيم نيايد كافى است يعنى با چيزى كه حضرت امام فرمودند.
نايب رئيس (هاشمى رفسنجانى)- خيلى خوب حالا بعد از اين رأى مى‏گيريم.
منشى (يزدى)- در موافقت چند نفر ديگر اسم نوشته‏اند ولى دو نفر موافق، دو نفر مخالف صحبت كردند. آقاى مؤمن بفرماييد.
مؤمن (مخبر كميسيون)- بسم الله الرحمن الرحيم. عرض كنم كه اين پيشنهادى كه حاج آقا فرمودند عيناً در كميسيون هم مطرح شد و همان طور كه حاج آقاى اردبيلى فرمودند كميسيون با پيشنهاد از نظر محتوا مخالف نبود. به خاطر همين كه حل معضلات نظام در مواردى كه مقام رهبرى ارجاع مى‏دهد معلوم مى‏شود كه اصل اين حل به دست اوست. منتها در بعضى موارد ارجاع مى‏دهد و با آن عبارتى هم كه حضرت امام باز فرمودند براى مشاوره مقام رهبرى و حل معضلات نظام اين منافاتى هم ندارد. به خاطر اين‏كه حل معضلات نظام گاهى ارجاع داده مى‏شود به مجمع تشخيص گاهى فقط صرف مشاوره با او مى‏شود. اين هيچ منافاتى هم ندارد. به خاطر اين‏كه حل معضلات نظام گاهى ارجاع داده مى‏شود به مجمع تشخيص، گاهى فقط صرف مشاوره با او مى‏شود. اين هيچ منافاتى ندارد الا اين‏كه آنچ‏ه كه آن‏جا مورد صحبت بود كه آيا در آن اصلى كه جزو وظايف مجمع تشخيص مصلحت ذكر مى‏كنيم كافى نيست كه كميسيون اين را كافى دانست حالا البته اگر نظر شورا اين باشد كه اين‏جا ذكر بشود آن مسأل ديگرى است و يك پيشنهاد ديگرى هم كه آقايان دادند مفاد آن هم تقريباً همين است كه در مواردى كه نظام را در خطر ببيند مى‏تواند تصميماتى اتخاذ بكند كه اين همان حل معضلات مى‏شود، اين خلاص نظر كميسيون است.
نايب رئيس- پيشنهاد آقاى جنتى را آن متنى كه نهايتاً خودشان مايلند بگذاريد.
مؤمن- حاج آقا! باز متن را ممكن است منهاى لفظ، چون اگر خلاف قانون باشد، ممكن است يك عده از دوستان به همين جهت رأى ندهند.
نايب رئيس- خوب حالا ديگر پيشنهاد ايشان بوده، ممكن است ما به خاطر همين رأى بدهيم.
مؤمن- اجازه مى‏دهيد مطلبى را از طرف كميسيون عرض كنم؟ (هاشمى- بفرماييد) آن‏كه بنده از طرف كميسيون عرض كردم كه كميسيون به ولايت مطلقه معتقد است منتها اين‏كه به صورت اطلاق مصلحت ندانست، غير از اين است. اين را اتفاقاً به عينه ...
نايب رئيس (هاشمى)- اين را كه يك بار گفتيد، راجع به آن حرفى نداريم، قبول كرديم. آقاى جنتى پيشنهادتان را مشخص كنيد تا رأى بگيريم.
احمد جنتى- پيشنهاد من همين «حل معضلات نظام كه از طرق عادى قابل حل نيست به طور مستقيم يا از طريق مجمع تشخيص مصلحت» من روى كلم «به طور مستقيم» كه عمده پيام اين پيشنهاد است اصرار دارم، كلمه قانونى باشد يا نباشد فرقى نمى‏كند.
نايب رئيس- ما فعلًا براى اين رأى مى‏گيريم، اگر رأى نياورد و مايل بوديد مى‏توانيد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1387
 «به‏طور مستقيم» آن را حذف كنيد نخواستيد هم حذف نمى‏كنيم.
رئيس- كلم «قانون» را بالاخره تثبيت مى‏كنيد يا نه؟
نايب رئيس (هاشمى)- قانون در آن نيست، از طرق عادى. آقايانى كه با اين عبارت «حل معضلات نظام كه از طرق عادى قابل حل نيست، به طور مستقيم يا از طريق مجمع تشخيص مصلحت» موافقند، رأى بدهند (يازده نفر رأى دادند) تصويب نشد.
نورى- «به طور مستقيم» آن را حذف كنيد و رأى بگيريد.
نايب رئيس- آقاى نورى مى‏گويند «به طور مستقيم» را حذف كنيد و رأى بگيريم.
منشى (يزدى)- خوب است ديگر، اشكال ندارد، از آن طريق هم خوب است. از طريق عادى نمى‏شود. از طريق مجمع تشخيص مى‏شود.
موسوى اردبيلى- اگر حذف بشود همان حذف كافى است.
نايب رئيس (هاشمى)- خيلى خوب حالا اين‏جا مى‏خواهيم بياوريم، همان را مى‏خواهيم در اختيارات ... ما خيلى جاها داشتيم.
موسوى اردبيلى- در اين‏جا گفته شده است.
نايب رئيس (هاشمى)- اگر مى‏خواهند بياورند. اگر نمى‏خواهند كه رأى نگيريم.
جنتى- پيشنهاد من آن‏جا هست: «حل معضلات نظام كه از طرق عادى قابل حل نيست به طور مستقيم، يا از طريق مجمع تشخيص مصلحت نظام».
نايب رئيس (هاشمى)- حالا آن‏جا كه رأى نگرفتيم هنوز به آن‏جا نرسيده‏ايم (جنتى- نه حالا رأى ...) نه حالا شرايط جلسه با آن موقع فرق مى‏كند.
منشى (يزدى)- آقاى هاشمى! اجازه مى‏فرماييد. يك كلمه من عرض كنم؟ (بفرماييد) آن‏كه در وظايف مجمع تشخيص آمده است پس از مشورت با او رهبر حل مى‏كند. يعنى تصميم نهايى را رهبر مى‏گيرد نه مجمع اين يك امر اضافى دارد.
نايب رئيس (هاشمى)- به‏علاوه شما احاله به مجهول مى‏كنيد ما حضار آن روز را نمى‏دانيم چه كسانى بوده‏اند ممكن است همان الان رأى نياورد لذا اگر قبول داريد پيشنهادتان را اين‏جا بدهيد رأى بگيريم.
جنتى- طورى نيست رأى بگيريد.
نايب رئيس (هاشمى)- با حذف كلم «به طور مستقيم» يعنى به اين عبارت «حل معضلات نظام كه از طريق عادى قابل حل نيست، از طريق مجمع تشخيص مصلحت» رأى مى‏گيريم آقايانى كه موافقند ...
مؤمن- ى عنى با او نمى‏تواند مشورت بكند؟
منشى- چرا، با او مشورت مى‏كند.
نايب رئيس (هاشمى)- همآن‏كه آن‏جا نوشته‏ايم خواهد شد، سخت نگيريد! آقايانى كه موافقند، رأى بدهند (پانزده نفر رأى دادند) تصويب شد.
منشى (يزدى)- پيشنهاد ديگرى هست در رديف اختيارات وى، نصب ائمه جمعه از آقاى توسلى كه الان اين‏جا نيستند ولى ظاهراً اين پيشنهادشان در كميسيون مطرح و دربار آن بحث شده است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1388
مؤمن- بله آن‏جا بحث شد، اگر لازم باشد نظر كميسيون را عرض مى‏كنم.
نايب رئيس (هاشمى)- آقاى توسلى نيستند ديگر حقشان ساقط است.
منشى (يزدى)- چون گفتند در كميسيون بحث شده شما تصميمتان را بگيريد.
نايب رئيس (هاشمى)- نصب ائم جمعه چه كار به قوانين كشور دارد؟
ميرحسين موسوى- مسأل حج، مسأل ائمه جمعه اين‏ها مگر شك است كه ولى امر بايد بكند؟
كروبى- آخر اين‏ها كه روشن است.
نايب رئيس (هاشمى)- مگر سهم امام بگيرد، اين‏ها چيزهايى است كه مربوط به ما نيست.
منشى (يزدى)- نه نصب ائم جمعه از وظايف حكومتى است به صورت مناصب است.
كروبى- آقاى يزدى! حج چه؟ حج هم همين طور است.
منشى (يزدى)- نه، بحث آخرى است، اگر بناست بحث بشود، بحث بشود. امامت جمعه از مناصب حكومتى است، حالا بحث نمى‏كنيم من هم نمى‏خواهم به آن بپردازم، شما تصميم بگيريد كه رد بشود يا باشد؟ (هاشمى- رد بشود) يك جمل ديگر هم هست «رهبر مى‏تواند بعضى اختيارات خود را به شخص ديگرى تفويض كند.»
راستى عذر مى‏خواهم! آقاى امينى هم فرمودند پيشنهادى داشتند كه در كميسيون بحث كرده‏اند حالا خودشان توضيح مى‏فرمايند.
ابراهيم امينى- بسم الله الرحمن الرحيم. يك چيزى كه نياز است براى رهبر باشد ولى جايش اين‏جا خالى است اين است كه يك هيأت بازرسى فوق‏العاده براى او پيش‏بينى بشود (هاشمى- بازرسى را كه ديروز تصويب كرديم) نه، اجازه بفرماييد. در اين جهت ترديد نيست كه رهبر در رأس نظام است، اختياراتى هم دارد، كارهاى اساسى و پست‏هاى كليدى هم در اختيارش هست و اين نظام را خوب مى‏چرخاند و در مواقعى به يك كارهايى اقدام مى‏كند ...
كروبى- آقاى يزدى اگر پيشنهاد مشخصشان را داريد بخوانيد ببينيم چيست.
منشى- نه به من لطف نكرده‏اند، فرمودند در كميسيون بحث كرده‏اند.
امينى- ... پيشنهادم را مى‏خوانم.
 «حق تشكيل هيأت فوق‏العاده بازرسى در موارد مهم و ضرورى»
 (هاشمى- اين‏كه نظارت است، ما تصويب كرده‏ايم) حالا اجازه بفرماييد من حرفم را بزنم، مسأله اين است كه در اين نظام همه‏چيز هست، ديوان عدالت ادارى هست، بازرسى كل كشور هست، به هر حال همه چيزى هست اما اين‏ها در اختيار رهبر نيست (غير مستقيم در اختيار رهبر است) البته مقام رهبرى هم يك چيزى نيست كه بخواهد در جزئيات هر امرى دخالت كند اما اگر موارد مهمى پيش آمد كه ضرورت دارد، رهبر خودش بررسى كند مثلًا آمدند به او خبر دادند كه يك مسأل مهمى در همان‏جا يا مثلًا ديوان عدالت ادارى يا در يكى از وزارتخانه‏ها يا در هر نهادى پيش آمده امرى جزيى هم نيست يعنى بى‏توجهى به آن ممكن است ضربه‏اى به اصل نظام بزند.
در اين مواقع معمولًا كسانى كه در رأس نظام هستند حق دارند يك بازرسى ويژه و
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1389
فوق‏العاده‏اى قرار بدهند كما اين‏كه در جاهاى ديگر هم بوده، قبلًا هم بوده، چرا براى رهبرى ما يك هيأت بازرسى ويژه‏اى قرار ندهيم كه در مواقعى كه لازم بداند اين هيأت را بفرستد، البته هيأت را كه مى‏فرستد، نه اين‏كه بخواهد دخالت در كار آن‏ها بكند. مى‏رود ببيند اصلًا جريان چيست. بررسى مى‏كند، آن وقت نتيجه اين مى‏شود كه از طريق خود آن‏ها حل مى‏كند. ديگر دخالت آن جورى هم نيست. اما به هر حال اين‏هايى كه در تحت اين برنامه هستند احتمال بدهند كه ممكن است كه رهبر اين‏ها را به يك جايى به طور فوق‏العاده‏اى بفرستد بررسى كند، دستگاه قضايى، دستگاه عدالت ادارى، اين‏ها بايد احتمالش را بدهند تا اين‏كه كار را محكم‏تر بكنند و يك مواقعى هست كه خوب ضرورت اقتضا مى‏كند اصلًا ممكن است احتمال يك توطئه‏اى در كار بدهد، اين نمى‏تواند. اگر كه اين حق را ما برايش قرار بدهيم، البته قانوناً مى‏تواند برود پرونده‏هاى سرى، فوق سرى همه را آن هيأت ويژه به‏طور موقت مى‏روند بررسى مى‏كنند. (در يك جايى حالا در مركز يا در جايى ديگر) بعد از بررسى هم حلش مى‏كنند اما اگر كه ما اين حق را به رهبر ندهيم. ممكن است كه با او نسازند كه يك چنين كارى بكنند و اما آن نظارتى را كه سابقاً داشتيم كه به تصويب رسيد آن نظارت در اجراى سياست‏هاى كلى بود كه گفتيم حق نظارت دارد، اين سياست‏هاى كلى نيست. اما امور مهمى است كه گاهى اگر به اين امور مهمى نرسى مشكل ايجاد مى‏كند. خوب رهبر كه در رأس نظام است طبعاً بايد حق يك چنين چيزى را داشته باشد.
نايب رئيس (هاشمى)- مخالف و موافق صحبت كنند.
منشى (يزدى)- آقاى كروبى (مخالف) بفرماييد.
مهدى كروبى- عرض كنم كه حكومت سيستمى دارد، تشكيلاتى دارد، بازرسى كل كشورى دارد، اين‏ها كارها را مى‏رسند و اين‏ها همه از اين نظامند، از اين حكومتند، همه مشروعيت كارشان اصلًا از ولى فقيه است، يك تشكيلات طاغوتى ضد اسلامى كه نيست، ولى فقيه همه جا بايد مستقيماً خودش براى نظارت تشكيلاتى داشته باشد.
اولا حكم كسى را كه در رأس دستگاه قضايى است ولى فقيه داده است، حكم رياست جمهورى را او تنفيذ كرده است مردم هم رأى داده‏اند، بنابراين بافت حكومت، تشكيلات حكومت متعلق به تفكر ولايت فقيه است و نشأت گرفته از آن‏جاست.
دوماً اگر اين كار بشود مطمئناً باز تداخل پيش مى‏آيد و مشكلات درست مى‏شود. مى‏رود آن‏جا اختلاف نظر با آن تشكيلات دارد. اين‏كه حاج آقا امينى فرمودند نمى‏خواهد دخالت كند آن‏ها دارند نظر مى‏دهند اين‏كه رياضى نيست كه دو دوتا چهارتا باشد، تندى آن‏ها بگويند آن جور اين هم قبول كند. اين شكايتى كه در صنايع شده، اين شكايتى كه در شوراى مديريت حوزه شده، اين شكايتى كه در دستگاه قضايى شده، اولا بايد به تناسب افرادى را بفرستد آن‏جا يك تشكيلات عريض و طويلى درست كند. بعد آن‏ها مى‏گويند نه آقا اين گزارشى كه آمده اين جورى نيست، شوراى مديريت مى‏گويد در قم اين جورى است، اين نحو صحيح است، اين آقا اظهار نظر مى‏كند، خلاف نظر آن است، اين خودش اول دعوا مى‏شود همين طور در مسائل جاهاى ديگر كه مى‏رود اين هيچ لزومى ندارد و ضرورت هم ندارد و به يك معنا واقعاً اهانت به رهبرى است! به اين معنا كه رهبرى يك تشكيلات اجرايى بايد باشد و كم‏كم محل‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1390
بحث و گفت و گو هم بشود، مثلا بازرس‏هايش اين جورى بودند و اشتباه كردند، آدم‏هاى ناواردى هستند، افرادى مى‏فرستند كه دخالت مى‏كنند، ما ديديم كه يك نماينده‏اى مثلا از آقاى بزرگوارى كه بودند دخالت‏هاى ناجورى كه مى‏كردند، چه گرفتارى‏هايى داشت. حالا اين رهبر كه نمى‏رود يك مقدار انبيا و اوليا را بياورد. از همين افراد عده‏اى را براى اين كار انتخاب مى‏كند، اين‏ها را هم افرادى نوعاً قبولشان ندارند اظهار نظرشان اين است كه ناواردند مى‏گويند آمد در يك كار دانشگاهى كه وارد نيست، يك گزارشى دادند، اصل گزارش هم غلط و صحيح است و همين طور فعلل و تفعل هر جا اين اشكال مى‏شود. بنابراين هيچ مفيد براى رهبرى نيست، مضر هم هست، به قداست رهبر هم طبعاً صدمه مى‏زند.
نايب رئيس (هاشمى)- آقاى مؤمن چيزى مى‏خواهيد بفرماييد؟
مؤمن (مخبر كميسيون)- من توضيح كوچكى مى‏دهم، با توجه به فرمايشاتى كه جناب آقاى كروبى فرمودند، البته اين مسأله در كميسيون هم مطرح شد و عمد جهتى كه كميسيون با آن موافقت نكرده (اين طور كه در ذهن من است) همان طور كه جناب آقاى كروبى فرمودند نتيجه اين وارد كردن رهبر در زير مسائل است و توقعات را بالا بردن، روى اين حساب موافق نبود.
امينى- اين قضيه‏اى كه لازم مى‏آيد رهبر يك تشكيلاتى داشته باشد، كسى اين جور نگفته، اصلًا در متن عبارت هيأت فوقالعاده است، در همه جا هست.
آخر برادر عزيزم! رهبر نبايد بداند در اين نظام چه مى‏گذرد؟
منشى (يزدى)- در موافقت كسى اسم ننوشته ولى آقاى هاشميان و آقاى خزعلى مخالف هستند.
نايب رئيس (هاشمى)- مى‏خواهيد رأى نگيريم؟ (امينى- چرا) خودتاى به آن رأى مى‏دهيد؟
آقايانى كه با پيشنهاد آقاى امينى موافقند، رأى بدهند (آقاى امينى فقط موافق بودند) رأى نياورد.
منشى (يزدى)- آقاى آذرى در جمل آخر اين بند «رهبر مى‏تواند بعض اختيارات خود را به شخص ديگرى تفويض كند» پيشنهادى دارند كه به جاى بعض «همه» نوشته شود يا بعد از بعض «يا همه» اضافه شود.
نايب رئيس (هاشمى)- شما ديگر با اين پيشنهاد مى‏خواهيد قضيه را خراب كنيد؟ (آذرى- بعض مفهوم دارد) اين جور كه بگوييد خراب مى‏كنيد ولش كنيد برود ديگر.
آذرى- اجازه بدهيد توضيح بدهم.
نورى- اين بند بعد از كلمه وظايف «و اختيارات» هم اضافه كنيد.
نايب رئيس- بله، هر دو مى‏آيد، منظورشان هم همين است وظايف كه بگوييم شامل اختيار و تكليف هم هست، بسيار خوب آقاى آذرى شما صرف‏نظر بفرماييد.
آذرى قمى- نه صرف نظر نمى‏كنم اجازه بدهيد حرفم را بزنم.
نايب رئيس (هاشمى)- خوب، حرف‏هايتان را بزنيد.
آذرى قمى- عرض كنم كه بعداً به اين معنا تصريح شده در جايى كه براى خودش قائم مقامى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1391
رهبر معين بكند، در آن‏جايى كه بعد از فوت او، در آن‏جا آمده كه قائم مقامى را اگر او معين كرده باشد با تأييد خبرگان (نايب رئيس هاشمى- معاون) حالا اجازه بدهيد، بگذاريد حرفمان را بزنيم. معاون هر كسى. معاونى كه كاملًا اختيارات را داشته باشد، تمام اختيارات يادم است قائم مقام داشت. حالا بعد عوض كرده باشيد نمى‏دانم اگر قائم مقام بتواند تعيين كند. قائم مقام معنايش اين است هم اختيارات را مى‏تواند به او تفويض بكند. چرا دست او را ببنديد كه يك موقعى در يك شرايطى است كه نمى‏تواند اين وظايف را مباشرتاً انجام بدهد، خوب در يك چنين مواردى اختياراتش را به يك نفر واگذار كند ولو به طور موقت. خودش هم كه در حقيقت اختيار داده، اختيار را كه از خودش سلب نكرده. پس بنابراين به چه دليل شرعى، عرفى، عقلى به چه دليلى شما دست او را مى‏بنديد و مى‏گوييد همه آن را نمى‏تواند واگذار كند؟ با اين‏كه هيچ سلب اختيار هم نيست.
هاشميان- حاج آقا من اصلًا پيشنهاد حذف اين را دارم.
نايب رئيس (هاشمى)- خيلى خوب حالا مى‏رسيم، مخالف ديگر صحبت نكند كه ديگر رأى بگيريم.
آقايانى كه با پيشنهاد آقاى آذرى موافق هستند، رأى بدهند (فقط آقاى آذرى رأى دادند) تصويب نشد، خود آقاى آذرى هم درست دستشان را بلند نكردند!
خوب، مى‏ترسم تنفس بدهيم باز چيزى يادتان بيايد و ما را معطل كنيد!
رئيس- ى ك ربع ساعت تنفس مى‏دهيم.
جلسه ساعت هجده به عنوان تنفس تعطيل و مجدداً ساعت هجده و بيست و پنج دقيقه به رياست آيت اللّه مشكينى تشكيل شد)
رئيس- بسم اللّه الرحمن الرحيم. جلسه براى ادام مذاكرات رسمى است، تعقيب بفرماييد.
منشى (يزدى)- آقاى هاشميان پيشنهادى داشتند كه جمل آخر «رهبر مى‏تواند بعض اختيارات خود را به شخص ديگر تفويض كند» حذف شود.
هاشميان- ممكن است عزل رئيس جمهور در شأن رهبر نباشد (هاشمى- حذف همه بكنيد مى‏تواند) اگر مى‏تواند ديگر بحثى ندارم.
منشى (يزدى)- پس مخالف و موافق هم بحث نكنند رأى بگيريد.
نورى- قرار شد عبارت به اين صورت شود «رهبر مى‏تواند بعض وظايف و اختيارات خود را به ...»
نايب رئيس- بله، وظايف و اختيارات، آقايانى كه با اصل جمله موافق هستند، رأى بدهند (اكثر رأى دادند) تصويب شد. (امينى- من يك سؤال دارم) اجازه بفرماييد ما در تعداد موافقين ترديد پيدا كرديم، مجدداً بشماريم (شمردند نفر موافق بود) خوب تصويب شد.
محمدى گيلانى- اين «بعض» همان طور كه آقاى هاشميان فرمودند مثلا شامل اختيار عزل ...
ى زدى- آنچه را كه به نظرش مى‏رسد مناسب است.
هاشمى- اگر شما مى‏خواهيد بحث كنيد، ما حرفى نداريم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1392
محمدى گيلانى- آخر «بعض» مشخص شود ...
ى زدى- نه، آخر مشخصاً كه نمى‏شود گفت كدام بعض، طبيعى است كه رهبر مى بيند آن‏ها كه در شأن اوست ...
نايب رئيس- آقاى امينى سؤالتان را بفرماييد.
امينى- سؤال اين است كه اين عبارت مصوب زير آيا قائم مقامى و جانشينى را مى‏رساند؟ (هاشمى- نه، نمى‏رساند) خوب به آن نياز داريم. پس من پيشنهاد مى‏كنم.
ى زدى- من مخالفم.
نايب رئيس- خوب يك قائم مقام كه ديگر مى‏تواند براى خودش داشته باشد؟ (امينى- بله، مثل جانشين فرماند كل قوا ديگر) آن در بعضى از چيزهاست. شامل آن مى‏شود ديگر (امينى- شامل مى‏شود اين؟) مى‏شود، بله، (امينى- نه من كل نمى‏گويم قائم مقام در هر قسمتى) در هر قسمتى مى‏تواند ديگر. معنايش همين است.
منشى (يزدى)- تفويض وظايف با قائم مقام فرق دارد. تفويض بعض وظايف يك مسأله است، قائم مقام مسأل ديگر است.
امينى- بله، اگر مى‏رساند، هيچ.
منشى (يزدى)- قائم مقام يعنى جاى خودش كار مى‏كند.
امينى- ى عنى جانشين. الان همين جانشين فرمانده كل قوا كه آقاى هاشمى هستند.
منشى (يزدى)- جانشين ... تفويض وظايف يعنى بعض از كارهايش را به تناسب مى‏تواند براى زمان معينى به كسى واگذار كند. اين ممكن است. اما قائم مقام يعنى مى‏گويد شما به جاى اختيارات من را مى‏توانيد امضاء ...
امينى- نه، ببينيد مثلا من ...
منشى (يزدى)- در اين موضوع نيست، ديگر قائم مقام اسمش نيست.
امينى- من اين مسأله را مى‏گويم، همين موضوع جانشينى فرماند كل قوا كه قبلا حضرت امام انجام مى‏دادند ولى بعضى نق نق مى‏كردند كه اين خلاف قانون است من مى‏خواهم ببينم كه اين عبارت آيا شامل آن مى‏شود. اگر مى‏شود كه هيچ، اگر نمى‏شود ...
نايب رئيس (هاشمى)- قطعاً مى‏شود. حالا برگرديم به آن شوراى امنيت ملى كه آقايان مطرح كردند، بخوانيد، آقاى مؤمن توضيح بدهند.
آذرى- من براى موضوع قبلى يك پيشنهاد داشتم.
نايب رئيس (هاشمى)- گذشت. ديگر رد شديم.
منشى (يزدى)- عزل و نصب رئيس سازمان اطلاعات، چون آن‏جا وزير داشتيم، رئيس سازمان نداشتيم.
آذرى- من يك پيشنهاد براى رهبرى داشتم يكى براى رئيس جمهور.
نايب رئيس (هاشمى)- هر دو آن، آن موقع رد شد. هم براى رهبرى رأى گرفتيم، هم براى رئيس جمهور، هى از جلسه بيرون مى‏رويد حساب كار از دستتان خارج مى‏شود.
مؤمن- آن نوشته بنده را هم مطرح بكنيد.
منشى (يزدى)- مى‏گويند حذف شوراى عالى دفاع لازم است اصل صد و ده پيشنهاد كميسيون است مخالفند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1393
نايب رئيس- ما هنوز به آن‏جا نرسيده‏ايم، شما شوراى ملى را بحث كنيد، تكليف شورا كه معلوم شد آن بحث شما را هم معلوم مى‏كند. بخوانيد، آن را مطرح كنيد.
مؤمن- من اجمالًا توضيحى عرض مى‏كنم اگر موافقت بفرماييد توضيح بهتر و بيشتر را جناب آقاى نورى بدهند، خلاصه آن‏كه من عرض مى‏كنم اين است كه (هاشمى- معمولًا بعد از توضيح رأى مى‏گيريم) بله، توضيح مطلب را در كميسيون جناب آقاى نورى تشريف آوردند و ايشان پيشنهاد كردند كه ما غير از مسأل شوراى امنيت كه در مسائل قو مجريه بحث شد. يك شوراى امنيت ملى داريم كه فراتر از امنيت كشور است. بلكه در ارتباطى كه ممكن است كشور با كشورهاى خارج داشته باشد، يا ممكن است كشور از خارج احياناً از جهات گوناگون تهديد بشود ما نياز داريم به اين‏كه يك شوراى عالى داشته باشيم كه اين شوراى عالى عهده‏دار اين قسمت‏ها باشد و بر اين اساس صحبت شد كه اين شوارى عالى جهات مختلفى را مى‏بايست در تصميم گيرى‏هايش در نظر بگيرد كه به واسط آن تركيب اين يازده نفر را كه ملاحظه مى‏فرماييد پيشنهاد كرده‏اند: رئيس جمهور به خاطر اين‏كه رياست قو مجريه را دارد، رئيس قو قضاييه همين طور، رئيس ستاد مشترك به خاطر مسأل ارتش در امور نظامى و فرماند كل سپاه، مسؤول اطلاعات كشور به خاطر اين‏كه اطلاعات مختلف داخلى و خارجى از جهات مختلف در اختيار اوست كه بايد در اين جمع مطرح بكند. وزير امور خارجه كه مسؤول روابط است، وزير كشور باز جهات داخلى و مسؤول امور برنامه و بودجه و وزير اقتصاد و دارايى كه هر دو اين‏ها در رابطه با مسائل مالى كشور در جريان هستند، چون تصميم گيرى‏ها مرتبط با همه اين مطالب هست اين جمع پيشنهاد شد و براى اين كه كاملًا رهبر هم در جريان باشد، دو مشاور به تعيين رهبر پيشنهاد شد.
اين اصل را جناب آقاى نورى آن‏جا پيشنهاد كردند و توضيحاتى دادند كه كميسيون اصل شوراى امنيت ملى را كه در مرحل عالى قرار دارد، تصويب كرد آن وقت اين‏كه لازم است كه شوراى عالى دفاع حذف بشود يا نه اين هم آن‏جا مطرح شد و گفته شد شوراى عالى دفاع در واقع مثل يك كميته‏اى نسبت به اين شوراى امنيت ملى خواهد بود و ضرورتى بر اين‏كه ذكرش بكنيم نيست و به اين صورت كه ملاحظه مى‏فرماييد كميسيون تصويب كرد. حالا به نظرم مى‏آيد كه اگر مصلحت بدانيد حالا جناب آقاى نورى خودشان هم به عنوان موافق يا هر چه توضيحات بيشترى را بدهند تا شورا در جريان بيشتر قرار بگيرد.
نايب رئيس (هاشمى)- رأى بگيريم كه ببينيم جلسه موافق است ما اين را در بحث بگذاريم يا نه؟
عميد زنجانى- چرا مجلس در اين مجمع حضور ندارد، توضيحى داده بشود بد نيست (مؤمن- مسأله مجلس هم بحث شد و بعد از بحث ها رأى نياورد).
نايب رئيس (هاشمى)- حالا كه ما وارد مسائلش نشديم. آقايانى كه با ورود اين موضوع در بحث جلسه موافق هستند، رأى بدهند (اكثر دستشان را بلند كردند) تصويب شد. اكثريت مى‏خواهند بسيار خوب، حالا آقاى مؤمن توضيحشان را دادند چون مبتكر قضيه آقاى نورى بودند، ايشان به عنوان موافق بايد صحبت بكنند، نه به عنوان توضيح گر نمى‏شود. اگر يك نفر مخالف صحبت كند، بعد ايشان صحبت كند.
منشى (يزدى)- آقاى حبيبى به عنوان (مخالف) صحبت مى‏فرمايند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1394
نجفقلى حبيبى- بسم اللّه الرحمن الرحيم. من با اصل مسأله مخالف نيستم. براى همين هم رأى دادم كه اين موضوع مورد بحث قرار بگيرد منتها دو، سه تا نكته در اين طرحى كه الان تهيه شده وجود دارد كه به خاطر همين قضيه مخالفم يكى اين‏كه اين‏جا گفته شده «حدود اختيارات و وظايف اين شورا را قانون معين مى‏كند». بعد گفته شده «مصوبات شورا پس از تأييد مقام رهبرى لازم الاجرا است.» اين‏كه دو تا با هم متناقضند اگر گذاشتيم كه آن تعيين بكند شايد آن‏ها نخواستند كه بگويند مثلا مصوباتش بعد از تأييد مقام رهبرى لازم الاجراء است. يعنى وقتى آن‏جا حدود مشخص بشود كه اين شورا مى‏خواهد چه كار بكند، آن وقت است كه معلوم مى‏شود در آن قانون بايد اين مسأله را بنويسند. اين حالا اين‏جا يك كمى ناهماهنگى دارد.
دوم اين‏كه اين تعداد افراد، اگر اين شوراى امنيت ملى و تصور اين كار را من در ذهن خودم دارم اين است كه در حقيقت خط مشى‏هاى كلى كشور را در مسائل مهم اقتصادى، سياسى، داخلى، خارجى، دفاع همه اين‏ها را در بر مى‏گيرد و مثلًا يك كميته‏هايى هم در ذيل خودش خواهد داشت كه حالا كميته امنيت دفاع كشور است يا امنيت كشور است يا امنيت خود دفاع ملى است هر چه كه بيايد اين تقريباً خطوط كلى را تعيين مى‏كند، يعنى يك كمكى است به آن وظيف رهبرى كه آن‏جا گفتيم كه تعيين سياست‏هاى كلى اين يك بخش آن كار را براى رهبرى انجام مى‏دهد يا براى كل كشور. يك كمكى است يا تداخلى با خود مجمع تشخيص دارد كه آن هم ممكن است در مسايل كلى وارد بشود. اين‏ها يك مقدارى بايد روشن‏تر بشود. به هر حال آنچه كه من برداشت مى‏كنم اين است كه اين مى‏خواهد خط مشى‏هاى مهم را تعيين بكند اين تعداد گروه كه اين‏جا ذكر شده خيلى زياد به نظر مى‏رسد يعنى مسايل بسيار حساس امنيتى ... فرض حالا ما مى‏خواهيم در خليج فارس چه سياستى را پيش بگيريم يا در فلان كشور آفريقايى كه دارد يك گروه جديدى يا يك دولت جديدى روى كار آمده اين ممكن است عملش طورى باشد كه با امنيت ملى ما تضاد داشته باشد پس ما بايد حالا چه بكنيم؟ يك سياست‏هاى اين جورى كه تقريباً همه جاى دنيا را شامل مى‏شود همين وضعيت كه وقتى آمريكايى‏ها در خليج فارس مى‏جنگيدند مى‏گفتند چون اين جريان‏ها مخالف امنيت يا منافع حياتى ماست در اين‏جا دخالت مى‏كنيم. يك چيز خيلى وسيعى است آن وقت آن تصميم‏هاى خيلى فشرده مى‏خواهد كه معمولًا هم اجرا احتياج به اين دارد كه به صورت قوانين دربيايد بعضى اوقات به اصطلاح يك تصميمات حادى است كه حالا خودشان مى‏خواهند تصميم به اجرا بگيرند اين يك مقدارى بايد روشن بشود. بنابراين من فكر مى‏كنم كه اين تعداد افراد كه اين‏جا وجود دارند، زائدند، مثلًا شايد مسؤولين نظامى اين‏جا ضرورت نداشته باشند وقتى كه ما شوراى عالى دفاع را زير اين مجموعه تشكيل خواهيم داد اين را آن‏جا ببرند اصلًا شما بعضى تصميم گيرى‏هايتان كه مى‏خواهيد اين‏جا خيلى سرى باشد بعد بياييد مجموعه آدم‏هاى متعددى را اين‏جا بياوريد، خوب چرا درز پيدا بكند؟
اين بايد خيلى فشرده‏تر از اين باشد. من با تعداد زيادش مخالفم، رئيس قو قضاييه، رئيس جمهور، رئيس مجلس و مثلًا دو نفر يا يك نفر از طرف مقام رهبرى يا حتى مى‏شود اين دو نفر از مقام رهبرى را از طريق مجمع تشخيص مصلحت در اين‏جا وارد بكنيم يعنى از آن طريق بيايند. من روى اين قضايا فقط مخالفم و الا با اصل مسأله جداً موافقم و اين يك امرى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1395
حياتى است براى كشور و سياست‏هاى مهم ملى و بين المللى‏اش كه مى‏خواهد تصميم بگيرد در بخش‏هاى اقتصادى و ساير بخش‏هاى ديگر اما خيلى فشرده بايد باشد. خيلى متشكرم.
منشى (يزدى)- آقاى نورى.
عبداللّه نورى- بسم اللّه الرحمن الرحيم. در رابطه با بحث شوراى امنيت ملى من فكر مى‏كنم شايد كشورى نباشد كه جايگاهى و يا نهادى تحت عنوان شوراى امنيت ملى يا شوراى عالى دفاع ملى يا شوراى عالى دفاع و امنيت ملى يا شوراى عالى پدافند ملى و تعابيرى از اين قبيل نداشته باشد ... (امينى- در قانون اساس شان هست) ممكن است در قانون اساسى‏شان باشد، ممكن است نباشد. مثلًا اهميت شوراى امنيت ملى آمريكا الان در آمريكا از نظر جلسات براى شخص رئيس جمهور آمريكا بيشتر از هيأت دولت و هيأت وزيران آن است يعنى به دليل خوى سلطه جويى كه در سراسر دنيا دارند كه اعم از كشور خودشان هم هست آن قدر حساسيت كه به بحث امنيت ملى نشان مى‏دهند حتى بيشتر است از تشكيلاتى مثل هيأت دولتشان.
چيزى كه در رابطه با امنيت ملى مطرح مى‏شود و در تعابير مختلف آمده چيزى است كه استقلال، تماميت ارضى، تأمين منافع ملى و ثبات نظام را باعث مى‏شود و به تعبير ديگر وقتى ما چيزى را به عنوان امنيت ملى مطرح مى‏كنيم يعنى آن مجموعه‏اى كه امنيت و ثبات را براى نظام و ارزش‏هاى نظام به وجود مى‏آورد كه اگر آن‏ها رعايت نشود ممكن است امنيت و ثبات نظام در معرض تهديد قرار بگيرد. حال اين تهديد ممكن است در بعد اقتصادى باشد، در بعد اجتماعى باشد، در بعد نظامى باشد، در بعد اغتشاش داخلى و مسايل عدم امنيت داخلى باشد و اشكال مختلفى كه دارد.
در خود كشور ما وقتى نگاه بكنيم با اين كه در زمان رژيم سابق شوراى پدافند ملى (و يا امنيت ملى كه حالا تعبير ماست) وجود داشته، حالا جناب آقاى حبيبى فرمودند كه اين تركيب زياد و گسترده است تركيب آن‏ها معمولًا خيلى كوچك و محدود بوده، نخست وزير بوده، رئيس ساواك بوده، رئيس ستاد مشترك ارتش بوده كه آن‏جا به عنوان رئيس كل نيروهاى نظامى شناخته مى‏شده و وزير امور خارجه بوده كه تركيب چهار نفرى بودند بر حسب مورد هم وزراى اقتصادى شركت مى‏كردند و حتى بر حسب مورد وزير كشور و بعضى از وزراى ديگر شركت مى‏كردند. اما اصل، اين چهار نفر بودند يك تشكيلات بسيج ملى هم كه تقريباً وجود خارجى نداشته خيلى چيز محدودى بوده آن هم جزو همين تشكيلات بوده كه به عنوان نفر پنجم مطرح بوده ولى هميشه در جلسات حضور نداشته اما از طرف ديگر به دليل اين‏كه مسايل امنيتى بررسى مى‏شده اصلًا دبيرخانه شوراى امنيت ملى ستاد مشترك بوده و دبيرش از ژنرال‏ها و فرماندهان عالى‏رتبه ارتش در همان شرايط هم بوده و تأييد و نظر نهايى را يا از شاه مى‏گرفتند يا از شوراى امنيت ملى در عين حال وقتى ما جمع بندى مى‏كنيم مى‏بينيم يك شوراى امنيت ملى زمان سابق كه وجود داشته كه مرتب جلسه داشته است.
من يك چيز سر انگشتى نوشتم ديدم اين‏ها از نظر روابط خارجى شان چون برنامه ريزى حساب شده‏اى داشتند (به دليل وابستگى) مشكل سياست خارجى شان را كاملًا حل كرده بودند. در رابطه با اقتدار نظامى‏شان باز به دليل همان ارتباط خارجى توان نظامى تسليحاتى خودشان را بالا بردند و مشكلى نداشتند. به دليل داشتن ساواك و تشكيلات انتظامى توان امنيت‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1396
داخلى‏شان را بالا بردند و مشكلى نداشتند. از نظر اقتصادى به دليل آن حجم فروش نفت و امكاناتى كه داشتند مشكل جدى نداشتند ولى از يك موضوع تحت عنوان مذهب و يا مسايل اجتماعى كمترين غفلت را كردند و بيشترين مسأله يعنى انقلاب برايشان پيدا شد يعنى يك چيزى است كه اگر همه جانبه با هم ديده نشود (يك مجموعه از مسايل كشور، آن‏هايى كه به ثبات نظام مى‏تواند لطمه بزند) ممكن است خداى ناخواسته در تثبيت نظام ما خدشه وارد بكند كه عرض كردم كه در همه جا هم وجود دارد.
آنچه كه در اين‏جا مطرح است و ما در بحث‏هاى مفصل خودمان در ارتباط با وظيفه‏اى كه جناب آقاى هاشمى به من و بعضى از دوستان محول فرموده بودند داشتيم واقعاً به اين نتيجه رسيديم كه حتماً اين خلأ را بايد پر بكنيم يعنى اقتصاد ما در چهارچوب تثبيت نظام، حتماً بايد امنيت نظام را در نظر بگيرد، مسايل اجتماعى ما همين جور، نظامى همين جور، سياست خارجى ما همين جور و ارتباطاتى كه اين‏ها با همديگر دارد سياست خارجى در مسايل نظامى اثر مى‏گذارد. مسايل نظامى در سياست خارجى اثر مى‏گذارد و ارتباطاتى كه به طور طبيعى اين‏ها با هم دارند. وقتى مى‏رويم سراغ اين كه اين مرجعش چيست يك مرجع روشن مشخصى را در اين رابطه نمى‏يابيم. از طرف ديگر ما در كشور شوراهاى مختلفى داريم، شوارى عالى دفاع داريم كه من همين چند روز پيش در بحث‏هايى كه با جناب آقاى خامنه‏اى داشتم صحبت كردم كه شوراى عالى دفاع آيا واقعاً در مسؤوليت دفاعى- نظامى مى‏توانسته كارى بكند و موفقيتى داشته؟ اگر چيزى تحت عنوان شوارى عالى دفاع نداشتيم و واقعاً اگر شوراى عالى دفاع را به عنوان كميته نظامى و تشكيلات نظامى- دفاعى ببينيم اين كه الان گذاشته شده مجموعه آن نيست كه بايد باشد و اين مشكل را هم نمى‏توانسته حل بكند براى اين‏كه آن‏جا وزير خارجه نيست، وزير كشور نيست، مسؤول اطلاعات كشور وجود ندارد و مسؤولين اقتصادى كشور هم نيستند يك تركيب بيشتر دفاعى- نظامى است اگر باشد. تازه وظايف روشنى هم كه ندارد. شوراى امنيت كشور است كه با مسؤوليت وزير كشور تشكيل مى‏شده، شوراى هماهنگى اطلاعات است با مسؤوليت وزارت اطلاعات بوده، شوراى عالى سياسى است كه جناب آقاى موسوى تشكيل دادند و مسايل سياست خارجى را مى‏ديد ولى اين سه چهارتا شورا و احياناً شورايى كه مسايل اقتصادى را از بعد امنيتى- دفاعى نگاه مى كند يك جامعى نداشته در كشور كه آن جامع بتواند اين‏ها را همه جانبه ببيند و نسبت به آن تصميم بگيرد كار بكند.
البته من مطلب زيادى نوشته‏ام ولى فكر مى‏كنم وقتم گذشته باشد، در مجموع ما به نظرمان رسيد كه حتماً چيزى تحت عنوان شوراى امنيت ملى كشور لازم داريم كه بنشينند آن چه كه در رابطه با بند اول آمد البته من خودم فكر مى‏كردم كه همان هم اگر تأييد باشد با اين يك هماهنگى بيشترى دارد ولى اگر الان كه اين طور شد كه «تعيين سياست‏هاى كلى نظام توسط مقام رهبرى روشن مى‏شود» تعيين سياست‏هاى كلى نظام را مى‏توانيم در يك تعريف بياوريم مثل اين‏كه عدم وابستگى، اين خودش يك سياست كلى است براى نظام. ارتباطاتى كه من باب مثال ما مى‏خواهيم با بوركينافاسو برقرار كنيم اين هم از آن‏هايى است كه نه در تعيين سياست‏هاى كلى نظام مى‏تواند بيايد نه حتى در شوراى امنيت ملى چون ارتباط زيادى ندارد ولكن ارتباطى كه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1397
ممكن است در رابطه با تعيين سياست‏هاى كلى نظام مثل ارتباط با غرب، شرق، به اصطلاح يك بلوكه شدن اقتصاد ما يا دو بلوكه شدنش و چيزهايى از اين قبيل ارتباطات گوناگونى كه داريم و احياناً تصميمات حاد و مقطعى كه ممكن است به وجود بيايد كه همه اين مسايل را بايد در كنار هم ببينيم ما چيزى تحت عنوان شوراى امنيت ملى نياز داريم كه اين شوراى امنيت ملى عمدتاً به دليل اين‏كه تركيبش يك تركيب اجرايى كشور است رياستش با رئيس جمهور است ولى به دليل اين‏كه در راستاى سياست‏هاى كلى نظام كه تعيين‏اش توسط رهبر مى‏شود بايد باشد و در ارتباط با نيروهاى مسلح كه حافظ امنيت كشور هم از نظر اجرايى در بعد نظامى و امنيتى‏اش هستند قرار دارد حتماً بايد مصوبات شوراى امنيت ملى به تأييد رهبر برسد.
اما اين‏كه آيا ما در كنار اين شوراهاى ديگرى لازم داريم و اين شوراها منشعب از شوراى امنيت ملى است مثل شوراى امنيت كشور و دفاع و سياست خارجى و اقتصاد دفاعى و شوراى هماهنگى اطلاعات آن يك بحث جدايى است كه من نمى‏دانم حالا برادرها بخواهند بحث بشود يا نشود اجمالًا آن‏كه ما روى آن تكيه جدى و حساس داريم همين است كه الان آمده تركيبش هم به نظر من قابل بحث است. البته اين‏هايى كه اين‏جا آمده دلايل گوناگونى داشته، بعضى از افرادى كه آمده‏اند پيشنهاد مشخص خود من نبوده است والسلام.
منشى- بسيار خوب، مخالف ديگرى اسم ننوشته، آقايان خزعلى و بيات هم در موافقت اسم نوشته‏اند، البته خود آقاى نورى كمى بيشتر از ده دقيقه صحبت فرمودند.
نايب رئيس (هاشمى)- من هم دو كلمه در مخالفت صحبت مى‏كنم فقط به خاطر اين‏كه راه را باز كنم براى اين‏كه قدرى بيشتر بحث بشود اين مسأله مهمى است عوارضى را كه ممكن است داشته باشد من مطرح مى‏كنم. يكى اين‏كه در اين طرح آقايان، رئيس مجلس نيامده كه قطعاً رئيس مجلس بايد جزو اين‏جا باشد چون مجلس شوراى اسلامى در نظام ما نهادى نيست كه بتواند غايب باشد از يك كار به اين مهمى. بسيارى از چيزها بايد در مجلس قانونش بگذرد. رئيس مجلس اگر در جريان نباشد حتماً به مشكل برخورد مى‏كند اين يك.
مسأله‏ديگرى كه مشكل پيش خواهد آورد به محض اين‏كه ما اين جورى تصويب كرديم ما الان در قانون ارتش- تا ماده داريم كه مربوط به شوراى عالى دفاع است، يعنى كارهاى عمده نظامى‏مان را به شوراى عالى دفاع داده‏ايم. آن‏ها كارهاى كمى هم نيست. كارهاى بسيار مهمى است از تكاليف شوراى عالى دفاع است اگر شوراى عالى دفاع را ما همين جورى حذف بكنيم اين شورايى هم كه تشكيل مى‏شود اين نمى‏تواند وظايف شوراى عالى دفاع را انجام بدهد آيا آن‏ها را چه كار بكنيم يكدفعه همه را ول بكنيم؟ اين‏كه عملى نيست، بگوييم به اين منتقل بشود اين هم درست نيست فرض است كه بگوييم يكى از كميته‏ها اين باشد، كميته هم باز معنا ندارد آن‏جا هم رئيس جمهور، نخست وزير هست هم همه اين‏هايى كه شما نوشتيد خيلى‏هاشان آن‏جا هستند نفر نماينده رهبر هست و وزير دفاع، رئيس ستاد مشترك، فرمانده كل سپاه هست يك مجموع آن طورى هستند آن ها هم يك كميته‏اى ... فرض بر اين است كه بگوييم آن كميته نظامى است اين‏جا باشد چيزهايى هم در قانون هست آن وقت البته آن بشود شوراى عالى و اين شوراى امنيت ملى بشود اين هم درست نيست ديگر شوراى عالى كه كميته نظامى نمى شود بايد اين‏جا بگوييم تصريح كنيم كه شوراى عالى دفاع به صورت يك چيزى اگر خواستيم بايد فكرى براى او بكنيم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1398
شوراى امنيت كشور را هم كه همين حالا تصويب كرديم بسيارى از اختياراتى كه ما مى‏خواهيم به اين‏ها بدهيم در شوراى امنيت كشور هست شوراى امنيت كشور قانون بسيار محكمى دارد مسايل داخلى كشور ترتيبى دارد كه آن هم باز به اين آسانى نيست كه بگوييم از شعبه‏هاى اين باشد و اجرايى باشد اين هم يك مشكلى است كه ما داريم. تركيب اين‏جا هم به نظر مى‏رسد زيادى است مثلًا وزير اقتصاد و وزير برنامه و بودجه را هر دو را گذاشتيم اين‏جا، ما بنا بر كم كردن داديم دليلى هم نداريم اين قدر زياد باشند، بايد بعضى از چيزهايى را كه لازم نيست از اين‏جا كم بكنيم كوچك‏ترش بكنيم كه اين‏ها بتوانند مخفى‏تر يا مثلًا با افراد محدودتر كار بكنند حالا روى تركيب آن هم حرف است. بحث ادامه پيدا بكند بعد از بحث من خيال مى‏كنم دو سه نفر از جلسه مأمور بشوند بروند تا جلسه بعد ما يك متن بى‏عيبى درست كنند چون يك اصل جديدى است مربوط به وظايف ديگر نيست خودش در جاى خودش مستقل است. دو سه نفر، پنج شش نفر اين‏جا تعيين كنيم بروند بنشينند با توجه به سؤالاتى كه من مى‏كنم يك اصل حساب شده‏اى براى اين كار بياورند.
منشى (يزدى)- آقاى خزعلى فرمايشى داريد بفرماييد.
ابوالقاسم خزعلى- من درباره يكى دو مطلبى كه جناب آقاى حبيبى اشاره كردند مى‏خواهم عرض بكنم. ايشان گفتند تناقضى در ذيل به چشم مى‏خورد كه حدود اختيارات و وظايف اين شورا را قانون معين مى‏كند و احتمالًا ممكن است قانون اجازه مصوبات را به اين‏ها ندهد. بعد مى‏گويند مصوبات شورا پس از تأييد مقام رهبرى لازم الاجراست كأن تناقضى به چشم مى‏خورد. اين مصوبات شورا كه در قانون اساسى آمده قهراً اعلام مى‏كند به آن‏ها كه بايد مصوبات را شما اجازه بدهيد چون در قانون اساسى برايشان پايه گذارى شده حدود اختيارات و وظايف كه چگونه كار بكنيد شبيه آيين‏نامه براى كارى كه مصوبات شما مسلم نافذ است من نمى‏توانم نظرى بدهم منتها راه كار شما را تعيين بكنم تقريباً كار آن‏ها شبه آيين‏نامه است نمى‏خواهم بگويم قانون نيست اما قانونى است كه شبه آيين‏نامه است كار اين‏ها را منظم مى‏كند و اشكالى كه حضرت عالى داشتيد و جناب آقاى هاشمى هم تأييد كردند اين‏ها را ممكن است نه اين‏كه بگوييم يازده نفر نباشند بگوييم يازده نفرى كه شناور باشند يعنى رهبر در جايى نفر را مصلحت مى‏داند امر مهمى است و حساس بايد همه به آن اسرار وقوف نداشته باشند الا افراد خيلى سطح بالا، اين‏ها را در اختيار رهبر بگذاريم در جايى كه مى‏بيند تمام افراد لازم است همه افراد را، در جايى كه بعضى افراد را لازم مى‏داند همان بعض افراد. بنابراين تثبيت و عددش باشد شايد هم گاهى نياز باشد به زيادترش، در تثبيتش مقررش كنند به شناور آن اشكال آخر هم گمان مى‏كنم كه حل شده باشد.
منشى (يزدى)- آقاى خوئينى‏ها بفرماييد.
سيد محمد موسوى خوئينى‏ها- بنده هم در مخالفت كه صحبت مى‏كنم يك مقدار ناشى از اين است كه صحبت آقاى نورى و اين‏ها درست براى من روشن نكرد كه جايگاه اين چيست يعنى ما در اين ده ساله كه شوراى امنيت ملى نداشتيم كدام كارهايى را در اين كشور داشتيم كه هيچ ارگانى نبود كه بگويد اين وظيفه توست كه انجام بدهى بگويد نه اين به من مربوط نيست و بلكه مثلًا شوراى امنيت ملى بايد باشد اين كارها را رويش تصميم گيرى كند و اين‏كه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1399
حالا مثلًا در آمريكا شوراى امنيت ملى هست ببينيد در اين‏كه اگر ما از يك جايى بخواهيم كپيه يك چيزى را بگيريم همه چيز آن‏جا را بايد بدانيم. خوب ما آن‏جا اصلا رهبرى نداريم در آمريكا در نظام حكومتى‏اش رئيس جمهور است و بعد از رئيس جمهور يك مقام ديگرى به عنوان رهبر كه اين وظايف و اختيارات خاصى را هم كه در اين قانون اساسى برايش قائل هستيم اين‏ها را هم خوب آن‏جا ندارد ما نمى‏دانيم آيا مجلس قانونگذارى آمريكا اختياراتش در قانونگذارى براى كشور مثل مجلس ماست كه مى‏گويد در همه چيز مى‏تواند قانونگذارى كند يا يك شكل ديگر است همچنين دولتش يعنى بنده نمى‏دانم. لهذا من نمى‏دانم حالا اين‏كه شوراى امنيت ملى در آمريكا در مجموعه سيستم آن‏جا جاى خوبى دارد آيا در مجموعه سيستم ما هم شوراى امنيت ملى همان جاى خوب را دارد؟ چون بايد همه چيزش درست بررسى بشود. بنده در اين‏جا مى بينم مثلًا نفر از قو مجريه در اين شوراى امنيت ملى هست اين لابد معنايش اين است آن طراح اصل! عمده مسايل را در ارتباط با مسايل اجرايى كشور مى‏بيند كه از اين تركيب يازده نفر كه آن دو نفر كه از طرف رهبر است آن هيچ خصوصيت و رنگى ندارد نفر رهبر تعيين مى‏كند لابد اين هم از باب اين‏كه چون رهبر اشراف بر همه امور كشور بايد داشته باشد در يك چنين مجموعه مهمى حضور رهبرى از طريق اين دو نفر است. اما آن بقيه كه حضور رئيس جمهور به چه دليل است؟ وزير اطلاعات، وزير امور خارجه، وزير كشور يعنى معلوم مى‏شود مسايلى است در ارتباط با وظايف اجرايى كه به اين وزير مربوط است در آن‏جا مطرح مى‏شود خوب يك تركيبى است كه عضوش از قو مجريه هستند عمدتاً مسايل مربوط به قو مجريه است.
مى‏ماند رئيس ستاد مشترك و فرمانده كل سپاه پاسداران لابد به ملاحظه اين‏كه در ارتباط با مسايل دفاعى و نظامى كشور هم مى‏خواهد تصميم بگيرد كه تقريباً شوراى عالى دفاع هم مى‏تواند اين كار را انجام بدهد و آن يك تركيب مناسب‏ترى هم هست تا در ارتباط با مسايل نظامى و دفاعى كشور اگر خواستند بحث كنند تصميم مهمى را بگيرند بگويند وزير امور اقتصادى و دارايى هم باشد چون بالاخره اين كارها پول مى‏خواهد در آن‏جا حضور داشته باشد برنامه و بودجه هم باشد باز به يك دليل ديگر و هم چنين با اين ترتيب بنده هنوز درست نفهميده‏ام از اين توضيحات تعريف خاصى هم نشده درست مثل همان بحثى است كه اين‏جا مفصل داشتيم يك اسمى ما آورديم «شوراى امنيت ملى» چه كار بكند اين شوراى امنيت ملى حدود اختيارات و وظايف اين شورا را قانون معين مى‏كند. تمام ريش و قيچى را برديم داديم دست قانونگذار، يعنى معلوم مى‏شود مجلس مى‏تواند اين شورا را يك چيز خيلى كوچك و بى‏خاصيتى بكند چون تمام حدود و اختياراتش را آن بايد بيان بكند و همان مجلس هم مى‏تواند اين را يك چيز بسيار عظيمى درست بكند آنچنان اختياراتى به او بدهد كه خيلى قدرتمند و نيرومند باشد. آن وقت آيا ما يك چيزى كه فكر مى‏كنيم اين قدر مهم است رئيس جمهور، رئيس كى هست، قو قضاييه در آن است ارتش، نفر از رهبرى تازه مى‏گوييم شما چه كار مى‏خواهيد بكنيد؟ مى‏گوييم صبر كنيد مجلس بگويد چه كار بايد بكنيم.
بله آن اشكالى كه جناب آقاى دكتر حبيبى فرمودند آن اشكال درست حسابى نبود كه جناب آقاى خزعلى هم درست به همان جا چسبيدند و جواب دادند. آن اشكال رفع بشود چيزى نيست كه مصوبات را بعد از تأييد مقام رهبرى اجرا كنند خوب بنده هم عرض مى‏كنم بايد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1400
ببينيم مجلس چه قدر اجازه مى‏دهد آن مصوبه به درد بخورى داشته باشد تا حالا مگر اين مصوبه را رهبرى تأييد مى‏كرده تصور ما اين بوده كه معلوم مى‏شود يك تصميمات بسيار بسيار مهم مى‏گيرند و چون بسيار مهم است بايد مقام رهبرى تأييد بكند يعنى آن كسى كه طراحش بوده به اين دليل آن را در ذيلش آورده در حالى كه اختيار را در دست مجلس داده كه مجلس بگويد اين چه تصميمى بگيرد آيا آن تصميم حالا ببينيم اصلا در حد اين هست كه رهبرى لازم باشد تأييدش بكند، واقعاً مجلس چنين اختياراتى خواهد داد يا نخواهد داد. البته من با آن كاملًا موافقم اگر بنا بشود اين تصويب بشود و تعريف روشنى نداشته باشد بهتر است همان بگوييم حدود وظايفش را مجلس تعيين كند احاله به مجهول نكنيم. اما بنده تصورم اين است اگر طراح اين اصل چيز بسيار مهمى در ذهنش بوده حقش است در اين‏جا بگويد اين چه كاره است. آن اصول وظايف را بگويد منتها بگويد براى نحو اجرايش مثلا قانون بيايد يك چيزى بيان بكند آن را نگوييم بگذاريم در اختيار مجلس، طبيعت مجلس هم اين است كه اجازه نمى‏دهد اين شورا يك چيز قدرتمند و نيرومندى بشود كه برود فردا يك چيزهايى تصويب كند كه كل قوانين را هم به هم بريزد. بنده از اين جهت كه تصوير روشنى از اين شوراى امنيت ملى در ذهنم نيست مخالفم.
منشى (يزدى)- آقاى بيات بفرماييد.
اسداللّه بيات- بسم اللّه الرحمن الرحيم. مخالفت‏هاى سروران ما جهات مختلفى داشت بعضى از جهات اين بود كه مثلًا رئيس مجلس در اين‏جا نيست ما روى تعداد اعضاء اصرار نداريم خود آقاى نورى در كميسيون راجع به فرماندهى سپاه پيشنهاد نداشتند. اين پيشنهاد را كميسيون داد بنابراين در رابطه با اعضاى شوراى امنيت ملى اين مسأله قابل حل است اين اشكال مهمى نيست. اما اگر مخالفت سروران به اين معناست كه ما چنين چيزى را نمى‏خواهيم و در كشور مگر چيزى بدون اين جا مانده، معطل بوده تا ما با پيشنهاد اين قضيه اين مسأله را حل بكنيم؟ خوب بود كه در اين رابطه خود جناب آقاى هاشمى توضيح فرمودند.
شما مى‏دانيد در طول دوران هشت ساله جنگ تحميلى شوراهايى به وجود آمد كه اين شورا شوراهاى عالى دفاع نبود، شوراى هماهنگى اطلاعات هم نبود، شوراى هماهنگى سياسى هم نبود مثلًا در يك مقطع ما آمديم ديديم كه شوراى عالى پشتيبانى جنگ به وجود آمد. شوراى عالى پشتيبانى جنگ علاوه براين كه كارهاى دفاعى و نظامى را در اين‏جا مطرح مى‏كردند در رابطه با مسايل مالى تصميم مى‏گرفتند در رابطه با جعل ماليات تصميم مى‏گرفتند. در رابطه با اين‏كه چه قدر ما از مردم پول مى‏گيريم تصميم مى‏گرفتند. اين‏كه ما در شوراى امنيت ملى روى وزارت اقتصاد و دارايى يا برنامه و بودجه تكيه داشتيم روى آن قضيه است و در تجربه دنيا هم همين معنا را نشان مى‏دهد.
بحث، بحث امنيت ملى است، اعم از داخلى و خارجى و شما مى‏دانيد حتى اجازه قانونگذارى از امام گرفته‏اند و براى اين‏كه مسأله درست جا بيفتد جلساتى با نمايندگان داشتند، با مسؤولان نظام داشتند. اين مسأله، مسأله شوراى عالى دفاع بود اما دقيقاً تجربه نشان داد ما چيزى در اين جامعه نياز داريم كه جايش خالى است كه در آن‏جا مسايل مالى، مسايل اقتصادى، برنامه ريزى، بنيه دفاعى امكانات دفاعى، تجهيزات، روابط با
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1401
خارجه اولويت را ما به كدام بدهيم مجموعه اين‏ها مسايلى است كه يقيناً يك چنين چيزى را ما لازم داريم و حالا مسأله اين‏كه آقاى نورى صحبت از آمريكا و اين‏ها كردند حالا اصلًا ما اسم نمى‏آوريم ولى واقع قضيه كه تنها اين نيست، شوروى هم همين را دارد جاهاى ديگر هم قوانين اساسى ديگر را ملاحظه بكنيد اين را دارد و قبل از انقلاب هم اين مسأله در اين‏جا بود منتها در آن موقع اعضا- نفر بود الان پيشنهاد شده است كه مثلًا يازده نفر باشد، كمتر باشد. منتها در كميسيون ما دو تا ذهنيت داشتيم بعضى از سروران معتقد بودند كه شوراى عالى دفاع حذف بشود همين جايگزين او بشود جناب آقاى مؤمن و بنده هم در خدمت ايشان با بعضى از برادران ديگر ما اعتقادمان بر اين بود كه چون قانون اساسى قبلى شوراى عالى دفاع را به عنوان يك تشكيلات پيش بينى كرده و هنوز هم از مقام رهبرى اجازه نگرفته‏ايم بحث بكنيم ما معتقديم كه آن هم باشد.
ممكن است شما در اعضا تجديد نظر بكنيد اما ما چيزى به نام شوراى امنيت ملى لازم داريم. همين طورى كه امنيت كشور عمدتاً متمركز به كارهاى امنيت داخلى است، مسايل مرزهاست، مسايل اشرار است، مسايل مثلا اين جورى است اما در مسايل امنيت ملى دقيقاً در اين‏جا مسايل در سطح گسترده‏تر و بازتر يعنى در سطح بسيار وسيع‏تر و عام‏تر يعنى كوتاه مدت هم نيست، مقطعى هم نيست بلكه مثلًا شبيه برنامه‏ريزى است كه ما 5 ساله و چنين چيزى را لازم داريم و اتفاقاً از نوع مخالفت‏هاى عزيزان من اين معنا را فهميدم كه هيچ كدامشان با اصلش مخالف نيستند.
جناب آقاى خوئينى‏ها مى‏گويد درست تعريف نشده عيبى ندارد با آن پيشنهاد جناب آقاى هاشمى قابل حل است كه دقيقاً- نفر بنشينند يك مقدار بيشتر مشخص‏تر بكنند اما عملًا در طول اين- سال ما واقعاً ديديم جايش خالى است، يعنى يك چنين چيزى را لازم داريم حتى در رابطه با شوراى عالى سياستگذارى خود آقايان تجربتاً گفتند، گفتند آقا در قانون اساسى جايش خالى است. مثلًا رؤساى سه قوه هم پيش بينى نشده پس يك چنين چيزى را ما لازم داريم اين در رابطه با سياست‏گذارى اقتصادى و اين‏ها بود، در رابطه با مسايل كلى امنيت اعم از مالى، داخلى، اقتصادى، دفاعى و نظامى طبيعى است كه ما به چنين چيزى يقيناً نياز داريم كه در آن ترديدى نيست منتها در جاهايى كه شوراى امنيت ملى وجود دارد كميته‏هايى تقريباً در زير مجموعه وجود دارد، كميته دفاعى، دفاعى نظامى سياسى، اطلاعاتى دارد و اين‏كه در اين جا مثلًا پيش بينى شده است كه وزير كشور يقيناً مثلًا اين طور البته در نظر ما بود ما حتى فكر مى‏كرديم آن اصلى هم كه در كميسيون تمركز دستگاه اجرايى رياست امنيت كشور را در اختيار رياست جمهورى قرار دادن مثلًا در ذهن ما اين بود كه رياست شوراى امنيت بالا در اختيار رياست جمهورى بشود. آن به عنوان يك كميته‏اى زير مجموعه اين قرار بگيرد آن مربوط به وزارت كشور بشود. يا يك كميته‏اى در رابطه با هماهنگى اطلاعات بشود رياست آن با وزارت اطلاعات مى‏شود. يا يك كميته‏اى مثلًا زير مجموعه در رابطه با مسايل هماهنگى سياسى رئيس آن و مسؤوليت آن با وزارت امور خارجه بشود يك چنين ذهنيتى هم ما در آن‏جا داشتيم. اما همه اعضاى كميسيون ذهنيت عامشان اين بود كه چنين چيزى را هم تجربه نشان داده و در طول اين مدت ما واقعاً خلأ اين معنا را داشتيم مى‏ديديم حالا اگر يك مقدارى زواياى قضيه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1402
و ابعاد قضيه روشن نيست به نظر من اين مسأله را مى‏شود روشن‏تر كرد.
جناب آقاى دكتر حبيبى مى‏فرمايند كه «حدود اختيارات و وظايف اين شورا را قانون معين مى‏كند» ... ببينيد شما اگر شوراى امنيت ملى را پيش بينى نكنيد و مقام معظم رهبرى بيايد هر شورايى را در سطح بسيار بالايى هم پيش بينى بكند اين را شما بدانيد مسأله امنيت جزء مسائلى است كه اگر به قانون هم محول بشود از استحكام بسيار بالاترى برخوردار خواهد بود. جناب آقاى هاشمى اشاره فرمودند قانون شوراى امنيتى كه مصوبه مجلس است جزء قوانين قوى مجلس شوراى اسلامى است به تأييد شوراى نگهبان هم رسيده براى اين‏كه نماينده و مجلس اهميت امنيت را درك مى‏كند و مى‏فهمد جايگاه شوراى امنيت ملى بالاتر از شوراى امنيت است او ارتباط با يك مسائل داخلى و مرزها و اين‏هاست اما شوراى امنيت ملى در يك سطح بسيار گسترده بعد سياسى دارد روابط خارجى دارد مسائل گوناگونى دارد.
بنابراين به نظر من نه مخالفت جناب آقاى هاشمى مخالفت با اصل بود نه مخالفت جناب آقاى خوئينى‏ها مخالفت با اصل بود، يك مقدارى سؤالاتى داشت بنده نمى‏گويم اين سؤالات كلًا منتفى است بعضى از اين سؤالات در ذهن ما در كميسيون هم بود چون يك چيز جديدى است كه ما مطرح كرديم اما در ضرورت اصل قضيه ما حرفى نداريم، قبول داريم. در رابطه با اعضاء، در رابطه با حدود اختيارات برادران پيشنهادهايى را بدهند با پنج تا امضاء، كمتر يا بيشتر ما مى‏توانيم در اين‏جا مطرح بكنيم بنابراين من با اصلش موافقم.
منشى (يزدى)- جناب آقاى مهدوى.
مهدوى كنى- بنده علاوه بر مطالبى كه آقاى خوئينى‏ها فرمودند دو نكته به ذهنم مى‏آيد كه باز اين مسأله برايم ابهام دارد يك نكته هست كه چنين ذهنم خلجان مى‏كند كه قسمتى از خلأهاى بسيارى كه در اين ده ساله ما داشتيم مربوط به تداخل وظايف بوده كه الان ما آمديم يك تمركزى درست كنيم و به نظر من اين شوراى امنيت ملى يك چيز ديگرى مى‏شود دوباره باز در برابر يك عده‏اى كه وظايفشان قبلًا مشخص شده و حالا اين يك چيز ديگر بالا سر آن قرار مى‏گيرد و تداخل پيدا مى‏كند با وظايف آن‏ها، معارضه پيدا مى‏كند آن‏ها را لغو مى‏كند و شل مى‏كند حتى وزراء و رئيس جمهورى كه وظايفى دارند براى اداره مملكت براى برنامه ريزى، سياستگذارى همه آن‏ها اصلًا در مقابل يك چيز ديگرى قرار مى‏گيرند و به عقيده من با آن مسأله تمركزى كه ما اصلًا اين شوراى بازنگرى براى آن برقرار شده اصلًا با آن معارضه دارد كه مرتب باز ما شوراها درست كنيم، خوب اين كارها وظايف دولت است و رئيس جمهورى كه الان به او قدرت داده شده اين كارها را خودش مى‏داند كه يك عده‏اى از وزراء را از همان شوراهايى كه تعيين مى‏كند يك شورا هم براى خودش حالا در هر وقت دلش مى‏خواست تعيين مى‏كند كه اين مسائل را بيايند بررسى كنند.
دوباره باز يك چيز ديگر براى مقام رهبرى بگذاريم از بالاى سر وزراء بالاى سر مجلس بالاى سر قو قضاييه همه اين‏ها براى شوراى عالى دفاع يك چيزى به نظر من معارض و موازى درست كردن است كه آن مشكلات را من حدس مى‏زنم به عقل قاصر خودم دوباره ايجاد خواهد كرد. اشكال ديگر هم كه به ذهنم مى‏آيد آقايان خودتان تصويب كرديد كه مقام رهبرى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1403
خط مشى سياستگذارى‏هاى كلى را مى‏دهد خوب توى اين سياستگذارى كلى همين مفاهيم هم هست. اگر بنا باشد كه بخواهند در مسائل اقتصادى، مسائل ارتباطات با كشورها و كذا و كذا ... يك خط مشى را بيان بكنند آن‏جا لابد مشاورينى براى رهبر هستند كه آن حرف‏ها را با ايشان مشورت بكنند و ايشان هم خط مشى را بيان مى‏كنند. ديگر در آن ها اين مسائل هم هست دوباره باز بيايند يك چيز ديگر درست بكنند براى شوراى امنيت ملى اين‏كه يك چيز اضافه‏اى به نظر من مى‏شود و در مقابل آن اختيارات يا آن جمعى كه رهبر براى خودش مثلًا به عنوان مصلحت يا شوراى مصلحت هم هر چه هست در نظر گرفته. لذا به نظر من اين يك چيز زيادى است و من پيشنهادم اين است كه يك چنين چيزى البته لازم هست كه اين كار بشود ولى اين كار در اين‏جا مطرح شدنش لازم نيست از وظايفى است كه رئيس جمهور و دولت بايد انجام بدهند اگر هم مى‏خواهيد اشاره كنيد يكى از همان شوراهايى كه در اختيار دولت هست قرار داده بشود كه در اختيار رئيس جمهور است خودش مى‏داند از افرادى كه بايد تعيين بكند در بعضى از موارد براى تشخيص مصالح چنين چيزى باشد پيشنهاد بنده اين است و الا اگر بخواهد يك چنين چيزى را براى اختيارات رهبرى قرار بدهيم يك چيزهاى موازى اضافه كردن است و مسأله تمركز را به هم زدن.
منشى (يزدى)- آقاى موسوى اردبيلى بفرماييد.
موسوى اردبيلى- عرض كنم من درست خلاف آنچه جناب آقاى مهدوى فرمودند فكر مى‏كنم ما تجربه‏مان در اين ده سال گذشته ثابت كرد يك مركزى مى‏خواهد كه تصميم گيرى‏ها شوراها و امثال اين‏ها به آن‏جا مراجعه كنند و آن‏جا تصميم گيرى نهايى بشود و از يك طرف هم به مقام رهبرى اتصال داشته باشد منتها ما اسمش را سران سه قوه گذاشته بوديم اين سران سه قوه هم طبق آن تشكيلات چهار نفر بودند اين‏ها عضو ثابتش بودند اما هميشه اين‏ها عضو ثابت نبودند هر كجا به هر مسأله‏اى كه مربوط مى‏شد يا وزيرش را يا مسؤولش را يا مسؤولينش را آن‏ها مراجعه مى‏كردند يا آقايان دعوت مى‏كردند گاهى با همين پنج نفر تشكيل مى‏شد و گاهى هم با شش نفر هفت نفر هشت نفر ده نفر تشكيل مى‏شد و در اين‏جا مسائل با همديگر ارتباط پيدا مى‏كرد تنظيم مى‏شد پخته مى‏شد لازم هم كه بود كه به مقام رهبرى عرض مى‏شد ايشان يا اختيارات را به آن‏ها واگذار مى‏كرد و مى‏گفت هرچه خودتان تصميم مى‏گيريد بگيريد و نوعاً نه، ايشان هم اظهار نظر مى‏كردند و مى‏گفتند كه اين جور باشد بهتر است و اين پايگاه قانونى هيچ نداشت.
اما ما هميشه احساس مى‏كرديم با وجود رئيس جمهور با وجود نخست وزير و با وجود مثلا رئيس مجلس و رئيس قو قضاييه و اين‏ها يك جايى مى‏خواهد كه اين‏ها باشند و مسائل در آن‏جا مطرح بشود من فكر مى‏كنم شوراى امنيت ملى صورت تكامل يافته اين است منتها در آن‏جا هم اين پايگاه قانونى نداشت به دستور حضرت امام اين تشكيل مى‏شد در قانون اساسى و اين‏ها نيامده بود شرح وظايف خيلى روشنى هم نداشت لذا همان چيزى كه جناب آقاى مهدوى به نظرشان رسيد گاهى تداخل مى‏شد مثلًا آن‏جا تصميم گرفته مى‏شد نخست وزير مى‏گفت اين جزو وظايف دولت است اين‏جا نبايد تصميم گيرى بشود و امثال اين‏ها.
حالا ممكن است همان مسأله را به آن صورتى كه جناب آقاى هاشمى فرمودند افراد به جاى رؤساى سه قوه يك خرده زياد و كم بشوند افراد ممكن است مثلًا پنج نفر بودند شش‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1404
نفر بشوند هفت نفر بشوند حالا هر چه ... يا همان جور قرار داده بشود يك افراد عضو ثابتى داشته باشد يك افرادى هم مثلا با شوراها كه ارتباط پيدا مى‏كند مسائل شوراها كه مى‏آيد آن‏جا رؤساى شوراها بيايند آن‏جا مثلًا مطالبشان را بگويند از آن طرف هم مقام رهبرى هم يك نفر يا دو نفر مشاورى در آن‏جا داشته باشد حالا يا با حق رأى يا بى حق رأى، حضرت امام يك چيزى فرموده بودند گفته بودند كه نماينده من رأى نداشته باشد ممكن است به آن صورت نباشد نماينده رهبر هم حق رأى داشته باشد. و رهبر هم به همان صورتى كه من عرض كردم عيناً مثل دور حضرت امام گاهى تأييد مى‏كرد گاهى واگذار مى‏كرد. گاهى رهبر خودش هم وقتى گزارش داده شد اظهار نظر مى‏كرد يا اگر مناسب شد خود رهبر هم مثلا گاهى شركت كند همان جور كه حضرت امام گاهى شركت مى‏فرمودند وقتى كه مسائل لازم بود آقايان خدمت حضرت امام مى‏رفتند هم امام را زيارت مى‏كردند و هم مسائل را در حضور ايشان مطرح مى‏كردند و ايشان هم گاهى نظر مى‏دادند گاهى نظر نمى‏دادند. همين مسأله را با آن شوراى ملى تشكيل بدهند منتها يك خرده پخته‏تر و بهتر و به اين صورت من هم فكر مى‏كنم آقاى هاشمى بهترين فردى است كه مى‏تواند افرادى را تعيين كند و اين جور جهات را بهتر از همه ما ايشان وارد است ايشان همان چيزها را هم بگويد و اين هم بگويد و اين هيچ وقت هم آن جورى كه حضرت آقاى مهدوى گفتند اين جور نيست كه از بالاى سر يك چيز بيايد و اضافه باشد و تداخل كند و مخالف تمركز باشد تصادفاً اين كمك به تمركز است هم يك چيز بالاخره ما هنوز هم احساس مى‏كنيم احتياج را داريم ممكن است سران سه قوه همين به اين عنوان بيايد اين‏جا پخته بشود بهتر است.
نايب رئيس (هاشمى)- پيشنهادى مى‏كنند اگر آقايان قبول كردند معلوم شد كه مسأله حسابى نپخته است، يعنى سؤالاتى كه آقاى موسوى خوئينى‏ها مطرح كردند آن‏هايى كه در ذهن من بود و آن‏هايى كه آقاى مهدوى فرمودند همه يك سؤالاتى است ما بايد جواب بدهيم آقايان موافقت كنيد يك گروهى را ... كميسيون رهبرى مناسب اين كار نبود يعنى بعضى آقايان كميسيون رهبرى بيشتر توجهشان روى مسائل خاصى بوده اين عمدتاً مسائل اجرايى، امنيتى نظامى و چيزهايى در آن است ما اين‏جا يك تركيبى از سه چهار نفر معين كنيم برويم بنشينيم يك اصلى را تهيه بكنيم آن اصل را به اين‏جا بياوريم و به بحث بگذاريم يعنى به طور كلى وقت هم بيشتر بدهيم مثلًا همين كه حالا وظايف اين با مجمع تشخيص مصلحت ممكن است تداخل بكند و اين‏ها مى‏خواهند چيزى تهيه كنند كه رهبر تأييد بكند خوب مجمع تشخيص مصلحت هم الان مى‏خواهد در مواردى همين كار را بكند من مشخصاً پيشنهاد مى‏كنم آقاى نورى كه شروع كننده بودند با توجه به اين سؤالات طرحى آماده بكنند افرادى مثلا آقاى خوئينى‏ها كه نظر دادند و صاحب‏نظر هم الان در اين‏جا هستند، آقاى نخست وزير باشند كه باز مسائل اجرايى را خوب مى‏دانند اگر لازم است من هم باشم كه چهار نفر بشويم از آقايان ديگر هم مى‏خواهيد اضافه كنيد كه حالا هرچه كمتر باشيم بهتر است ديگر زياد وقت همه را نگيريم ما چهار نفر بنشينيم اگر يك چيزى به عقلمان رسيد كه مسأله شوراهاى ديگر را مسأله مجمع تشخيص مصلحت را و حقوق رهبرى را ... چون ما تعيين سياست كلى را گفتيم به عهده رهبرى است اين درست همان كارى مى‏خواهد بكند كه ما به عهده رهبرى گذاشتيم و اين تركيبى كه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1405
درست شده يك جورى كه همان را الان شوراى امنيت ما ... مثلا اين آمريكايى‏ها كه الان صحبت است در اين مسائل شوراى امنيتشان كه تصميم مى‏گيرد كه با كجا رابطه داشته باشيم نداشتيم، اسلحه بفروشيم نفروشيم همه اين‏ها را مى‏روند در يك جاى خاصى ... تصميم مى‏گيرند. پس آقايان ما مى‏رويم تا آخر اين دوره كه داريم بازنگرى مى‏كنيم ان شاء اللّه يك اصلى مى‏آوريم و تصويب مى‏كنيم جاى اصل را هم تعيين مى‏كنيم كجا باشد. حالا اگر تصويب شد كه شد اگر نشد كه ...
منشى (يزدى)- خوب بنابراين شما اين اصل را بدون اين قسمت كل اصل را كه تا اين‏جا بندهايش تصويب شده ...
نايب رئيس (هاشمى)- آن تمام شد ديگر.
منشى (يزدى)- رأى نمى‏گيريد؟
نايب رئيس (هاشمى)- خوب روى بند بندش ما رأى گرفتيم ديگر رأى گيرى نمى‏خواهد (يزدى- تصويب شده؟) بلى تصويب شده.
محمد مؤمن- جناب آقاى هاشمى! شوراى عالى دفاع الان از اين اصل حذف شده.
نايب رئيس (هاشمى)- ما راجع به آن بايد نظر بدهيم.
محمد مؤمن- شوراى عالى دفاع از اين اصل حذف شده و ... اين جزو پيشنهادات ماست كه خوب درست نبود حذف بشود.
نايب رئيس (هاشمى)- ببينيد اگر چنانچه ما آن را درست كرديم و شوراى عالى دفاع را در آن نديديم آن پيشنهاد شما باقى است كه به اصل برگردد حالا تا ببينيم ما جاى شوراى عالى دفاع را كجا تعيين مى‏كنيم اين را با توجه به آن رويش تصميم گيرى مى‏كنيم.
حسن ابراهيم حبيبى- اصل يكصد و ده در واقع با اين بندش فعلًا تصويب شده.
نايب رئيس (هاشمى)- اجازه بدهيد آقاى دكتر حبيبى هم با ما باشند چون كه ايشان يك زحمتى روى قوانين اساسى كشيده‏اند و اطلاعات زيادى دارند و به اين مسأله شوراى امنيت ملى كمك بكنند بعضى اطلاعات كشورها را اگر بتوانند در اين فاصله بياورند. رأى گيرى ما ديگر نداريم بند بند را رأى گرفتيم ديگر مجموعاً نمى‏شود رأى بگيريم.
منشى (حسن حبيبى)- اين بند پس اين اصل شد؟
نايب رئيس (هاشمى)- بلى اين اصل شد.
محمد دانش زاده مؤمن- پس شوراى عالى دفاع را از اين اصل حذف كرديد؟
نايب رئيس (هاشمى)- هست فعلًا شوراى عالى دفاع را ما از قانون اساسى حذف نكرده‏ايم بايد ببينيم مى‏توانيم حذف كنيم يا نمى‏توانيم.
منشى (يزدى)- جناب آقاى مؤمن بنابراين اين بند تصويب شده است ولى شوراى عالى دفاع هست و هنوز حذف نشده.
موسوى خوئينى‏ها- اين در قانون اساسى هست حذفش رأى مى‏خواهد.
نايب رئيس (هاشمى)- ما هم مى‏گوييم حذف نكرده‏ايم. پيشنهاد آقايان كه «شوراى امنيت» را آورده‏اند به جاى «شوراى عالى دفاع» آورده‏اند اگر ما آن طرحمان را آورديم آن روشن مى‏شود فعلًا هست فعلًا «شوراى عالى دفاع» به اعتبار خودش باقى است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1406
منشى (يزدى)- ولى اين شبهه مى‏ماند كه به هر حال اين اصل 110 به عنوان اين بندها يعنى اصل تصويب شده است.
نايب رئيس (هاشمى)- بلى، بلى.
منشى (يزدى)- اگر اين جور باشد، خوب در اصل قبلى شوراى عالى دفاع ...
نايب رئيس (هاشمى)- شوراى عالى دفاع را هم بايد مستقل كنيم اصلًا شوراى عالى دفاع را اگر هم بنا شد بگذاريم يك اصل مستقلى است اين‏كه بگوييم تشكيل شوراى عالى دفاع ...
منشى (يزدى)- آن به رهبرى داده شده.
منشى (حسن حبيبى)- جناب آقاى هاشمى شما الان بفرماييد كه اصل 110 و اين 11 بندى كه فعلا تصويب شده مصوب است حالا ممكن است باز بند دوازدهم هم به اين اصل اضافه كنيم.
نايب رئيس (هاشمى)- بله بعداً به اين اصل اضافه كنيم.
منشى (حسن حبيبى)- فعلًا اين 11 بند تصويب شده.
نايب رئيس (هاشمى)- احتمالًا شوراى عالى دفاع را هم اگر تصويب كرديم يك اصل مستقلى خواهد بود و فعلًا در قانون اساسى اعتبارش باقى است.
جنتى- ستاد مشترك هم در نظرتان باشد چون اين‏ها اعلام مى‏شود و ستاد مشترك ...
نايب رئيس (هاشمى)- خيلى خوب ما روى همه اين‏ها كار مى‏كنيم ان شاء الله حالا مسأله بعدى را مى‏خواهيد مطرح بكنيد؟ ...
منشى (يزدى)- آقايان مثل اين‏كه مايلند الان جلسه را ختم كنيم.
نايب رئيس (هاشمى)- فردا صبح اين‏جا همان محظور را دارند.
منشى (يزدى)- ما هم شوراى نگهبان جلسه داريم و هم دو سه تا كار داريم.
ى كى از آقايان- فردا صبح باز اين‏جا جلسه داريم؟
نايب رئيس (هاشمى)- نه فردا صبح اين‏جا مجمع ائمه جمعه است.
منشى (يزدى)- براى آن جلسه ماده 27 هم فردا ساعت ده، در شوراى نگهبان باز جلسه ادامه دارد بالاخره بعضى آقايان تشريف بياورند.
3- پايان جلسه و تاريخ تشكيل جلسه آينده‏
رئيس- جلسه بعد ما فردا عصر ان شاء الله طبق معمول خواهد بود جلسه ختم مى‏شود.
                         (جلسه ساعت 25/ 19 پايان يافت)

رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1407
                        جلسه سى و پنجم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و سى دقيقه سه شنبه سيزدهم تيرماه 1368 هجرى شمسى برابر با سى ام ذيقعده الحرام 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- ادامه بحث پيرامون گزارش شور دوم كميسيون اول در خصوص اصل 111
3- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1408
1- اعلام رسميت جلسه و تلاوت آياتى از كلام الله مجيد
رئيس- بسم الله الرحمن الرحيم. جلسه با حضور 18 نفر رسمى است. دستور جلسه را اعلام بفرماييد.
منشى (حبيبى)- بسم الله الرحمن الرحيم، دستور سى و پنجمين جلسه عمومى شوراى بازنگرى قانون اساسى، بعد از ظهر روز سه شنبه سيزدهم تيرماه 1368 هجرى شمسى، مطابق با سى‏ام ذيقعده 1409 هجرى قمرى.
1- دنباله رسيدگى به گزارش شور دوم كميسيون اول در خصوص رهبر و خبرگان رهبرى.
2- گزارش شور دوم كميسيون اول در خصوص مجمع تشخيص مصلحت.
رئيس- قرآن تلاوت بفرماييد.
 (حجت الاسلام عبدالله نورى چند آيه از سورة الزمر را به قرار زير تلاوت كردند)
                        اللهم صل على محمد و آل محمد- اعوذ بالله من الشيطان الرجيم‏

                        أَمَّنْ هُوَ قانِتٌ آناءَ اللَّيلِ ساجِداً وَ قائِماً يحْذَرُ الْآخِرَةَ وَ يرْجُوا رَحْمَةَ رَبِّهِ قُلْ هَلْ يسْتَوِى الَّذِينَ يعْلَمُونَ وَ الَّذِينَ لا يعْلَمُونَ إِنَّما يتَذَكَّرُ أُولُوا الْأَلْبابِ* قُلْ يا عِبادِ الَّذِينَ آمَنُوا اتَّقُوا رَبَّكُمْ لِلَّذِينَ أَحْسَنُوا فِى هذِهِ الدُّنْيا حَسَنَةٌ وَ أَرْضُ اللَّهِ واسِعَةٌ إِنَّما يوَفَّى الصَّابِرُونَ أَجْرَهُمْ بِغَيرِ حِسابٍ* قُلْ إِنِّى أُمِرْتُ أَنْ أَعْبُدَ اللَّهَ مُخْلِصاً لَهُ الدِّينَ* وَ أُمِرْتُ لِأَنْ أَكُونَ أَوَّلَ الْمُسْلِمِينَ* قُلْ إِنِّى أَخافُ إِنْ عَصَيتُ رَبِّى عَذابَ يوْمٍ عَظِيمٍ* قُلِ اللَّهَ أَعْبُدُ مُخْلِصاً لَهُ دِينِى* فَاعْبُدُوا ما شِئْتُمْ مِنْ دُونِهِ قُلْ إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يوْمَ الْقِيامَةِ أَلا ذلِكَ هُوَ الْخُسْرانُ الْمُبِينُ‏

                         (صدق الله العلى العظيم)

 «آيه 9 تا 15 سورة زمر»
2- ادامه بحث پيرامون گزارش شور دوم كميسيون اول، در خصوص اصل 111
رئيس- دستور جلسه را تعقيب بفرماييد.
منشى (محمد يزدى)- بسم الله الرحمن الرحيم، اصل قبلى تمام شد آن گزارش كميسيون هم كه هنوز آماده نشده است، دنباله بحث قاعدتاً اصل يكصد و يازدهم است. مخبر كميسيون جناب آقاى مؤمن توضيح بفرماييد.
محمد دانش‏زاده (مؤمن) (مخبر كميسيون)- بسم الله الرحمن الرحيم.
اصل يكصد و يازدهم- هرگاه رهبر از انجام وظايف قانونى خود ناتوان يا فاقد يكى از شرايط مذكور در اصل پنجم و يكصد و نهم گردد، يا معلوم شود از آغاز فاقد بعضى از شرايط بوده است، از مقام خود بركنار خواهد شد. تشخيص اين امر به عهدة خبرگان مذكور در اصل يكصد و هشتم مى‏باشد.
مقررات رسيدگى و عمل به اين اصل، توسط خبرگان تعيين مى‏شود.
اين اصل همان اصل يكصد و يازدهم است كه در قانون اساسى فعلًا داريم، فقط دو سه تا تغيير جزئى يا بهتر است بگوييم يك تغيير در آن داده شده و آن تغيير اين است كه در اصل يكصد و يازدهم كه فعلًا در قانون اساسى داريم معترض شده است كه هرگاه رهبر يا يكى از اعضاء شوراى رهبرى از انجام وظايف قانونى رهبرى ناتوان شد، يكى «ناتوان شدن» است يا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1409
فاقد يكى از شرايط مذكور در اصل يكصد و نهم گردد كه اول داشته، بعد شرط را از دست بدهد، كميسيون يك مورد ديگر هم به آن اضافه كرده و آن‏كه معلوم شود از آغاز فاقد بعضى از شرايط بوده (كه خبرگان درست توجه نكرده‏اند. اين را هم اضافه كرده)، از مقام خود بركنار خواهد شد. بعد عمده تغييرى كه هست، همين اضافه شدن اين قسمت است. بعد دوسه مورد اصلاحات لفظى به عمل آمده: يكى اين‏كه درصدر اصل «هرگاه رهبر يا يكى از اعضاى شوراى رهبرى» بوده و چون رهبرى شورايى حذف شد، لذا در صدر اصل كميسيون آورده: «هرگاه رهبر از انجام وظايف» ديگر «يا يكى از اعضاى شوراى رهبرى» را حذف كرده.
و همچنين اضافه شده اصل پنجم و يكصد و نهم. اين‏كه فقط يكصد و نهم ذكر شده، مهم اين بود كه مثلًا تنها شرايط مذكور در اصل يكصد و نهم ملاك است و براى اين‏كه معلوم بشود كه هر دو جهت مورد توجه است، اصل پنجم هم اضافه شد.
در جملة آخر هم عبارت اصل يكصد و يازدهم الان اين است: «مقررات تشكيل خبرگان براى رسيدگى و عمل به اين اصل در اولين اجلاسية خبرگان تعيين مى‏شود».
اين را ما تغيير داديم: «مقررات رسيدگى و عمل به اين اصل توسط خبرگان تعيين مى‏شود» كه اولين اجلاسية هم موهم خلاف بود، حتى اگر نظر آقايان باشد ما در اولين اجلاسيه از شوراى نگهبان سؤال كرديم كه آيا حتماً بايد مقررات رسيدگى و عمل به اين اصل در اولين اجلاسيه باشد يا نه؟ كه شوراى نگهبان هم جواب داد: نه، لزومى ندارد. براى اين‏كه اين ايهام حتى در كار نباشد عبارت اصلاح شد كه: «مقررات رسيدگى و عمل به اين اصل توسط خبرگان تعيين مى‏شود». اين خلاصة اين اصل است.
منشى (محمد يزدى)- در اينجا يك پيشنهاد از جناب آقاى هاشميان است كه منظورشان تأمين شده است، بنابراين مخالف و موافق اصل مى‏توانند صحبت كنند.
نايب رئيس (هاشمى رفسنجانى)- به نظر ما اين اصل جديد نيست، و تغيير عمده هم چون ندارد بنابراين فقط پيشنهادها مى‏توانند مطرح بشود و پيشنهادى هم نداريم ...
عميد زنجانى- آن قسمتى كه اضافه كرده‏اند قابل بحث است.
منشى (محمد يزدى)- حداكثر به شكل يك پيشنهاد.
نايب رئيس (هاشمى رفسنجانى)- پيشنهاد حذف مى توانيد بدهيد. ما در آيين نامه‏مان داريم اگر اصل جديدى آوردند يا به نظر هيأت رئيسه تغييرات كلى دادند آن موقع بحث مفصل مى شود، فعلًا اين طور نيست. اگر پيشنهاد داريد بدهيد، پيشنهادتان را مى‏پذيريم. هر كس پيشنهاد حذف بخشى از اين را دارد ما قبول مى‏كنيم.
عميد زنجانى- پيشنهاد مكتوب؟
نايب رئيس (هاشمى رفسنجانى)- نه، الان هم مى توانيد پيشنهاد بدهيد.
اسدالله بيات- آن مواردى را كه ما اضافه كرده‏ايم مى‏توانند پيشنهاد حذف بدهند.
نايب رئيس (هاشمى رفسنجانى)- در همان موردى كه اضافه كرده‏ايم ايشان روى همان موارد مى خواهند پيشنهاد بدهند، بفرماييد.
عباسعلى عميد زنجانى- بسم الله الرحمن الرحيم، اين قسمتى كه كميسيون اضافه كرده: «يا معلوم شود از آغاز فاقد بعضى از شرايط بوده است»، اين شامل دو صورت است:
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1410
يكى اين‏كه از اول واجد شرايط نبوده، الان هم واجد شرايط نيست.
دوم، آنجايى كه از اول فاقد شرايط بوده ولى به مرور ايام الان واجد شرايط است، خوب اينجا به چه لحاظى بايد عزل بشود؟ در صورتى كه الان واجد شرايط است و فرضاً ما اين جورى فرض مى‏كنيم كه اول كه فاقد شرايط بوده به خاطر شبهاتى كه از ناحية خودش هم نبوده (يعنى به عدالتش هم صدمه نمى‏زند) به خاطر شبهاتى كه در بين بوده ايشان انتخاب شده و خودش هم دخيل نبوده، ولى حالا كه مورد بحث قرار مى‏گيرد واجد شرايط هست. اين يا «معلوم شود» شامل هر دو صورت است و يك صورت آن قابل اشكال است. بنابراين پيشنهاد حذف دارم.
نايب رئيس (هاشمى رفسنجانى)- لابد نظر كميسيون اين نبوده، حالا آقاى مؤمن اگر توضيحى داريد بفرماييد.
محمد مؤمن (مخبر كميسيون)- جناب آقاى عميد شما لطف بفرماييد، يك وقت مى گويند «در آغاز» يك وقت «از آغاز» در فارسى اين فرق مى كند. در فارسى اگر «در آغاز» باشد يا «از آغاز» فرق مى‏كند و كميسيون گفته «از اول» نه اين‏كه «در اول» نداشته و حالا ممكن است داشته باشد. از اول نداشته، يعنى حالا هم ندارد.
عميد زنجانى- فارسى خيلى غليظى است.
محمد مؤمن- نه، فارسى غليظى نيست، فارسى خوبى است.
منشى (محمد يزدى)- بسيار خوب ديگر بحث نكنيد، فارسى صريحى است. مطلب روشن است.
نايب رئيس (هاشمى)- پس اگر اين باشد، ايشان پيشنهادى ندارند. حالا رأى مى‏گيريم. آقايانى كه با اين اصلى كه قرائت شد موافق هستند، رأى بدهند (اكثر موافق بودند) تصويب شد (به اتفاق آراء). اصل بعدى را بخوانيد.
محمد مؤمن (مخبر كميسيون)- (اصل يكصد و يازدهم، مكرر) كه اين اصل را ما اضافه كرده‏ايم:
 «درصورت فوت يا كناره‏گيرى و يا عزل رهبر هرگاه وى، فقيه واجد شرايطى را به عنوان معاون خود تعيين نموده باشد با تأييد خبرگان وظايف رهبرى را به طور موقت به عهده مى‏گيرد و گرنه شورايى مركب از سه يا پنج نفر از اعضاء مجمع تشخيص مصلحت كه اكثريت آنان از فقهاء باشند، به انتخاب مجمع مذكور وظايف رهبرى را به طور موقت عهده دار مى‏گردد. خبرگان موظفند در اسرع وقت نسبت به تعيين و معرفى رهبر جديد اقدام نمايند. هرگاه رهبر بر اثر بيمارى يا حادثة ديگرى موقتاً از انجام وظايف رهبرى ناتوان شد در اين مدت معاون يا شوراى مذكور در اين اصل وظايف او را عهده‏دار خواهد بود.»
اين اصل همان طور كه ملاحظه مى‏فرماييد در قانون اساسى فعلى نيست و كميسيون به نظرش آمد كه يك نقصى در قانون هست كه درصدد تكميل برآمد كه تقريباً دو جهت را اين اصل متصدى است:
يكى اين‏كه وقتى رهبر فوت كرد يا استعفاء داد و كناره‏گيرى كرد و يا بر طبق اصل صد و يازدهم عزل شد و خبرگان هنوز رهبر را تعيين نكرده‏اند و در مشاورات‏شان به زمانى به يك‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1411
زمان، يك ماه، كمتر يا بيشتر احتياج دارند. در اين مدت براى اين‏كه كارهاى مملكت نماند يك رهبرى موقتى را اين اصل پيش‏بينى كرده. و همان طور كه ملاحظه مى‏كنيد، آن رهبر موقت يا فقيه واجد شرايطى است كه معاون رهبر قبلى بوده و يا شورايى مركب از سه يا پنج نفر كه اكثريت‏شان را فقهاء تشكيل بدهند، اينها رهبرى را به طور موقت عهده دار مى‏شوند. منتها در مورد معاون همان طور كه ملاحظه مى فرماييد شرط شده است كه خبرگان بايد آن معاون را واجد حداقل شرايط و صالح براى تصدى رهبرى موقت بدانند. اين يك مورد است.
يك مورد هم اين است كه رهبر اين طور نيست كه به كلى كنار گذاشته شده باشد و يا فوت كرده باشد. نه، يا بيمار شده، يا مسألة ديگرى برايش پيش آمده كه موقتاً نمى‏تواند عهده‏دار وظايف باشد. مثلًا پنج، شش ماه مريض است يا كسالتى دارد، نمى تواند، باز همان معاون يا شوراى مذكور در اين اصل عهده‏دار وظايف رهبر مى‏شود و در عين حال ملاحظه مى‏كنيد كه خبرگان را موظف كرده است كه هرچه سريع‏تر كار را انجام بدهند. البته ممكن است كه در پيشنهادها هم باشد كه بعضى از برادرها پيشنهاد مى‏كردند كه وقتش را مشخص كنند. اينجا گفته شد كه اگر اسرع وقت باشد بهتر است براى اين‏كه قهراً آنها سعى مى‏كنند هر چه سريع‏تر، و اين‏كه گاهى اوقات واقعاً ممكن نيست كه ما بگوييم دو ماه، كه در دو ماه هم كمال كوشش‏شان را بكنند، نمى‏شود! براى اين جهت كلمة «اسرع وقت» به كار برده شده و به اين صورت كه ملاحظه مى‏فرماييد اصل عرضه شد.
نايب رئيس (هاشمى رفسنجانى)- خوب اين‏كه مشخصاً اصل جديد است. البته اين اصل را آقايان در شور اول هم داشتند و ما تفسيرمان از اصل جديد اين نيست كه اصل جديد در شور دوم باشد. حتى در شور اول هم اگر اصل جديدى باشد، قرارمان اين جورى بود كه اينجا بحث مى‏كرديم.
محمد يزدى- جديد به معناى اين‏كه در قانون اساسى نيست.
هاشمى رفسنجانى- بلى.
محمد مؤمن- بنابراين دو اصل مربوط به تشخيص مصلحت هم جديد است.
نايب رئيس (هاشمى رفسنجانى)- آن جملة بعدى هم قرينة خوبى است. همان كه مى گوييم تغيير كلى را هم حتى دادند ما اجازة بحث مى دهيم. اين‏كه كاملًا جديد است. بنابراين، حالا رأى مى‏گيريم. آقايانى كه موافقند اين اصل وارد بحث بشود، رأى بدهند (اكثر رأى دادند) تصويب شد. حالا اگر كسى مخالف اين اصل است صحبت كند. آقاى يزدى اولين مخالف هستند، بفرماييد.
محمد يزدى- بسم الله الرحمن الرحيم، عرض شود كه اين اصل يكصد و يازده مكرر، صورى را فرض كرده: فوت، كناره گيرى، عزل. بعد مى‏گويد كه در اين صورت اگر معاونى هست معاون، اگر نه شورا، بعد هم خبرگان موظف هستند كه اين كار را بكنند. من عرض مى‏كنم كه اين‏كه معاون براى رهبر باشد، يعنى رهبر در زمان خودش يك معاونى تعيين كرده باشد، معاون به معناى اين‏كه كارهاى رهبرى را به عهدة او گذاشته باشد يعنى وظايف رهبرى را به او محول كرده باشد ما چنين چيزى اينجا نداشتيم و اصلًا مورد بحث هست كه آيا مى‏تواند رهبر اين كار را بكند؟ بلى ما داشتيم كه مى تواند بعض از اختيارات يا وظايف خود را به ديگرى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1412
واگذار كند كه معنايش اين است كه به فلان آقا مى گويد شما برو اين كار را انجام بده، بعد هم كه انجام مى‏دهد تمام مى‏شود. آن مقدارى كه تصريح شد اين بود كه رهبر بتواند بعض از وظايف يا اختيارات خود را به يك كسى واگذار بكند و او برود انجام دهد و تمام بشود. اما معاون، معنايش اين است كه اين شخص تحت اين عنوان معاونت مى‏ماند و كارهاى او را انجام مى‏دهد. درست مثل همان سمت قائم مقامى، منتها يك درجه پائين‏تر، چنين چيزى را ما در قانون براى رهبرى نداشتيم.
بعد بفرماييد كه مسائل ارجاع فتاوا و احتياطات و فلان ... اين اصلًا خارج از اين بحث هست كه اگر رهبر در موقعيتى كه دارد بعض از احتياطات خودش را به يك فقيه ديگرى مراجعه بكند و به نحوى برترى يك فقيه ديگرى را برساند، آن خارج از اين بحث است كه صلاحيت رهبرى او را بخواهد. با اين ارجاع معين بكند. چون صرف افتاء كافى نيست.
بعد اين اصل مى‏گويد كه در اين ظرف، يعنى فوت يا كناره گيرى يا عزل، اگر معاون دارد، معاون، اگر معاون ندارد، اين شورا. شورا هم منتخب است از مجمع تشخيص مصلحت. يعنى مجمع تشخيص مصلحت كه در قانون اساسى هم الان آمده است و اينها مصالح كشور را تشخيص مى‏دهند. آنها بيايند سه نفر را، يا 5 نفر را انتخاب كنند و بگويند شما به طور موقت رهبرى را به عهده بگير تا بعد ما يك رهبر را انتخاب بكنيم.
در پايان هم مى‏گويد خبرگان موظف هستند در اسرع وقت اين كار را بكنند. شما در همان اصل اول فرموديد كه «تعيين رهبر به عهدة خبرگان است و خبرگان رهبرى دربارة همة فقهاى واجد شرايط مذكور در اصل پنجم بررسى مى‏كنند و اگر كسى واجد است را معرفى مى‏كنند و اگر واجد نيست به آن كيفيت.»
آيا واقعاً در ظرف عزل يا فوت يا كناره گيرى مسئووليت‏هاى رهبرى جورى است كه اگر دو روز، سه روز، پنج روز طول مى‏كشد تا اين‏كه خبرگان معين بكنند و بگويند چه كسى اين مسؤوليت را دارد، كارهاى مملكت مى‏ماند، اختلال در نظام مملكت به وجود مى‏آيد؟ خوب همين تعيين سه نفر هم به عنوان شورا همين حالت را پيدا مى‏كند. بالاخره بايد مجمع تشخيص مصلحت يك جلسه‏اى بگيرد، بنشينند سه نفر يا پنج نفر را تعيين بكنند. كه او مسؤوليت را به طور موقت به عهده بگيرد. خوب اين زمانى كه براى تعيين يك شوراى موقت به كار مى‏گيريم، اين ظرف زمانى براى همان خبرگان باشد كه همان رهبر را معين بكنند، در يك فاصلة موقت يكى، دو ماهه كه افراد جديدى به وجود نمى‏آيند كه صلاحيت رهبرى را پيدا بكنند. بنابراين اگر به اصل اول يعنى يكصد و هفتم كه مربوط به تعيين رهبر و وظائف خبرگان هست دقت بكنيم، بى‏نياز از اين مسأله خواهيم شد. اولًا معاون معنا ندارد به سمت معاونت، ثانياً تعيين شورا به وسيلة اعضاى خبرگان همان زمانى كه آنجا به كار مى‏رود، همان زمان اينجا هم به كار مى‏رود و اگر آن فاصله اختلالى پيش مى‏آيد خوب، آنجا هم اختلال پيش مى‏آيد.
و ثالثاً اين جملة آخرش كه «خبرگان موظفند در اسرع وقت اين كار را بكنند»، اين همان چيزى است كه در اول اصل يكصد و هفتم هم آمده است. از اين جهت من با اصول اين اصل جديد مخالف هستم.
منشى- آقاى امينى به عنوان موافق بفرماييد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1413
ابراهيم امينى- بسم الله الرحمن الرحيم، اشكال جناب آقاى يزدى يكى اين بود كه اينجا صحبت از معاون شده، در صورتى كه ما در قانون پيش‏بينى معاون براى رهبر نكرده‏ايم.
منظور كميسيون اين بوده كه ... البته رهبر قطع نظر از اين‏كه ما براى او يك همچو تجويزى بكنيم، خوب حق اين‏كه يك معاونى براى خودش انتخاب بكند در كارها، يا معاونانى را كه دارد و نمى‏توانيم اين حق را از او سلب كنيم، حق دارد كه اين معاون‏ها را تعيين كند. ولى اينجا يك تعمدى بود كه لفظ معاون بيايد. براى اين جهت كه (تفألو بالخير تجدوه) در واقع اين جورى باشد كه رهبر الزامى ندارد كه معاون داشته باشد. ولى اگر معاون‏ها يا معاونى داشته باشد، خوب كار بهتر انجام مى‏گيرد. آقايان نظرشان اين بود كه ما اين «معاون» را ذكر بكنيم شايد رهبر به فكر بيفتد معاون يا معاون‏هايى براى كار خودش درست كند و مسلماً كارها بهتر انجام مى‏گيرد و اشكال قانونى هم ندارد كه معاون داشته باشد، و به نظر مى‏رسد كه خيلى هم بهتراست. اين از اين جهت.
و اما اين‏كه شورا را اشكال كردند كه چه ضرورتى دارد كه اين شورا را مجمع تشخيص مصلحت تعيين بكند؟ براى اين‏كه همين وقتى را كه اين مى‏گيرد، خبرگان كار مى‏كنند و رهبر را انتخاب مى‏كنند. مسأله اين است كه در يك مواقع ضرورى انتخاب يك رهبرى دائم كار آسانى نيست. ممكن است كه يك مدتى طول بكشد بخواهند تحقيق كنند و شرايط يك جورى باشد كه نشود در ظرف يكى دو روز تعيين كرد. گاهى ممكن است چند ماه طول بكشد و در اين صورت نمى‏شود كه اين نظام بى‏رهبر باشد.
و اما اين‏كه فرمودند خوب حالا اگر يك مدتى نباشد، چه اشكالى دارد؟ چند روزى، چه كارى روى زمين مى‏ماند؟ خوب واقعاً كارهاى رهبر يك كارهاى كليدى و حساس و مهم است. مثلًا فرماندة كل قوا مى‏شود يك ساعت، يك روز بماند؟ نمى‏تواند بماند. يك كارهاى ضرورى ديگرى، جنگ است، صلح است به هر حال يك چنين چيزهائى هست. درست نيست كه اين كارها بماند. علاوه بر اين معمولًا در قوانين ديگر هم كه ما ديده‏ايم هميشه براى آن رئيس دولت، مثلًا رئيس جمهور يك چنين فكرهايى كرده‏اند كه هيچ وقت بى رئيس جمهور نمانند و يك شوراى موقت رياست جمهورى را پيش‏بينى كرده‏اند. و اينجا اتفاقاً مناسب است و مخصوصاً با اين‏كه اگر يك مدت زيادترى هم طول كشيد كه خيلى وقت‏ها ممكن است اتفاق بيفتد، بنابراين ضرورت دارد.
و اما اين تفاوتى كه فرمودند كه اين با مجمع تشخيص مصلحت چه تفاوتى دارد؟ مجمع تشخيص مصلحت يك نهاد موجودى است كه نفراتش معين هستند، آمادة آماده هستند. يك جلسه كه ترتيب بدهند در ظرف يكى دو ساعت مى‏توانند اين سه نفر را تعيين كنند كه اكثرشان هم از فقهاء هستند و جهتى هم كه گفته‏اند اكثر اينها از فقها باشند براى اين جهت است كه كار، كار رهبرى است. بنابراين كار فقاهتى است و مناسب است اكثر اينها از فقهاء باشند. و اما اين‏كه در معاون پش بينى شده «تأييد خبرگان»، البته معاون چنان نيست كه به طور موقت رهبر بشود. كما اين‏كه شوراى موقت هم رهبر نمى‏شوند، بلكه شورايى است كه كار رهبر را انجام مى‏دهد. آن معاون هم كار رهبر را انجام مى‏دهد نه اين‏كه موقتاً رهبر بشود. التبه تأييد خبرگان را بر اين جهت گفته‏اند كه به هر حال اين معاونى كه رهبر انتخاب كرده چون يك فرد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1414
است و در زمان رهبر هم كارهايى را انجام داده، شايد يك تجربه‏اى هم دارند، شناختى هم خبرگان از او و كارهايش دارند، اگر يك فرد مناسبى بود او را تأييد مى‏كنند، البته تأييد نه به عنوان رهبرى، بلكه به عنوان اين‏كه موقت كار رهبرى را انجام بدهد. بنابراين، اين اصل اشكالى ندارد و مناسب است.
منشى (يزدى)- جناب آقاى خوئينى‏ها جناب‏عالى مى‏خواهيد در مخالفت صحبت كنيد؟ (خوئينى‏ها- بلى) بفرماييد.
سيد محمد خوئينى‏ها- در خبرگان موجود بحث‏هايى كه قبلًا در اين زمينه بود يكى از مشكلات اين بود كه از قانون اساسى اين طور استفاده مى‏شد تا زمانى كه رهبر حيات دارد خبرگان قانوناً حق ندارند يا وظيفه ندارند كه رهبر بعدى را تعيين كنند. و اين بحث در آنجا شد كه اين براى بعد از فوت رهبر يك مشكلى است، در شرايطى كه رهبر فوت كرده و اوضاع خاصى دارد خبرگان را از سراسر كشور جمع كنيم كه در آن شرايط اينها بنشينند و رهبر تعيين كنند. يادم هست كه در آن جلسات خبرگان نسبت به اين وضعيت همه خيلى شديداً نگران بودند و آمدند آن اقدام را انجام دادند كه خوب بعد ديديم كه اين دفعه به هرحال خداوند به يك شكل خاصى حل كرد و آن نگرانى‏ها پيش نيامد كه در شرايط نبود رهبر اوضاع كشور چگونه است و بايد همه شخصيت‏هاى ممتاز را جمع كنيم كه در يك نقطه بنشينند و همه هم معتقد بودند كه اين كار درستى نيست. بنابراين من تصور مى كنم آن مشكلى كه خبرگان در آنجا احساس مى‏كردند حق اين بود كه كميسيون اين را حل مى‏كرد، اما نه به اين ترتيب كه يك هيأت سه، چهار نفره‏اى مسئووليت و وظايف او را برعهده بگيرند تا خبرگان بنشينند با تأمل ... چه اشكال داشت كه در اينجا راه حلى پيش‏بينى مى‏شد براى اين‏كه در زمان حيات رهبر خبرگان نفردوم، سوم و يك چنين ترتيبى را پيش‏بينى بكند و آن كسى را هم كه رهبر اينجا گفته شده است به عنوان معاون، اگر اصل قضيه كار خوبى باشد همان نفر دومى را كه خبرگان نظر مى‏دهند همان را معاون خودش بكند كه در زمان حيات اين رهبر، آن نفر دوم هم با مسائل رهبرى و مسايل مهم كشور رفته رفته آشنا مى‏شود، به طورى كه بعد از رهبر آمادگى پيدا مى‏كند او انتخاب بشود، اگر در اين فاصله فرد اصلحى پيدا نشده باشد!
بنابراين آن مشكل اينجا حل نشده. باز اينجا گفته است كه در صورت فوت، يا كناره‏گيرى يا عزل. يعنى بعد از اين حوادث آن وقت بايد بنشينيم رهبر بعدى را تعيين كنيم.
اشكال ديگرى كه شايد قابل حل باشد و عبارتى است اين است كه حق اين بود كه بگوييم در صورت فوت يا كناره‏گيرى يا عزل (يعنى حالا اگر آن عرض من قبول نشد و بنا شد كه با اين عبارت باشد) اول مى‏بايست مى‏گفتند كه خبرگان موظفند بنشينند در اسرع وقت كارشان را انجام بدهند. آقايان در كميسيون فرض را بر اين گذاشتند كه بعد از آن قضايا يك فرد يا يك جمعى موقتاً كارهاى اورا انجام بدهند و خبرگان هم بنشينند چنين كارى را بكنند. چرا مثل همين دفعه فكر نمى‏كنيم اتفاق بيفتد كه خبرگان سريع مى‏توانند بنشينند در ظرف كمتر از 24 ساعت تصميم خودشان را هم بگيرند. پس در صورت اين حادثه، خبرگان موظفند در اسرع وقت نسبت به تعيين و معرفى رهبر جديد اقدام نمايند.
و حالا اگر نشد، آمدند و سريعاً نشستند و اين كار را انجام دادند و نشد. اسرع وقت هم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1415
حالا يك روز، دو روز نيست. شايد خودشان تفسير بكنند آن موقع «اسرع وقت» يعنى همان چند روزى كه اگر در آن چند روز تأخير بيفتد، اشكالى يش نمى‏آيد. پس اگر در اسرع وقت نتواسنتند، در آن موقع يك نفر يا مثلًا سه نفر. اينجا هم چرا باز ما با انتخاب خبرگان نگذاشتيم، يعنى برده‏ايم مسأله را اين‏كه از افراد مجمع تشخيص مصلحت؟ خوب همان خبرگانى كه بلافاصله براى تعيين رهبر اجتماع كردند، در همان جلسة اول اگر توانستند رهبر را تعيين كنند وظيفه را انجام داده‏اند كه چه بهتر و بنده هم باز اصرار مى‏كنم اين جمله اول باشد كه خبرگان بفهمند وظيفة اول‏شان همين كار است. نگويند كه خوب حالا عيب ندارد، نمى‏رويم و حالا صبر كنيد و چند روز ديگر و چهلم بگذرد و بعد جمع مى‏شويم، خوب دو سه نفر كه مى‏تواند اين كارها را انجام بدهد. نه گفته شود بلافاصله بايد اين كار را انجام بدهند. حالا آمدند خبرگان جمع شدند يك روز، دو روز، سه روز ديدند نمى‏توانند يك فرد را تعيين كنند، همان خبرگان سه نفر را يا پنج نفر كه خوب سه نفر بهتر است براى انجام اين وظايف تعيين كنند اما آن سه نفر كى باشد؟ هيچ لزومى ندارد ما بگوييم از اعضاى تشخيص مصلحت. به خصوص كه معلوم است كميسيون ذهنش به مجمع تشخيص مصلحت كه رفته با اين‏كه اكثريت آنان از فقهاء باشد يعنى از اعضاء فقهاى شوراى نگهبان چون در آنجا پيش‏بينى كرده‏اند كه فقهاى شوراى نگهبان همه عضو مجمع تشخيص مصلحت هستند. حالا در آنجا هم من اگر فرصتى شد عرض مى‏كنم، اينجا هم اشارتاً ببينيد اصلًا وظايفى كه بر عهدة فقهاء شوراى نگهبان هست من تصور مى‏كنم اگر دقت بشود افرادى را مى‏طلبد كه لزوماً اينها كسانى نيستند كه بتوانند اداره كنند يك مملكت را آن هم در جايگاه رهبرى، اگر ما بخواهيم افراد فقهاى شوراى نگهبان را بگوييم توى مجمع تشخيص مصلحت باشند، بى‏عرضه، آقاى امامى مى‏فرمايند من چنين چيزى نمى‏خواهم عرض كنم. ببينيد من نسبت به افراد، خداى نخواسته چيزى عرض ندارم من مى‏خواهم بگويم ماهيت اين كار را در نظر بگيريد. اين افراد موجود را هم در نظر نگيريد. ما وقتى كه مى‏آييم يك عنوانى را تعيين مى‏كنيم براى انجام يك وظايف خاصى، قهراً آن مسؤولى كه بايد اين افراد را تعيين كند افراد متناسب با آن كار بايد تعيين بكند. حالا بياييم يك وظيفة ديگرى را هم بر عهدة آن اعضا و افراد بگذاريم كه اصلًا ماهيتاً يك شرايط ديگرى را مى‏طلبد اگر بفرماييد خوب از اول آن فقهايى را براى شوراى نگهبان انتخاب خواهند كرد كه اينها يك روزى روزگارى اگر لازم شد بتوانند سه چهار تايشان رهبرى هم بكنند، خوب آن وقت كار را مشكل مى‏كنيد. يعنى آن رهبرى كه مى‏خواهد فقهاى شوراى نگهبان را تعيين كند برايش انتخاب چنين افرادى مشكل مى‏شود، درحالى كه اگر اين وظايف بر عهده‏اش نباشد، مى‏توانند شش نفر كه صلاحيت علمى دارند براى اين‏كه بگويند فلان قانون خلاف شرع هست يا نه ولو هيچ اصلا كار مديريتى بلد نباشد. قفهاء شوراى نگهبان مى توانند كسانى باشند كه اين مقدار اظهار نظركردن صلاحتيش را دارند، اما در حالى كه شما اگر مثلا آن فرديا افراد را بگوييد بياييد يك شهرى را اداره كنيد، نتوانند. خوب چرا مشكل كنيم تعيين فقهاء شوراى نگهبان را؟ به خاطر اين‏كه ممكن است يك روزى اينها وظيفة رهبرى هم بر عهده شان بيفتد. بنابراين خود خبرگان در آن اولين جلسه، در آن اسرع وقت اگر توانستند رهبر تعيين كنند، نتوانستند خود خبرگان سه نفرى را معين كنند بگويند شما يك ماه دو ماه، سه ماه اين وظايف‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1416
رهبرى را به عهده بگيريد تا ما ظرف اين دو سه ماه آن فرد را تعيين بكنيم. بنابراين تصور بنده اين است كه اين وضعيتى كه الان در خود اصل پيش بينى شده اين سوق دادن خبرگان است به اين‏كه خيلى لازم نيست عجله به خرج بدهيد. اين يك.
دوم معين كردن از اعضاى شوراى نگهبان، ممكن است خبرگان در اين روز ببينند در كشور كسانى هستند واجد شرايط بيشترى از آنهايى كه الان تو مجمع تشخيص مصلحت نشسته اند، چرا دست خبرگان بسته بشود كه آن سه نفر را از آن افراد واجد شرايط بيشتر تعيين نكنند؟ اين هم نكتة دوم. ديگر حالا مطلبى به ذهنم نمى‏آيد.
منشى (يزدى)- جناب آقاى بيات موافق بفرماييد.
اسدالله بيات- بسم الله الرحمن الرحيم. در قانون اساسى فعلى فرضى را ما فكر مى‏كرديم يقيناً جايش خالى است براى اين‏كه در اصل صد و ده (110) چه اصلاح مى‏شد يا نمى‏شد بالاخره اين مسأله وجود داشت كه بعد از رهبرى، خبرگان بايد جلسه تشكيل بدهند در قانون اساسى فعلى از ميان مراجع يا آن را كه ما اصلاح كرديم از ميان فقهاى واجد شرايط فردى را كه داراى شرايط مذكور در اصل نه و پنج قانون اساسى وجود دارد، انتخاب بكنند.
در قانون اساسى فعلى و در قانون اساسى هم كه دارد اصلاح مى‏شود، اين مسأله وجود دارد. بدون ترديد باز در قانون اساسى چه در قانون اساسى كه اصلاح شده و آن‏كه قبلا بوده، فرضى مطرح است كه خبرگان مى‏توانند رهبر را عزل كنند يا نه، در مواردى خبرگان مبتلا مى‏شوند به اين‏كه رهبر فوت مى شود و از بين مى‏رود. حالا يا شهيد مى‏شود يا فرض كنيد كه فوت مى شود. بالاخره ما مواردى را سراغ داريم كه جامعه نياز به رهبرى دارد و خبرگان در فرصت بسيار كم نمى‏توانند به رهبرى برسند، يا از اين جهتى كه سه نفر، چهار نفرهستند در تمام شرايط يكسانند واقعاً رويش دارند بحث مى كنند كه كدام از اينها را، احساس هم مى‏كنند كه دقيقاً اينها افرادى هستند كه همه‏شان مى‏توانند اما ترجيحى براى هيچ كدام از اينها نمى‏توانند قائل باشند، و يا اين‏كه نه ممكن است در ضمن ايام آينده بحث و بررسى‏ها به افرادى برسند كه در حوزه نيستند، در جاى ديگر هستند اما اگر اينها بروند بررسى بكنند شايد در او به يك سرى خصوصياتى برسند كه الان در افرادى كه مطرح هستند آن خصوصيات در اينها نيست. خوب ممكن است افرادى باشند در جامعه مخصوصاً بعد از رحلت آيت الله بروجردى ما اين معنا را ديده ايم. كسانى كه مرجع بودند و دقيقاً شناخته شده‏تر و در ميان مردم اسم و رسمى داشتند، شايد بيش از حضرت امام رضوان الله تعالى عليه بود اما عملًا ما بعدها در طول زمان به اين نتيجه رسيديم كه انصاف قضيه اين است كه بر هيچ كدام از اينها قابل مقايسه نيست. جناب آقاى يزدى مى‏فرمايند كه خوب در اينجا چه عيبى دارد كه ما فرض بفرماييد بگوييم همين جورى جامعه به وضعيت خودش ادامه دهد؟ اين طبق مبانى خود شماها و مبانى فقهى ما خلاف شرع است. مسأله نبودن رهبرى مثل نبودن رئيس جمهور نيست. مثل نبودن رئيس مجلس نيست. براى اين‏كه ملاك مشروعيت دقيقاً ولايت فقيه است. چون طبق اين مبنا ما داريم جلو مى‏رويم، طبق اين مبنا داريم حركت مى كنيم. بنابراين ما نمى توانيم بدون تصدى بگذاريم ولو يكساعت، ولو يك لحظه. پس اين فرض به طور كلى از ذهن كميسيون و از ذهن ماها دور است. بنابراين خواهى نخواهى ما يك ولايت شرعى در اينجا لازم داريم. خوب‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1417
روى اين حساب در اين ايام اگر خبرگان به نتيجه برسند. فبها ما كه بحثى نداريم، اما اگر خبرگان نرسيدند، ممكن است يك هفته طول بكشد، اين يك هفته را ما چطور مى‏توانيم تفسير و توجيه بكنيم؟ اين امضاها، اين دخل‏ها، اين گرفتن حقوق‏ها، اين عزل‏ها و نصب‏ها را ما چگونه بايد تفسير كنيم؟ ولو يك هفته بشود. اين يك هفته، متصدى مى‏خواهد و بدون متصدى دقيقاً حركت‏ها مشروع نيست. پس نمى‏شود اين را به صورت رها و آزاد بگذاريم.
خوب پس يك ايامى ما داريم. در كميسيون البته من پيشنهادم اين بود كه شما بياييد زمان برايشان معين بكنيد همان طور كه جناب آقاى مؤمن توضيح فرمودند. من البته قانع نبودم، اما در عين حال اين استدلال، استدلال محكمى بود كه بالاخره ما اگر بگوييم دو ماهه، ممكن است نشود، بگوييم يك ماهه ممكن است نشود، بگوييم سه ماهه، ممكن است نشود، و لذا آن عبارت ذيل را آورده‏اند كه در اسرع وقت اين كار را انجام بدهند. اما بالاخره براى زمان‏هاى فترت ما يك پيش‏بينى لازم را بايد داشته باشيم. از آن طرف يك اصل ديگرى داريم اين هم باز براى ما اصل مسلم است و آن اين‏كه ولايت در شريعت مقدسة اسلامى مال كسى است كه مجتهد باشد، فقيه باشد. كسى كه فقيه نيست، كسى كه مجتهد نيست، نمى تواند ولايت داشته باشد. روى اين حساب در اين ايام فترت، اين مسأله پيش‏بينى شد كه اگر اين رهبر معاونى دارد باز جناب آقاى يزدى مى‏فرمودند كه خوب ما كه قبلًا معاون را پيش بينى نكرديم، باشد ما با همين جمله هم داشتن معاون را تصويب مى‏كنيم، ما اصل قانون را داريم مى نويسيم. پس اين مشكل از اين طريق حل مى‏شود. اگر معاونى دارد و اين معاون فقيه است با تاييد خبرگان خوب به طور موقت مسئووليت رهبرى را به عهده بگيرد. شرايط اوليه ولايت را دارد، شرايط اولية رهبرى را دارد و تأييد خبرگان هم هست. اما اگر نيست، اگر چنين كسى را به عنوان معاون ندارد. اگر ندارد در اينجا ما بياييم بگوييم از خبرگان فلسفة اين‏كه ما مجمع تشخيص مصلحت را پيش‏بينى كرديم اولًا در مجمع تشخيص مصلحت فقهايى وجود دارند. رئيس دستگاه قضائى مجتهد جامع الشرايط است. رئيس ديوان عالى كشور مجتهد جامع الشرايط است. فقهاى شوراى نگهبان مجتهد جامع الشرايطند وخواهى نخواهى در اين رهبرى موقت باز بايد وزنه روى فقاهت، براى اين‏كه آن كسى كه ولايت شرعى دارد كسى است كه فقيه بالفعل باشد، اين از اين جهت بود. پس منحصر به فقهاى شوراى نگهبان نيست. ممكن است اين سه نفر يكى رئيس ديوان عالى كشور بشود، يكى رئيس دستگاه قضائى بشود، يكى هم از فقهاى شوراى نگهبان بشود. آن دونفر اگر باشند در مسائل قضائى آشنائى دارند، در مسائل اجرايى آشنائى دارند و يكى از رؤساى سه قوه هم هستند فرض اين است كه رؤساى سه قوه يقيناً در نوع مسائل ريز نظام اجرايى، قضائى و كل مسائل كشور در جريان هستند، اگر بياييم از خبرگان مطرح بكنيم، ببينيد حاج آقا موسوى خوئينى‏ها كه اشكال‏شان اين است كه چرا از خبرگان ما معين نكنيم؟ خبرگان فعلى با همة ارادتى كه ما به همة آنها داريم اگر رؤساى سه قوه نباشند، اگر فقهاى شوراى نگهبان نباشند، اما منظور از خبرگان كسانى باشند كه امام جمعة فلان منطقه هستند، اينها كه در جريان كشور نيستند. از خود خبرگان خود حضرت‏عالى هم مى فرماييد كه نيستند واقعاً در آن اصلى هم كه حذف شد، ما پيش‏بينى كرده بوديم كه نظارت در كار رهبرى داشته باشند، عمده براى اين بود كه اينها در جريان ادارة كشور، مسائل كشور
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1418
باشند براى روز مبادا، خوب آن هم كه حذف شد. منتها نظر عبارت از اين است كه خبرگان بيايند از مجموعة كشور مثلا مصلحتاً بگويند كه مثلا امام جمعه فلان استان با فلان مدرس فلان جا. اگر فقيهند ما اعتمادمان بر اين است كه امر داير بشود بين فقيهى كه در رأس دستگاه قضائى است و فقيهى كه در بيرون است و در جريان نظام و كشور نيست كدام ترجيح دارد؟ يقيناً آن كسى كه در رأس مسائل ادارى و اجرايى كشور است، او بيشتر از او اطلاع دارد و ما كه مجمع تشخيص مصلحت را مطرح كرديم براى اين‏كه فرض اين است كه مجمع تشخيص مصلحت در جريان كارهاى كشور قرار دارد. بازوى مشورتى رهبر هست، در مسائل ديگر كشور قرار دارد، در مسائل قضائى قرار دارد، در نوع مسائل قرار دارد. پس اين‏كه ما مجمع را مطرح كرديم با توجه به مجموعة اين پيش‏بينى‏هايى بود كه ما در اينجا داشتيم. بله اگر در غيرمجمع تشخيص مصلحت و در بيرون افرادى باشند، فقيه باشند و تسلط داشته باشند به مسائل وداراى برجستگى باشند طبيعى است كه خبرگان آنها را تعيين خواهند كرد، ديگر نيازى ما به اين قضيه نخواهيم داشت ولى فرض ما بر اين است كه چنين چيزى نيست و هنوز خبرگان به اين نتيجه نرسيده‏اند، خوب نرسيده‏اند براى اين‏كه دقيقاً عزل‏ها، نصب‏ها، پرداخت‏هاو دريافت‏ها حالت مشروعيت پيدا بكند، طبيعى است كه در اينجا ما نمى‏توانيم به صورت رها بگذاريم و اين هم بايد از كانال خبرگان بشود و لذا با تأييد خبرگان، سه نفر از فقها به طور موقت ادارة كشور را به عهده بگيرند. مجمع را ما پيش‏بينى كرديم، با توجه به اين‏كه در جريان كشور قرار دارند والا از اين جهت اگر ما غفلت بكنيم ترجيحى نبود، اما خود اين مسأله يك مرجع جدى است كه مورد توجه اعضاى كميسيون بود.
منشى (يزدى)- مخالف بعد، جناب آقاى نجفقلى حبيبى هستند. بفرماييد.
نجفقلى حبيبى- بسم الله الرحمن الرحيم، علت مخالفت من چند تا مطلب است كه شايد يكى دوتايش براى خود من مبهم است، اگر آقايان فقها مسأله را حل بكنند، آن حل مى‏شود. دو سه تا مطلب ديگر هم دارد كه با اين وضعيتى كه طراحى شده، اين قضيه يك مقدار مشكلات خواهد بود. يكى مسأله معاون است كه ولى‏امر يا فقيهى كه ولايت دارد، اين ولايتش خوب با يك سبك خاصى است. يعنى يك كسى معاون او بشود اين اصلًا قابل فهم نيست براى من با مفهوم ولايت اصلا تطبيق نمى‏كند، يعنى آن شخص به لحاظ خصوصياتى كه دارد شده ولى حالا هر كس ديگرى هم اگر همان خصوصيات را دارد خوب ولى است، منتها حالا انتخاب نشده ولى معاون يك وضعيت خاصى را دارد و اين تطبيق نمى‏كند به نظر من درك فقهى ندارم من، ولى به هرحال اين مسأله جور در نمى‏آيد ما تا حالا اصلًا نشنيده ايم كه امام يك معاون هم دارد، پيغمبر يك معاون هم دارد. اصلا او يك شأنى دارد كه بر اساس آن شأن است كه امام است يا نبى است يا اينجا ولى فقيه است، فقيهى كه ولايت دارد و معاون اصلًا قابل فهم نيست براى من، كسانى كه كارهاى او را انجام مى دهند حالا مى خواهند اسم معاون بگذارند كه كارهاى او را انجام مى دهند. كارگزارانى هستند كه تحت ولايت او عمل مى‏كنند و اينها آن ولايت را اصلا ندارند. به فرمان او و با ولايت، اينها مشروعيت دارند. اين يك مسأله است كه از نظر ذهنى براى من حل نشده.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1419
مسأله دوم اين‏كه اصلا خود اين فرض يك مقدار فرض مبهمى است براى اين‏كه ما مجلس خبرگان مان براى همان روزى كه رهبر را از دست مى‏دهيم كه تشكيل نمى‏شود، يك مجموعه آدم‏هاى خالى‏الذهن، اينها مجموعه‏اى هستند كه در تمام سال فعالند، حضور دارند، آدم ها را مى شناسند، زمينه‏هاى ذهنى قبلى دارند. بر اساس اين زمينه‏هاى ذهنى قبلى قطعاً مى‏دانند كه چه كسانى بالاخره حالا از بين اين صد تا فقيه پنج تا، شش تا، چهار تايش اولويت‏هايى را دارند، يعنى يك مجموعة خالى‏الذهن نيستند. كه آقايان فرض فرموده‏اند كه اينها نمى‏توانند اتخاب بكنند و قاعده‏اش اين است كه بايد بتوانند انتخاب بكنند، بعد اينجا گفته در اسرع وقت. جناب آقاى مؤمن فرمودند ولى واقعش اين است كه اين اسرع وقت قطعاً بايد مشخص بشود. مملكت را بگذاريم، اگر يك چنين حوادثى پيش بيايد و مى فرماييد كه خبرگان نمى‏تواند، كه من هنوز باور نمى‏كنم خبرگان چون يك مجلس مشخص ثابت دائماً فعالى است و آدم‏ها و جريان‏ها را تحت نظر دارد قطعاً شناخت روى قضايا دارد. براى آن ايام موقت، اگر فرض هاى اضطرارى است، يك قائم مقام مى‏تواند انتخاب بكند مثل همين كه ما براى دستگاه‏ها يك سرپرست مى گذاريم دو سه روز، چهار روز، يك قائم مقام مى‏توانند انتخاب بكنند كه آن هم البته نظر خود من است كه از خود خبرگان بايد انتخاب كنند هركسى را انتخاب مى كنند. اما آن اسرع وقت قطعاً بايد معلوم بشود. حالا بفرماييد حداكثر 10 روز، معنى ندارد، يك مجلس خبرگان ما داريم، تشكيلاتى دارد، حساب و كتابى دارد بعد بگوييم حالا اينها سه ماه نمى توانند يك فقيه را انتخاب كنند. پس اينها تا حالا چه كار مى‏كردند؟ يعنى واقعاً نبايد اينها پاسخگو باشند در مقابل ملت كه شما يك تشكيلات عريض و طويلى داريد، سالى هم چند بار جلسه تشكيل مى‏دهيد، بعد هنوز نمى‏دانيد چه كسى واقعاً بالنسبه صلاحيت دارد براى ولايت؟ بعد بگوييم حالا بنشينيد 6 ماه ديگر مملكت را بى‏سرپرست بگذاريد و يك آدم‏هايى بيايند به صورت موقت عمل بكنند. همين جريان ارتحال حضرت امام به ما نشان داد كه چقدر مشكل است كه ما بخواهيم امور را در يك چنين موقعيت‏هايى بگذاريم به وضعيت موقت عمل بشود. بنابراين بهترين راهش اين است كه پافشارى بشود و من فكر نمى‏كنم بيش از 10 روز آنها بايد حق داشته باشند، يعنى زمان، خيلى زمان كوتاهى بايد برايشان گذاشت. بعضى از سازمان‏هاى ديگر هم حالا من نمى‏خواهم در اينجا تشبيه بكنم چون اصلا كاملا فرق دارد، ولى مثلا براى انتخاب «پاپ» چه كار مى‏كنند؟ دو روز، سه روز مدام جلسات‏شان را ادامه مى‏دهند تا بالاخره يك كسى از بين آن كاردينال‏ها انتخاب بشود. حالا اينجا قياس مع‏الفارقش را من قبول دارم ولى به هرحال اين بايد با اسرع وقت باشد. از اين گذشته درآن بند آخر هم باز قيد مدت را نكرده‏اند، آنجايى كه گفته‏اند اگر رهبر بيمار يا دچار حادثه شد موقتاً آن شورا يا هر كسى كه اين كار را انجام مى‏دهد، آن هم تا چه مدت؟ آن هم به هر حال يك مدت مى خواهد، يك حداكثرى مى خواهد. در مورد اين مسأله كه اين آدمى كه حالا انتخاب شده يا قائم مقام به تعبير بنده يا شورا يا معاون، هركسى مى‏خواهد در اين مدتى كه مسئووليت به عهده او است تمام آن وظائف رهبرى را اعمال بكند يا نه؟ يعنى كل عزل و نصب‏هاى بسيار مهم مثلا تعيين رئيس قوة قضائيه، يك دفعه بگويد من حالا آمده‏ام مى‏خواهم اينها را عزل كنم و خيلى مقام‏هاى بالا را كه دستش است. چهار روز مملكت به دستش سپرده مى‏شود، بايد اجازه داشته باشد اين عزل و نصب ها را، در حالى كه خودش موقت است انجام بدهد يا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1420
اينجا بايد تصريح بشود كه آقا اين در اين مدت نمى‏تواند بعضى از كارها را انجام بدهد، چون اين‏كه رهبر نيست كه از آن به اصطلاح موضع ولايت بخواهد عمل بكند. يك مجموعة موقتى هستند كه با فرض سروران، ظاهراً آن صلاحيت‏هاى لازم را هم ندارند. با اين دلايل در عين اين‏كه لازم مى‏دانم يك چنين چيزى، ولى بسيار موقت بايد وجود داشته باشد، اما با اين شكلى كه تهيه شده مخالف هستم. متشكرم.
منشى (يزدى)- جناب آقاى طاهرى به عنوان موافق بعدى بفرماييد.
طاهرى خرم آبادى- بسم الله الرحمن الرحيم. عرض كنم كه مخالفت‏هايى كه با اين اصل آقايان بيان فرمودند بعضى‏هايش مربوط بود به ضرورت اين اصل كه اصلا اين اصل هيچ ضرورتى ندارد و اگر رهبر فوت يا كناره‏گيرى كرد، خبرگان فورى مى‏نشينند و يك فردى را انتخاب مى‏كنند. كما اين‏كه در همين حادثة ارتحال امام هم اين طور شد و يك قسمت هم مخالفت‏ها مربوط مى‏شد به جزئيات و خصوصيات اين اصل.
اولا اين مطلب هميشه قبل از اين جريان در ذهن خيلى‏ها شايد بود از جمله خود من كه قانون اساسى نسبت به اين مسأله يك نقص دارد. فوت رئيس جمهور را يا مثلا فرض كنيد بيمارى رئيس جمهور را كه (رئيس جمهور در قانون اساسى فعلى) وظايفش به مراتب كمتر از وظايف رهبرى است. رهبر، فرماندة كل قواست. اعلان جنگ، صلح، عفو خيلى چيزها از اختيارات اوست و رئيس جمهور در اين قانون اساسى فعلى اين جور نيست. قانون اساسى براى فوت رئيس جمهور پيش بينى كرده و حال اين‏كه همة كارها دست دولت بود ولى براى رهبر پيش‏بينى نكرده. اين نقص هميشه احساس مى‏شد. من مى‏خواهم عرض كنم كه آقايان توجه بفرماييد به مواقعى كه وضع كشور يك وضع استثنائى است. الان در جريان رحلت امام با عنايات الهى و با آن شخصيتى كه امام داشت حتى بعد از ارتحالش، وضعيت كشور، يك وضعيت كاملا عادى بود. اما خوب خداى نخواسته ممكن است وضعيت كشور يك وضعيت استثنائى باشد كه يك لحظه هم نشود رهبر و فرماندة كل قوا مثلا كشور نداشته باشد. گاهى ممكن است يك حادثة آنى براى رهبر پيش بيايد. خداى نخواسته براى رهبر، يك حادثة آنى پيش مى‏آيد كه حتى فرصت اين مطلب كه حالا بنشينند چهار پنج ساعت وقت صرف كنند يا بيشتر يا حتى مثلا از راديو خبر بدهند خبرگان حركت كنند بيايند، در همين فاصلة از زمان و مقدار، از زمان هم كشور احتياج دارد به يك تصميم گيرنده‏اى كه در فوق باشد. البته ما الان چون اين مسائل الحمدلله براى‏مان پيش نيامده، براى‏مان يك قدرى تصورش شايد آسان نباشد، اما بايد تصور يك همچنين وقتى را كرد كه اگر واقعاً يك وضعيتى پيش آمد كه تا خبرگان بخواهند جمع بشوند، يا ممكن است اصلا يك عواملى باشد در آن فرض كه نگذارند خبرگان جمع بشود. ما چه مى‏دانيم يك وقت ممكن است پيش‏آمدى باشد، يك مسائلى باشد كه اصلا از آمدن خبرگان ممانعتى بشود، حالا باز نمى‏شود الان پيش بينى كرد كه چطور و چگونه؟ ولى ممكن است پيش بيايد.
بنابراين، اين پيش‏بينى كه در اين اصل شده براى آن وضعيت استثنائى است كه اميدواريم هيچ وقت پيش نيايد. اما خوب ممكن است پيش بيايد. بنابراين اين‏كه آقايان فرمودند خبرگان بعد از فوت رهبر يا كناره‏گيرى او جمع مى شوند و مى‏نشينند و يا فرض كنيد كه خيال راحت يك روز، دو روز، سه روز، بلكه يك هفته اين كار را انجام مى‏دهند يا حتى نسبت به اين پيشنهادى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1421
كه جناب آقاى خوئينى‏ها فرمودند كه خبرگان جمع بشوند و موقت دو سه نفر را انتخاب كنند در يك وضع استثنائى كه ممكن است كشور پيدا بكند، در حال جنگ باشد، يا امنيت داخلى يك مشكلاتى داشته باشد در يك همچنين وضع استثنائى اين‏كه خبرگان بخواهند از همة كشور جمع بشوند اين فكر نمى‏كنيم كه يك كار خيلى روشنى باشد. اما شوراى مجمع تشخيص مصلحت يك افراد محدودى هستند، همه هم در مركز جمع هستند اينها فوراً براى‏شان تشكيل يك چنين جلسه‏اى كارآسانى است. اين نسبت به اين جهت. اما مسأله‏اى كه راجع به معاونت اشكال شد. معاون غير از مسأله قائم مقام است. معاون يعنى كسى است كه كمك كند به رهبر و هيچ مانعى ندارد كه رهبر يك فردى را براى كمك در كارهايش در زمان حيات خودش انتخاب كند، آن هم در اينجا قيد شده است «مجتهد جامع شرائط» يعنى فقيهى باشد كه واجد شرائط رهبرى هم فى الجمله هست يعنى مى‏تواند ولو به طور موقت آن وظايف رهبرى را به عهده بگيرد نه اين‏كه حالا هر معاونى، معاونى است كه داراى اين شرايط هست.
بنابراين، اولًا انتخاب معاون هيچ اشكالى ندارد و همين كه ما در قانون اساسى اين كلمه را آورديم اگر از نظر قانونى هم مثلًا كسى بخواهد اشكال كند، آوردن اين كلمه مجوزى مى‏شود كه مى‏تواند رهبر براى خودش يك معاون انتخاب كند. از نظر شرعى هم كه اشكال ندارد. مسأله قائم مقامى هم نيست كه بگوييم وظايفش به او مثلا محول بكند. كارهايش را با كمك او انجام مى‏دهد و بعد هم در اين اصل پيش‏بينى شده كه وظايف رهبرى است يعنى همة وظايف را البته اگر خبرگان تأييد كردند به عهدة او مى‏گذارد و درمورد مجمع تشخيص مصلحت هم كه باز اشكالاتى شد راجع به اين‏كه قهراً افرادى كه آنجا هستند اكثراً فقهاى شوراى نگهبان هستند. اين جهت را جناب آقاى بيات هم توضيح دادند كه نه در مجمع تشخيص مصلحت اولًا رئيس قوة قضائيه هست، رئيس ديوان عالى كشور هست، دو نفراز طرف رهبر هستند يا سه نفر، حالا تا هرچه كه تصويب بشود. فعلا كه الان يك نفر در اين مجمع تشخيص مصلحت فعلى هست و باز ممكن است كه رئيس مجلس خودش واجد شرط باشد. ممكن است رئيس جمهور واجد شرط باشد، اين طور نيست كه منحصر باشد در فقهاى شوراى نگهبان. و باز همان مطلب قبلى هم عرض مى‏كنم كه باز ما اگر اين مطلب را بخواهيم به خبرگان محول كنيم كه خبرگان بيايند بنشينند و اين كار را بكنند آن در يك موارد استثنائى كار مشكلى است و اين نكته هم كه فرمودند خوب است بگوييم اول خبرگان، اگر نشد ترتب اگر درست كنيم باز با مشكل ممكن است مواجه بشويم در عين حال اين جهت هم ذكر شده كه خبرگان موظفند در اسرع وقت، يعنى از همان روز اول اين وظيفه را دارند اما اگر يك وقتى نشد و امكانش نبود براى اين‏كه خلاصه خلأيى به وجود نيايد و مشكلى به وجود نيايد اين پيش بينى لازم شده است.
منشى (يزدى)- جناب آقاى مهدوى كنى مخالف بعدى هستند، بفرماييد.
محمدرضا مهدوى كنى- بنده با تأييد بعضى از مسائلى كه آقايان در مخالفت فرمودند دو نكته را اضافه مى‏كنم. يك نكته اين‏كه در اين پيشنهاد يك حالت تناقض ديده مى‏شود از طرفى آقايان مى‏فرمايند آن معاون با تأييد خبرگان وظايف رهبرى را به عهده مى‏گيرد. خبرگان‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1422
كى تاييد كنند؟ بعد از فوت يا در زمان حياتش؟ اگر بعد از فوت است كه خوب همان اجتماع كه شما اشكال مى‏كنيد، جمع كردن‏شان مشكل است و توافق‏شان مشكل است و اين حرف‏ها در همان جا هم پيش مى‏آيد. در زمان حيات مى‏خواهيد بفرماييد خوب اولا ايشان آيا معاونى دارد، ندارد؟ قبول دارد يك چنين معاونى؟ خلاصه يك چنين مشكلاتى ايجاد مى‏كند اين طورى و از طرفى مى‏فرماييد كه شوراى مصلحت بيايد اين كار را بكند، از طرفى خبرگان جمع بين اين دو تا يك قدرى به نظر تناقض مى‏آيد.
مسأله دوم كه به نظر مى‏آيد اين‏كه شما شورا را به طور كلى در رهبرى نفى كرديد. حالا دوباره اينجا آمده‏ايد يك شورا درست مى‏كنيد. اگر شورا خوب بود مى‏خواستيد نگهش داريد. شورا اگر چيز بى‏خودى است موقت آن هم بى‏خود است. لذا من پيشنهادى كه عرض مى‏كنم اين است، بعضى از آقايان پيشنهاد دادند كه جناب آقاى هاشمى هم مثل اين‏كه اينجا مرقوم فرمودند كه ما بگوييم در زمان حيات مقام رهبرى قائم مقام‏شان معين بشود از طرف خبرگان و بعد ازفوت‏شان هم خوب بلافاصله معلوم است كه جاى ايشان است. به نظر من اين چيز خوبى نيست براى اين‏كه ما يك تجربه‏اى كرديم، دوباره نخواهيم از سر، آن كار را بكنيم. ولى من پيشنهادى كه مى‏دهم چون قائم مقام عزلش مشكل است. به نظر مى‏آيد خوب اختياراتى هم دارد، مقامى دارد و عزلش هم مشكل است. من پيشنهادم اين است كه نوشته‏ام، اگر پيشنهاد جديد ميشود داد، من نمى‏دانم خبرگان موظفند در زمان حيات رهبرى با موافقت ايشان فقيهى جامع الشرايط را به عنوان معاون تعيين كنند. چنبن فردى در صورت فوت يا كناره‏گيرى يا عزل رهبر به طور موقت وظايف رهبرى را عهده‏دار خواهد شد و خبرگان موظفند در اسرع وقت يا حالا در 10 روز هر جور بفرماييد كه رهبر آينده را هم تعيين بكنند. كه اين معاونت را ما در زمان حيات خود مقام رهبرى با موافقت خود ايشان كه چيزى به ايشان تحميل نشده باشد و مسلماً ايشان، معاون هم نياز دارد، شكى نيست كه هر كسى معاونى لازم دارد منتها در شخصش حرف است اگر آن شخص را خود ايشان قبول داشته باشد، شرايط فقاهت هم در اين مسائل هم در او باشد او را تعيين بكنيم، مثل خيلى از جاها حالا بلاتشبيه كه به معاون رئيس جمهور بلافاصله جاى او قرار مى‏گيرد اينجا هم معاونش جاى او قرار بگيرد كه اينجا هم معاون مقام رهبرى بلافاصله خودش بشود قائم مقام، مادامى كه رهبر آينده معين بشود. من يك چنين پيشنهادى دارم. وصلى الله على سيدنا.
نايب رئيس (هاشمى)- توضيح بدهم آن كه آقاى مهدوى فرمودند من نگفتم كه بكنند، ما يك پيشنهادى داشتيم تنظيم مى‏كرديم كه بتوانند، چون الان شبهه بود. ما وقتى كه مى‏خواستيم تعيين كنيم، مى‏گفتند شايد نشود. گفتيم اين تصريح بشود كه مى توانند در يك شرايطى قائم مقام تعيين كنند. آقاى خزعلى موافق بفرماييد.
خزعلى- بسم الله الرحمن الرحيم. اكثر نظرات آقايان مخالف در بيان آقايان موافق، جوابش داده شد ولى دو مطلب است كه من مى‏خواهم تذكر بدهم كه اصل اشكال به اين بود، خوب بود اصل ديگرى مى‏آمد جاى اين‏كه در زمان حيات رهبر، رهبر بعدى مى‏شد. اشكال به اين اصل نيست، پيشنهاد اصل ديگرى است كه هم جناب آقاى مهدوى مى‏فرمايند، هم جناب آقاى خوئينى‏ها. اصل ديگرى را مى‏گويند، اشكال به اين اصل نيست. تازه ممكن‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1423
است رهبر و آن رهبر بعدى در يك حادثه‏اى از دست رفتند. موشكى آمد و هر دو پهلوى هم بودند، هر دو از بين رفتند، الان فقد رهبر صدق مى‏كند يا نه؟ هر دو دريك حادثه از بين رفتند، الان فقد رهبر را چه بايد كرد؟ براى آن روز بايد يك فكرى كرد. بنابراين اين در يك خلا جاى خوبى را پر مى‏كند كه با آن اصل هم اگر داشته باشيم باز احياناً خلا پيش مى‏آيد، اين مال مطلب اصلى چشمگير. اما اين‏كه جناب آقاى خوئينى‏ها مى‏فرمودند كه خبرگان موظفند بعداز اين‏كه مهلت داديم يك نفر را يا شورائى را معين بكنند كان به اينها فرجه‏اى داديم، عبارت اين را نمى‏گويد. شما اگر از اين عبارت استيحاشى داريد خوب اين را مقدم بگذاريد، مانعى ندارد «خبرگان موظفند در اسرع وقت نسبت به تعيين و معرفى رهبر جديد اقدام نمايند»، مقيد نشده پس از آن كار، مطلق است حالا مايليد اين جمله خبرگان را جلو بيندازيم، اما جناب آقاى مهدوى مى‏فرمودند كه شما از شورا استيحاش داريد، چطور آورديد؟ از شوراى رهبرى نه از شوراى انجام وظايف. اينجا قيد شده «انجام وظايف» ما شورا در خيلى جاها داريم. شوراى نگهبان داريم، در جاهاى ديگر داريم. اين انجام است. نه اين‏كه رهبر است. ما استيحاش‏مان از شوراى رهبرى بودكه كار دائم و امثال اينها است. اين موقت است، براى ده روز، بيست روز، سى روز. بنابراين مانعى در اين قسمت به هم نمى‏رسد كه ما اين را براى خودمان مانع فرض كنيم. اما اشكال ديگر تناقضى در ذهن جناب آقاى مهدوى بود، عنايت هم بفرمايند خودشان، ميگويند اگر خبرگان نمى‏شود جمع بشود، و در هر دو جا نمى‏شود و اگر مى‏شود پس براى انتخاب همان خبرگان. انتخاب بين چند نفر با صفات مختلف كه دارند، ممكن است دو ماه، سه ماه براى آن صفات معطل بشوند. اما اينجا آرى يا نه؟ اين آقا معاون است، تاييد مى‏كنيد يا نمى‏كنيد؟ ديگر نمى‏خواهند بحث كنند، ممكن است همان جا هم كه هستند يا تلفن از اينها بخواهند يا جمع‏شان هم بكنند، جمع ميشوند اما ديگر، بحث ندارند، معاون را تائيد مى‏كنيد؟ اگر تائيد نشد مجمع تشخيص مصلحت شورائى تشكيل مى‏دهد. بنابراين اين هيچ معطلى ندارد و تناقضى نيست و اما آقايان كه مدام مى‏فرمودند (جناب آقاى خوئينى‏ها) از ايشان تقاضا دارم توجه بفرمايند، ايشان مى‏فرمودند كه در اين كار مثلا ممكن است مقام رهبرى يك وظيفه سنگينى بر شوراى نگهبان تحميل مى‏كند و خوب است به خبرگان واگذار بشود. ما نمى‏دانيم چرا از ترس باران زير ناودان مى‏روند؟ از ترس اين‏كه باران به آنها نخورد زير ناودان قرار مى‏گيرند. شوراى نگهبانى كه از ميان همان فقها آمده‏اند مدت چند سال است اينجا كار كرده‏اند، بعدا هم در مجمع تشخصيص مصلحت با مشكلات مملكت سر و كار دارند و مجمع تشخيص مصلحت هم براى مهمات كارهاى مملكت و براى بازوى مشورت يا مشورت با رهبرى است. اينهايى كه دو، سه مرحله را طى كرده‏اند، خام هستند، آنهايى كه خام خام هستند، پخته‏اند. فرار كردن از باران است و زير ناودان قرار گرفتن. اين را ان شاء الله عنايت بفرماييد. علاوه جواب‏هايى هم دادند كه ديوان عالى كشور هست و ديگر كسانى از جانب مقام رهبر هستند، منحصر به فقهاى شوراى نگهبان نيست. يك مطلبى بود، اين مطلب خوب بود كه همه وظايف در اين مدت موقت به عهده اين است، اين را خوب است محدودش بكنند. و السلام عليكم و رحمه الله.
منشى (يزدى)- در مخالفت ديگر كسى اسم ننوشته. موافق جناب آقاى هاشمى صحبت مى‏كنند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1424
نايب رئيس (هاشمى رفسنجانى)- بسم الله الرحمن الرحيم. يك نكات مثبتى در اين اصل جدى آقايان هست كه اگر اين اصل نباشد ما از منافع احتمالى اينجا محروم مى‏شويم و ضررهاى احتمالى را هم استقبال مى‏كنيم. آنچه كه مهم است، توجه كنيم احتمال ضرر در اين مسأله براى ما هست. يعنى فرض اين‏كه يك حادثه‏اى رهبر را از ما بگيرد، فرضى است و نمى‏شود بگوييم كه نيست و فرض اين هم كه مملكت در شرايطى باشد كه تحمل بى‏رهبرى را نتوانيم بكنيم هم هست، حداقل خسارت عمده‏اى به مملكت وارد بشود، در آن شرايط خلا اين هم كه ما خوشبينانه هميشه بگوييم مثل اين دفعه مى‏شود. اين دفعه واقعا به نظرمان برخلاف محاسبات ما مسأله حل شد، يكى از ما عقلًا و محاسبتاً پيش بينى نمى‏كرديم به اين سهولت به اين نقطه‏اى كه رسيديم، برسيم، واقعا نگران بوديم. همه نگران بودند، كسى نبود كه نگرانى نداشته باشد. يكى از ادله اين كه حل شد نگرانى بوده، شايد اگر يك كمى حالت عادى داشتيم، مى افتاد در مشاجراتى كه براى ما فتنه درست مى‏كرد. به هر حال آقايان قطعاً مى‏پذيرند كه ضرر احتمالى در آن شرايط وجوددارد. ما كه الان داريم قانون اساسى را اصلاح مى‏كنيم، تكليف‏مان اين است كه جلو ضرر احتمالى را بگيريم. دفع اين ضرر به اين مهمى محتمل حتما بايد بشود اين ديگر كارى نيست كه ما نكنيم، خوب اين اصل آمده متكفل اين شده، بنابراين ما با اصل اين كار ... بايد اين كار را بكنيم. آقايانى كه اشكال كردند، يك محسناتى را براى جهت ديگر گفتند، ضرر عمده‏اى براى اين مطالبى كه در اين اصل آمده نگفتند، يعنى ضررى كسى نگفت دارد، هر كه مى‏گفت مثلا اگر آن جور ميشد بهتر است. خيلى خوب حالا آن اشكالى ندارد. اگر فكر مى‏كنيد آن جور مى‏شد بهتر است، پيشنهاد بدهيد مطرح مى‏كنيم، بعد شايد آن تصويب شد اگر واقعا بهتر باشد. در صورتى كه من اين جور هم نمى‏بينم كه بهتر باشد، آقايان خوب دقت در اين كار كردند. اولًا معاون مطرح نبوده و همان طور كه آقاى حبيبى گفتند چون مطرح نبوده الان در ذهن همه نامأنوس است كه آيا رهبر مى‏تواند معاون داشته باشد؟ خوب چرا نتواند؟ چرا يك كسى كه اين همه مسووليت مهم به عهده او هست، معاون نداشته باشد؟ اين اصلًا عقلائى است. بايد اجازه بدهيم. خوب اين كار را تصريح كنيم كه مى‏توانند معاون داشته باشند. اين يك كارى است كه كميسيون رسيده، كار خوبى هم هست. البته اگر هم نگويد مى‏تواند داشته باشد. ولى چرا نگوييم كه بعداً شبهه بشود در مورد رهبرى؟ همان طور كه ايشان در ذهن‏شان آمد گفتند كه او يك فرد خاصى است، مثل انبياء مثل اولياء است، همين جورى نمى‏شود معاون بگيرد. وقتى كه ما اين را بگوييم، اين بايد قيد بشود، اين كار خوبى بوده كميسيون كرده.
مسأله دوم آقاى موسوى خوئينى‏ها كه تاكيد داشتند، خوب اين كار خبرگان بكند، معلوم نيست براى چنين شرايطى مصلحت باشد كه ما برويم دنبال يك كار انتخابى به آن سطح وسيع، معمولا براى اين حوادث پيش‏بينى اتوماتيك مى‏كنند. حتى من يك قدرى نگرانم كه به انتخاب مجمع تشخيص مصلحت گذاشتن هم ممكن است يك قدرى مشكل درست بكند. البته معمولا مشكل درست نمى‏كند، ولى ممكن است مشكل درست بكند. اين طور موارد را به صورت اتوماتيك مى‏گذارند كه خود به خود يك عده‏اى بيايند جاى او را بگيرند و بعد عجله هم نشود، بروند بنشينند عقلاء و وظيفه خودشان را در يك شرايط خوبى انجام بدهند. حالا ديگر اسهلش‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1425
در اين فرض‏هاى مختلف اين مجمع تشخيص مصلحت بود، چون آنجا، هم فقيه هست، هم كارشناس هست، هم افراد وارد هستند، هم به هر حال چهره‏هاى مملكت هستند، تصميمى بگيرند مردم مى‏پذيرند، يك جاى مناسبى است براى تصميم موقت. بنابراين اين‏كه محول به خبرگان بكنيم اشكالى هم ندارد حالا اگر شما پيشنهاد كرديد رأى آورد من خيال مى‏كنم يك راه حل است، اما راه حل خوبى نيست احتمالى كه آقاى طاهرى فرمودند شايد شوراى خبرگان تشكيل نشد آقاى مهدوى فرمودند تناقض است، از يك طرف مى‏گوييد با تائيد خبرگان، خوب بله، با تائيد خبرگان را ممكن است اينجا برداريم. يا بگوييم تائيد خبرگان مشكل باشد. بله ممكن است يك چنين وضعى باشد و قضيه معطل نشود. خيلى خوب اين شبهه آقاى مهدوى بجا است. اگر از اين نگرانيد، بگوييم تائيد خبرگان يا قبلًا گرفته بشود يا نمى‏خواهد تائيد خبرگان. به هر حال اين قدر شبهه نيست كه ما به خاطر آن دست برداريم از اين كار خوبى كه داريم مى‏كنيم. مسأله مشروعيت نظام هم قدر مسلمش اين اصل در وكالت‏هاى رهبر نامشروع است. يعنى اگر در غياب رهبر وكالت‏هايى بخواهد انجام بشود، وكلاى رهبر همه كارشان نامشروع مى‏شود. بله، انتسابات رهبر به نظر اكثريت اين اصل كه به جاى خودش باقى است، ما روى آن خيلى شبهه نمى‏كنيم ولى به هرحال شبهه به وجود مى‏آيد. خلاء مشكل است در اين ملت ما قبول بكنيم ولو براى بعضى از مسائل. فرماندهى كل قوا اين هم كم نيست، يعنى اين را جدى بگيريم. چون كه در چنين شرايط، خطر هميشه از ناحيه نيروهاى مسلح است. اصلا ممكن است كار اولى از نيروهاى مسلح شروع شده باشد. آن وقت اگر ما فرمانده نداشته باشيم در آن موقع يك ضرر متحمل كاملا جدى است. بنابراين آن موقع بايد ما يك فرماندهى داشته باشيم كه مشروعا بتواند دستور بدهد، دستورش نقض دستور فرماندهى باشد كه يك چنين چيزى بايد باشد و ضمنا اين مصداق حل معضلات هم است. يعنى همان كه امام به ما گفتند مجمع تشخيص مصلحت، حلال معضلات باشد، اين يك معضلى است، مصداقاً خودش يك معضلى است كه از داخل آنها بايد حلش شروع بشود. البته آن پيشنهادى كه آقاى مهدوى اشاره كردند بله يك چيزى الان جايش خالى است. ما يك شبهه‏اى داشتيم موقعى كه، آن موقع مى‏خواستيم قائم مقام رهبرى را انتخاب كنيم شبهه بود كه ما اصلا حق چنين كارى داريم يا نه؟ ولى ما به خاطر نگرانى قلب امام و اينها، اينكار را كرديم. خوب اين كه ضررى ندارد. من فقط پيشنهادم اين است، اضافه كنيم، همين جا يك بند اضافه كنيم بر يكى از اين اصل‏ها كه «مى‏تواند» نه اين‏كه حتما بايد بكند، اگر شرايط را به گونه‏اى ديد مى‏تواند رهبر آينده را تعيين كند. البته اينجا اگر بنويسيم همان تعيين كردند با موافق رهبرى معاون باشد. بسيارى از اين مشكلات و اشكالاتى كه آقايان كردند ديگر حل مى‏شود چون انتخاب شده شرايط هم دارد، رهبر هم موافق باشد مى‏تواند معاون باشد، جايگزينش هم كار آسانى است. البته حالا آن پيشنهادى است و بايد به صورت پيشنهاد مطرح بشود. آن كه آقاى خوئينى‏ها فرمودند آن زمان را بله ما بياوريم جلو، بگوييم كه اول در اسرع وقت اينها بايد وظيفه‏شان را انجام بدهند ولى احتمال هست كه نتوانند انجام بدهند، اينها را فرع بر آن بكنيم، آن اشكال شما برطرف مى‏شود اگر هم بتوانيم قيد زمان بكنيم كه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1426
بگوييم اگر در ظرف يك هفته عمل نكردند اين اتفاق بيفتد، مى‏شود، اشكالى ندارد كه آنها احساس وجوب بكنند.
من به نظرم با كليات اين اصل مخالفت نكنيم، چون اگر كليات از دستمان رفت جايگزينى يك اصلى كه الان بخواهيم رويش حساب بكنيم، يك قدرى دشوار است، بايد دوباره برود كميسيون و اينها، يا يك پيشنهاد خاصى اينجا رأى مى‏آورد كه معلوم نيست چه در بيايد بعد پيشنهادها را ميدان بدهيم كه بحث بشود.
محمد مؤمن (مخبر كميسيون)- بسم الله الرحمن الرحيم. همان طورى كه اخيراً از فرمايش آقاى هاشمى استفاده شد بحث ما فعلًا در كليات است و مطالبى را هم كه آقايان فرمودند اكثراً مسائلى بود كه نسبت به جزئيات اين اصل است. تنها، مثلًا در بعضى از فرمايشات جناب آقاى يزدى بود كه ما نيازى اصلا نداريم، و اگرنه نوعاً فرمايشات آقايان در جزئيات بود. خوب مسأله نياز را هم كه آقايان موافق در جواب فرمودند و من اضافه مى‏كنم اين‏كه حالا غير از آن مواردى كه مسائل وكالت‏ها، مسأله فرماندهى كل قوا اين طور هم نيست كه الان ما در همين موقعيت فعلى اگر اين توفيق را خداوند نمى‏داد يا مثلًا فرض كنيد كه ده، بيست روز ديگر، يك ماه بعد، حضرت امام از دنيا مى‏رفتند. خوب مسأله نصب فقهاى شوراى نگهبان همين الان مطرح است چه‏طور مى‏شود، ممكن است يك ماه طول بكشد اين يك ماه هم اتفاقاً وقتى باشد كه احتياج باشد نصب رئيس قوه قضائيه بشود. نصب فقهاى شوراى نگهبان بشود، اين جور نيست كه بگوييم نيازى نباشد، به علاوه آن جهاتى كه آقايان فرمودند و همان طورى كه جناب آقاى طاهرى هم اشاره كردند، معاونت غير قائم مقامى است كه برداشت بعضى از برادران از معاون قائم مقام بود و البته ما آن طورى كه احساس مى‏كنيم قائم مقام آن است كه خودش مستقل در تصميم‏گيرى است. از باب اين‏كه در ذيل همان اصل داشتيم، وقتى رهبر بعضى اختيارات را به او تفويض كرد، او قائم مقام است در يك قسمت معينى ولى معاونى كه ما الان صحبت مى‏كنيم و ممكن است رهبر معاون‏هاى متعددى داشته باشد، مقدمات كار را مهيا مى‏كند و تصميم‏گيرنده نهايى رهبر است يا حداقل نظارت كافى رهبر، روى كار معاون دارد. بنابراين، اين مسأله، مسأله قائم مقامى نيست، نسبت به اين‏كه بعضى آقايان ... من بعضى از اين جهاتى را كه در فرمايشات آقايان بود با اين‏كه جزئيات است عرض مى‏كنم كه حداقل توضيحى باشد براى فرمايشات‏شان. مسأله اين‏كه آيا قائم مقام خوب است تعيين بكنيم يا نه؟ همان طورى كه بعضى از آقايان فرمودند مسأله قائم مقام اگر از طرف خبرگان تعيين بشود ممكن است باز به محظورى برخورد، كما اين‏كه به محظور برخورد اين دفعه. و يا اين طور محظور نه، محظور ديگر كه احياناً در طول زمان يك قائم مقامى تعيين شده، زمان طول بكشد و بعد از گذشت ده سال يا پانزده سال كه رهبر هم بوده، يك نفرى كه بهتر از اين قائم مقام است پيدا بشود، آن وقت محتاج به اين باشد كه اين قائم مقام از قائم مقامى مثلًا عزل بشود و يك نفر ديگرى به جايش گذاشته بشود، اين هم خودش محظورى است. در مورد اين‏كه بعضى آقايان فرمودند خوب اين‏كه بيايند خبرگان تحقيق كنند كه معاون اين شرايط را دارد يا ندارد، بيايند خودشان تعيين رهبر بكنند. اين را ملاحظه مى فرماييد كه معاون چون مسأله‏اش، مسأله رهبرى موقت است، آن قدر لزومى ندارد كه دقت بشود كه اصلح افراد تعيين بشود چون موقت است. اما اگر بخواهند رهبر تعيين كنند دقتى بايد بكنند كه آن كسى كه شايسته‏ترين فرد است و احياناً نياز
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1427
به تحقيق دارد تا به او برسند تعيين بشود. اين فعلًا همان طورى كه جناب آقاى هاشمى فرمودند براى اين است كه كار سريع و به طور اتوماتيك انجام بشود تا آنها سر فرصت بتوانند حتى اين‏كه در بين آن افرادى كه آقايان فرمودند بعضى شورا را خبرگان تعيين بكنند. باز آنجا هم همين حرف است. اين دو تا را محظور دارد يكى اين‏كه چون مسأله اين است كه اين شورا به طور موقت است در مورد موقت اگر كسى را تعيين كردند، ممكن است كه هر كدام از اين افراد (مثلًا سه نفرى هست) برايشان علاقه به اين‏كه رهبر باشند پيدا بشود، براى خبرگان بشود كه باز دو نفر از اينها را احياناً كنار بگذارند، يك نفرشان را انتخاب كنند يا چه بسا ممكن است آن نفرى كه انتخاب مى‏شود غير از اين سه نفر فرض بفرماييد باشد. اسباب زحمت و ناراحتى ممكن است براى خبرگان ايجاد بشود و علاوه بر اين وقتى به دست جمع تشخيص مصلحت سپرده شد و اينها كار را انجام دادند يك فراغت خاطرى براى خبرگان هست كه با خيال راحت و آسوده، البته در ضمن اين‏كه اسرع وقت را رعايت مى‏كنند، رهبر را تعيين مى‏كنند و مسأله تعيين معاون نه به عنوان قائم مقام، قائم مقام را ما يعنى كميسيون نسبت به قائم مقام، اصلًا به طور كلى نظر منفى داشت به همين جهاتى كه عرض كردم كه ممكن است آينده‏اى طول بكشد و اوضاع عوض بشود و زحمت ايجاد بشود، ولى در مورد تعيين معاون خوب پيشنهادى بود كه در فرمايشات آقاى خوئينى‏ها بود كه خوب است كه معاون را خبرگان تعيين مى‏كنند. اين شبهه در ذهن من آمد كه ممكن است كسى باشد كه رهبرى او را نپسندد. رهبر نياز دارد به معاون، از جهت سليقه يك نفر را نمى‏پسندد حاج آقاى مهدوى به موافقت تقييد كردند اين شبهه برطرف مى‏شود. اما اگر حالا موافقتى نشد، چه كار بايد كرد؟ در هر حال اينها يك چيزهايى است كه در عين حال خصوصيات است، و تنظيم اصل هم اينها هم خصوصيات است به هر حال من ديگر بيشتر از اين فكر نمى‏كنم لازم باشد كه توضيح بدهم راجع به اين خصوصياتى كه مورد عنايت آقايان بود. همان‏طور كه فرمودند خوب است كه كلى قضيه را در اين قسمت كه فعلًا عهده‏دارى موقت است شوراى موقت رهبرى است، نه مسأله رهبر موقت، شوراى موقت رهبرى است كليات اين را ما فعلًا اينجا تصويب كنيم. بعد خصوصياتى كه مورد نظر آقايان بود بحث بكنيم، هر كدام كه اصلح تشخيص داده شد به همان نحو حتى نسبت به كيفيت تنظيم اصل اين طور كه آقاى خوئينى‏ها فرمودند مثلًا اول اصل آورده بشود كه خبرگان موظفند اسرع وقت اين كار را بكنند، اگر نتوانستند حتى نسبت به زمان اگر بالاخره شورا نظر داد كه اولى اين است كه وقتش را حتما محدود بكنيم، اينها يك چيزهايى است كه خصوصيات است. كلى آن درست بشود تا اين‏كه خصوصياتش بعد رأى‏گيرى مى‏شود. والسلام.
منشى (يزدى)- پس در رأى‏گيرى كليات حتى شوراى موقت هم كلى‏ترش را بفرماييد يعنى رهبرى موقت چون باز دو صورت اينجا هست: يكى فردى، يكى شورايى.
نايب رئيس (هاشمى)- ما فعلًا كليات را رأى‏گيرى مى‏كنيم.
منشى (يزدى)- چون ايشان مى‏فرمايند شوراى موقت اگر همان رهبرى موقت باشد چون به اين صورت ...
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1428
نايب رئيس (هاشمى)- هر پيشنهادى كه شد، ما پيشنهاد را مى‏پذيريم پيشنهاد اگر با پنج امضاء بشود و جلسه بپذيرد، مطرح مى‏كنيم (امامى- حتى حذف معاون؟) حتى حذف معاون هر پيشنهادى اينجا قابل طرح است حذف معاون كه با يك پيشنهاد هم مى‏شود. حذفش را شما با يك نفر هم مى‏توانيد بدهيد. بسيار خوب، آقايانى كه با كليات اين اصل موافقند رأى بدهند (اكثر دستشان را بلند كردند) تصويب شد. حالا پيشنهادات آقايان را مى‏پذيريم.
منشى (يزدى)- اولين پيشنهاد از آقاى مشكينى است كه مطرح نمى‏كنند.
امامى كاشانى- حذف معاون را من پيشنهاد دارم.
نايب رئيس (هاشمى)- خودتان توضيح بدهيد. حذف معاون آخر عبارت چه جور خواهد بود؟
منشى (يزدى)- متنى را كه قرار است حذف بشود مشخص كنيد و بعد توضيح بدهيد.
امامى كاشانى- بسم الله الرحمن الرحيم. پيشنهاد ما اين است كه در صورت فوت يا كناره‏گيرى و يا عزل رهبر با تأييد خبرگان وظايف رهبرى را به عهده شورايى مركب از سه يا پنج نفر.
نايب رئيس (هاشمى)- نه ديگر با تأييد خبرگان ديگر اينجا نيست.
امامى كاشانى- درست است، اينجا نيست اين مال آن طرف است شورايى مركب از 3 يا 5 نفر كل است.
نايب رئيس (هاشمى)- مثل همان شوراول مى‏شود، شوراول هم همين جور بود.
امامى كاشانى- اين پيشنهاد بنده براى اين است كه ما مشكلى كه ممكن است درآن قرار بگيريم براى آن حل مشكل بايد چاره بكنيم و مشكل ما با شورا حل مى شود، براى اين‏كه حل مشكل ما با همان سه نفراست و ضرر معاون اين است كه اگر معاونى مشخص شد چه بسا ممكن است كه در طول مدت يك مشكلاتى، يك محظوراتى پيش بيايد و بعد نتوانند او را ... يعنى يك حالتى پيدا كند ولو اين‏كه ممكن است معاون در اثر معاونت كم كم جا بيفتد و براى رهبرى بهتر باشد، نقطه مقابلش هم ممكن است كه يك كارهايى و يك چيزهايى از او صادر بشود كه ديگر آن ارزش را نداشته باشد ولى رودربايستى باشد، يك شرايطى باشد. يك محظوراتى باشد، افرادى در اثر بعضى صحبت‏هايى كه كرده باشند به او جذب شده باشند و بعد نشود بركنارش كرد. ما يك محظوراتى را بيخودى براى خودمان استقبال نكنيم. ما فقط مى‏خواهيم اگر مشكلى برايمان پيش آمد آن مشكل را حل كنيم اين هم با همان شورا حل مى‏شود.
منشى (يزدى)- آقاى امينى مخالف بفرماييد.
امينى- بسم الله الرحمن الرحيم. كميسيون در اين انتخاب معاون دو منظور داشت: يكى اين‏كه گفتند كه اگر رهبر يك معاونى را انتخاب بكند كه واجد شرايط رهبرى باشد، واجد همه شرايط باشد و در طول اين مدت با رهبر كار كند. خبرگان هم كه ناظر به كار رهبر و معاونش هم هستند، اين فرد در طول اين مدت كاملًا شناخته مى‏شود وحتى اميد اين‏كه خبرگان بعداً بتوانند اين فرد شناخته شده را كه واجد شرايط است به عنوان رهبرى انتخاب بكنند احتمال اين معنا هم هست و اگر آن هم نباشد به هر حال يك فقيهى است كه واجد شرايط رهبرى هست. و در اين مدت كار كرده. خوب اگر كار كرده بعد از رهبر به طور موقت مطمئن هستند كه كارها را به درستى انجام مى‏دهد اين يك منظور بوده و به علاوه خود اين معاون داشتن همين‏طور كه جلوتر
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1429
هم گفته شد اين دست رهبرى را باز كردن است از اين‏كه در كارهايش از معاون استفاده كند و معاون هم واقعاً اين جور نيست كه يك ولى فقيهى باشد كه بعضى آقايان بفرمايند كه چه جور مى‏تواند براى خودش يك چنين چيزى را ... نه معاون است. در كارها همه پيغمبرها و ائمه هم معاون داشتند، حالا به اين تشريفات نبوده اما خوب معاون آن است كه كارها را انجام مى‏دهد با آنها و هيچ ضررى هم ندارد كه ما بگوييم يك ضررى دارد. بعضى آقايان فرمودند كه مثلًا ممكن است يك معاونى براى خودش انتخاب بكند. اين معاون خوب در نيايد، بعداً نتواند كنارش بگذارد، رهبرى كه انتخاب مى‏كند يك معاون را، اين معاون را نمى‏تواند كنار بگذارد؟ اين كه نمى‏شود ديگر. به هر حال كنارش مى‏گذارد و در اين مدت هم كار كرده اگر خبرگان جلوتر هم او را شناختند و حتى اين احتمال هم هست كه گفته بشود كه اين تأييد خبرگان در زمان حيات باشد اگر اين جور باشد كار با سرعت انجام مى‏گيرد و هيچ مشكلى هم ندارد. بنابراين من مخالفم با حذف معاون براى اين‏كه يكى از نكات بسيار مثبت است به نظر كميسيون در اين پيشنهاد.
منشى (يزدى)- آقاى موسوى موافق.
ميرحسين موسوى- بسم الله الرحمن الرحيم، چون اين مسأله جنبه شرعى ندارد من جرأت مى‏دهم به خودم در رابطه با اين قضيه صحبت بكنم. من به ذهنم مى‏آيد و از ديدگاه سياسى دارم مسأله را مطرح مى‏كنم كه معاون گذاشتن براى رهبر با توجه به اين نوع تصور كه ممكن است اين معاون درآينده رهبر بشود ممكن است ايجاد زمينه‏سازى وسيعى را در حوزه‏ها و ميان روحانيت و مردم بكند براى اين‏كه او را تثبيت بكنند به عنوان رهبرى آينده و قدرت انتخاب خبرگان را در آينده پايين مى‏برد و مشكلات زياد ايجاد مى‏كند در حالى‏كه رهبر اگر افرادى را مى‏خواهد كه به اوكمك بكنند، مى‏تواند يك دفتر غنى داشته باشد كه به او كمك بكنند ولى ما اين خطر را نخواهيم داشت كه يك نفر باشد، به هر حال يك چنين كششى در جامعه وجود خواهد داشت و وقتى هم يك فردى به عنوان معاون تثبيت شد، كنار زدنش هم مثل معاونت‏هاى عادى وزرا و مدير كل‏ها و نظاير اينها نيست، يعنى يك كار بسيار سختى است من فكر مى‏كنم تجربياتى كه در اين زمينه بوده، بايد براى ما يك كمى احتياط ايجاد بكند كه نرويم در عرصه اين انتخاب.
منشى (يزدى)- به عنوان مخالف؟ (اظهارى نشد) كميسيون آقاى مؤمن توضيح بفرمايند.
محمد مؤمن (مخبر كميسيون)- عرض كنم كه من باز توجه آقايان را كه به عنوان مخالف با آوردن لفظ معاون صحبت كردند جلب مى‏كنم به اين‏كه واقعاً معناى معاون مثل اين‏كه آقايان حداقل مصداقاً بر ايشان به قائم مقام اشتباه شده و جناب آقاى امامى آنچه كه عمده بود براى اين‏كه بفرمايند كه موافق نيستند و مخالفند اين بود كه ممكن است معاون باعث اين بشود كه در بين مردم جا بيفتد و بعد وبال گردن خبرگان و نظام بشود. اين جهت را من توجهشان را عطف مى‏كنم به اين‏كه ببينيد معاون مسأله ظلى دارد استقلال ندارد و معمولًا اين‏طور است كه چون در سايه آن رهبر دارد كار مى‏كند. شايد اين‏جور باشد على القاعده كه كسانى كه خودشان صلاحيت رهبرى آتيه را دارند و چه بسا مثلًا در فكر اين هستند كه رهبرآينده باشند اينها اصلًا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1430
شايد حاضر نباشند كه به عنوان معاون براى رهبر كار بكنند. اگر قائم مقام بود، قائم مقام چون مسأله استقلال را به دنبال خودش دارد ممكن بود بفرماييد كه اين مسأله به فرمايش شما و يا براى نظام خبرگان پيش مى‏آيد اما چون مسأله معاونت و كمك هست اين منظور را ندارد و آن‏وقت همان‏طور كه جناب آقاى امينى هم فرمودند و نظر كميسيون هم همين بود اين شخصى كه خودش معترف است به اين‏كه على القاعده در مقام رهبرى نيست و لذا حاضر شده است به عنوان معاون و كمك يار رهبرى كار بكند اين كنار رهبر تجربياتى آموخته روى اين حساب به طور موقت عهده‏دار باشد تا خبرگان بتوانند به وظيفه خودشان عمل بكنند، والسلام.
منشى (يزدى)- آقاى امامى پيشنهاد را مشخص كنند.
نايب رئيس (هاشمى)- پيشنهاد اينجا مشخص شده است. آقايان اجازه بدهند آقاى امامى كه مى‏خواهند هرچه معاونت اينجا هست حذف بشود اين‏جور مى‏شود در صورت فوت يا كناره گيرى يا عزل رهبر (دو سطر پايين مى‏آييم اين‏جور مى‏شود). شورايى مركب از سه يا 5 نفر از اعضاى مجمع تشخيص مصلحت كه اكثريت آنان از فقها باشند به انتخاب مجمع مذكور وظايف رهبرى را به طور موقت به عهده مى‏گيرند. خبرگان موظفند در اسرع وقت نسبت به تعيين و معرفى رهبر جديد اقدام كنند. هرگاه رهبر بر اثر بيمارى يا حادثه ديگرى موقتاً از انجام وظايف رهبرى ناتوان شود در اين‏صورت در اين مدت معاون ديگرى بايست حذف شود شوراى مذكور در اين اصل وظيفه‏اش را انجام مى‏دهد. يعنى معاون در سطر آخر حذف مى‏شود، آن قسمت معاونت بالا هم كلى حذف مى‏شود.
مير حسين موسوى- ى عنى ما فقط براى حذف معاونت رأى مى‏گيريم نه براى بقيه متن.
نايب رئيس (هاشمى)- بقيه باقى است و سر جايش است بايد پيشنهادها بحث بشود. پس اينها حذف مى‏شود معاونت و همه احكامى كه براى او در نظر گرفته بودند پيشنهاد اين است كه حذف بشود. آقايانى كه با اين حذف موافقند رأى بدهند. (ده نفر رأى دادند) اين رأى نياورد. خوب پيشنهاد ديگرى اگر داريد بدهيد.
منشى (يزدى)- پيشنهاد به عنوان حذف نيست البته پيشنهاد جديدى است كه ظاهراً با اين هويت تفاوت مى‏كند.
نايب رئيس (هاشمى)- آقايان 5 نفر امضا كرده‏اند و كل اصل را عوض كرده‏اند آن‏را مطرح كنيد بدون «معاون».
منشى (يزدى)- پس پيشنهاد به اين صورت است در صورت بروز بيمارى بيش از 6 ماه يا فوت يا عزل رهبر يا هر حادثه ديگرى كه او را از انجام وظايف رهبرى ناتوان كند خبرگان موظفند ظرف مدت حداكثر 10 روز نسبت به انتخاب رهبر اقدام كنند و تا انتخاب رهبر رئيس قوه قضائيه، رئيس‏جمهور، رئيس مجلس خبرگان به عنوان قائم مقام موقتاً وظايف رهبرى را به عهده مى‏گيرند. قام مقام نمى‏تواند نسبت به بندهاى 1- 2- 3- 4- 5- 6- 7 اصل يكصد و دهم اقدام نمايد مگر به ضرورت، به تشخيص چهار پنجم تشخيص مصلحت.
احمد جنتى- اين قابل طرح نيست.
نايب رئيس (هاشمى)- چرا؟
احمد جنتى- معنايش اين است كه كلًا اين اصل عوض بشود، شما اين اصل را كلياتش را پذيرفتيد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1431
نايب رئيس (هاشمى)- ما همه چيزمى‏توانيم جايش بياوريم. اين چند چيز را عوض كرده يكى اين‏كه شورا را عوض كرده، ما مى‏توانيم جداگانه پيشنهاد تعويض شورا بدهيم. يكى معاونت را حذف كرده مى‏توانيم همان طور كه پيشنهاد داديم معاونت را پيشنهاد بدهيم. يكى هم زمانى كه گذاشته‏اند، البته يك مطلب جديدى در آن آمده كه در 6 ماه بيمارى ...
بنابراين قابل طرح است حالا آقايان هر كس مخالف بود، رأى ندهند.
منشى (يزدى)- خوب حالا يكى از آقايانى كه امضا كرده‏اند توضيح مختصرى بفرماييد.
سيد محمد موسوى خوئينى‏ها- عمده مسأله كه مورد توجه بود يكى دوتا نكته‏است. يكى آن شورايى كه به طور موقت مى‏خواهد اين كار را انجام بدهد، من آن بيان جناب آقاى هاشمى را پذيرفتم كه براى يك چنين مسأله‏اى در مواقع اضطرارى اصلًا بايد به صورت اتوماتيك‏وار پيش‏بينى شده باشد كه اگر يك چنين حادثه‏اى اتفاق افتاد يك كسى كه از قبل در قانون گفته شده، آن وظايف و كارها را بر عهده مى‏گيرد يك لحظه هم هيچ خلأيى در كشور احساس نشود. با قبول اين معنا به نظر بنده رسيد كه آن تركيب هم از قبل حتى مشخص باشد بيشتر كمك مى‏كند به اين‏كه هيچ خلأيى و نگرانى و چيزى اتفاق نيفتد و نباشد. تركيب هم تركيبى است كه هم آن جنبه‏هاى سياسى قضيه در جامعه را در آن رعايت كرده‏ايم، هم جهات شرعى و حادثه‏اى رخ داد امور رهبرى را بر عهده مى‏گيرند يعنى آن وظايف را به تعبير بعضى از آقايان اين رهبر نيست اين وظيفه رهبر را انجام مى‏دهد آن هم نه همه وظايف را، اما خوب نظام پذيرفته است كه عالى‏ترين مقام بعد از رهبر، رئيس جمهور است. اين خودش يك معنايى هم دارد به اين‏كه گفتيم عالى‏ترين مقام خوب، يكى از خصوصيات عالى‏ترين مقام اين است كه جامعه هميشه بعد از شخصيت رهبر توجهش معطوف به آن عالى‏ترين مقام بعد، بعد از او مى‏شود شما هر كسى را هم بگوييد بعد از رهبر در يك شرايط موقت رهبر است جامعه بر اساس همين قانون اساسى و مجموع دلايل ديگر رئيس جمهور را مقتدرترين شخصيتى مى‏شناسد كه مى‏تواند كشور را در شرايط خطر كه احتمالش اگر باشد حفظ بكند همان نيروهاى مصلح هم كه احتمال مسأله‏اى از ناحيه آنها در فقدان رهبر متحمل است همان نيروى مسلح هم در برابر رئيس جمهور خاضع‏تر و مطيع‏تر است تا يك فرد ديگرى از اعضاى مثلًا تشخيص مصلحت كه آن چنان مثلًا سمت خيلى عمده چشم پركنى هم نداشته باشد در كشور. رئيس جمهور اساساً براى نيروهاى مصلح يك مقامى است كه كافى است مطيع او باشند. خوب پس رئيس جمهور است و عمده مسائل اجرايى كشور هم دستش است بنابراين خيلى تفاوتى نمى‏كند همان رئيس جمهورى كه بوده يك مقدار با ضميمه 2 نفر ديگر اختيارات رهبرى را موقت به عهده مى‏گيرد (پس رئيس جمهور يك) رئيس مجلس خبرگان، حتماً خبرگان رهبرى كسى را به عنوان رئيس هميشه انتخاب مى‏كنند كه به هر حال در آن مجموعه يك امتيازاتى خصوصاً از جهت علمى و فقهى داشته حالا يا به معنى اين‏كه فقه آن اعضاى خبرگان بوده، يا از كسانى بوده است كه در مجموعه چند نفر امتيازى بر ديگران داشته يا علاوه بر آن جهات فقهى و علمى لابد يك دلايل ديگرى هم داشته است كه او رئيس شده. خوب پس رئيس مجلس خبرگان در كشور در طول زمان خودش يك شخصيتى است‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1432
جا افتاده، شناخته، معتبر، كسى كه رهبر تعيين مى‏كند به هر حال رئيس مجلس خبرگان است و در مجلس خبرگان او آرايش و نقطه نظراتش يك جايگاه خاصى دارد. درست است يك رأى دارد اما رأيى است كه ممكن است چه بسا ديگران به رأى او اعتنا مى‏كنند در رأى دادن خودشان. پس وقتى رئيس مجلس خبرگان هم در آن تركيب بود يك وقتى كسى شبهه‏اى، حرفى كه از جهت فقهى شرعى ولايت چه مى‏شود چه نمى‏شود خوب رئيس خبرگان هم هست اين هم اين جهت را تأمين مى‏كند، رئيس قوه قضائيه هم كه بر حسب خود قانون اساسى با شرايط خاصى انتخاب شده است كه يكى مجتهد عادل بودن است و ضمناً اين‏كه يك سوم از قواى كشور در دست اوست كه بخش قوه قضائيه كشور است كه مسؤوليت‏ها، وظايف سنگينى در كل نظام بر عهده اوست حتماً رئيس قوه قضاييه هم كه منتخب رهبر قبلى است در آن شرايطى هست و يك شخصيت شناخته شده جامعه است. بنابراين پس يك خصوصيت ديگرش هم اين تركيب اين است كه كشور يك مرتبه با يك مجموعه ناشناخته روبرو نمى‏شود كاملًا يك تركيب و هيأت سه نفرى است كه هر سه عنصرش شخصيت‏هاى شناخته شده، معتبر، جا افتاده دو نفرشان كه حتماً مجتهدند به حسب قانون اساسى و رئيس‏جمهورش هم چه بسا در بسيارى از شرايط همان خصوصيت را داشته باشد. خوب بنابراين من پس با قبول اين‏كه بايد اتوماتيك‏وار براى اين لحظه‏هاى بحرانى فكرى كرده باشيم اين مطلب را اصلش را قبول دارم و مى‏خواهم بگويم به جاى اين‏كه احاله كنيم به يك مجهولى كه حالا مجمع تشخيص بنشيند سه نفر را انتخاب كندكه حتماً از اين سه نفر دوتايش فقيه باشد. در اين تركيب آن جهات رعايت شده، شخصيت‏هايش هم شناخته شده‏تر ومعتبرتر است حتماً رئيس جمهور عضوشان است شايد در آن موقع در آن انتخاب رئيس جمهور عضوش نشود و بنابراين كارسازتر از هر تركيب ديگرى به نظر مى‏رسد باشد. اين عمده آن پيشنهاد است يعنى اساس و محور حرف ما اين بوده است، آن هم كه بعضى از آن كارها را انجام ندهد مثل اين‏كه از مجموعه صحبت‏ها درآمد كه بله ما چون اين شورا را رهبر نمى‏دانيم نمى‏خواهيم عزل است انجام بدهد، نصب‏هايى مثلا بى‏خودى هم بشود كه آن رهبر هم كه بعد آمد كلى با مشكل جديد مواجه باشد. بنابراين آن دسته از كارهايى كه خيلى مهم است برعهده‏اش باشد و كارهاى ديگر را با همان خصوصيتى كه اگر چهار پنجم مجمع تشخيص مصلحت اجازه داد، انجام بدهد. اين عمده بحث يعنى پيشنهاد ماست. حالا عبارات و اين چيزهايش قابل پس و پيش كردن هست. حذف معاون را ما الان اصرار نداريم، يعنى در اين پيشنهاد عنايت ما به حذف معاون نيست اگر آن را جلسه رأى به حذفش داد، خوب داده، اما حالا اگر آن را اصرار داشتند معنايش اين نيست كه پيشنهاد ما مقيد به عدم وجود معاون است. مى‏خواهم اين نكته را عرض كنم كه عذر مى‏خواهم آقاى خوئينى‏ها اگر اين نكته راهم توضيح بفرماييد كه اين «در صورت بيمارى بيش از 6 ماه يا فوت» اين بيمارى بيش از 6 ماه هم رهبر تعيين كردن با آن كه كميسيون گفته بود، فرق مى‏كند. اگر اين را هم توضيح بفرماييد، يعنى واقعا 6 ماه بيمارى‏اش طول كشيده است، بايد رهبر جايش بيايد؟ يعنى اين را اگر برداريد اين باز يك نقطه ضعفى است در اين پيشنهاد.
موسوى خوئينى‏ها- همان طور كه آقاى هاشمى فرمودند يك مقدارى اگر اجازه بدهيد بحث آزاد بشود ما چون روى كلمه كلمه‏اش دقت نكرديم، عمده آن چيزى كه الان رويش تكيه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1433
داشتم، همانى بود كه مفصل توضيح دادم.
ميرحسين موسوى- حاج آقا مهم اين تركيب سه نفره است كه نقطه قوت مطرح است.
نايب رئيس (هاشمى)- اگر همه هدف‏تان اين است آن شورايى كه ما گفتيم از مجمع تشخيص مصلحت در بيايد شما بگوييد شورايى به اين تركيب.
موسوى خوئينى‏ها- همان است.
منشى (يزدى)- ى ك امتياز ديگر هم دارد كه بعضى از كارهاى مهم را گفته‏اند. نكند اين دو تا نكته را آقايان ميگويند.
نايب رئيس (هاشمى)- اگر اين دو مطلب است ما هم اين دو مطلب را رأى بگيريم. حالا ديگرعبارتش را درست مى‏كنيم.
منشى (يزدى)- مخالف و موافق اسم نوشته‏اند، اگر مى‏خواهند صحبت كنند.
رئيس- ى ك ربع ساعت تنفس مى‏دهيم.
 (جلسه ساعت 18 به عنوان تنفس تعطيل ومجدداً ساعت 30/ 18 به رياست آقاى مشكينى تشكيل گرديد).
رئيس (على مشكينى)- بسم الله الرحمن الرحيم. جلسه رسمى است، مسأله را تعقيب بفرماييد.
منشى (يزدى)- پيشنهاد 5 امضايى مطرح بود كه مطلبش را جناب آقاى خوئينى‏ها توضيح فرمودند، مخالف و موافق صحبت مى‏كنند. مخالف، جناب آقاى خزعلى.
ابوالقاسم خزعلى- بسم الله الرحمن الرحيم. من در يك مطلب جزئى از اين تعيين اعضاى شورا صحبت دارم. دراين شوراى رهبرى وظايف رهبرى بايد انجام بشود كه فقه است و آشنايى با سياست و جنبه فقهى بايد تقويت بشود، در اينجا معين كرده‏اند رئيس جمهور. در رئيس جمهور فقيه بودن شرط نيست. حالا ممكن است در آينده ما داشته باشيم ولى در آن شرط نيست، 2 عضو ديگر را بايد دقيق باشيم. شرط كردند رئيس خبرگان. من مى‏گويم دست رئيس خبرگان را نبنديد. نگوييد رئيس خبرگان، بگوييد رئيس خبرگان يا كسى كه او معين مى‏كند. بسا باشد رئيس خبرگان ببيند كه يك فردى در فقه مانند اوست، ولى در پختگى سياسى بهتر از خودش است مى‏گويد: من دوست دارم به جاى من فلانى باشد. بحث، بحث رهبرى است، نه بحث فتوا دادن تنها، بحث رهبرى است ممكن است رئيس خبرگان بگويد دست مرا باز بگذاريد، اگر ديدم خودم براى اين قسمت آمادگى كافى دارم خودم، اگر نه از ميان خبرگان فردى كه درفقه وارد باشد و در قسمت پختگى سياسى و خم و پيچ‏ها و آگاهى داشتن از من بهتر باشد. شما معين مى‏كنيد كه حتماً رئيس خبرگان، ممكن است در اينجا خود آن رئيس خبرگان صلاح بداند يك فردى كه در خبرگان است پخته‏تر از خودش در امور سياسى، آن را انتخاب بكند. تعيين نكنيد حتما بگوييد يا رئيس خبرگان يا كسى كه خود او انتخاب بكند. تعيين نكنيد حتماً بگوييد يا رئيس خبرگان يا كسى كه خود او انتخاب مى‏كند و فرد سوم را هم حتماً فقيه انتخاب بكنيد كه لنگه فقاهت بچربد، فقيه وارد در امور سياسى حالا رئيس قوه قضائيه باشد يا كسى، فقيه وارد در امور سياسى. اما اين طور كه ما بگوييم رئيس جمهور و رئيس خبرگان. رئيس خبرگانى كه فقيه عالى باشد، مورد احترام كافى باشد ولى در آن امورى كه لازم است براى اداره مملكت خودش بداند كسى پخته‏تر از خودش هست شما دست قضيه را مى‏بنديد (رئيس خبرگان) اين هم براى او تنگنا است، هم براى كار مملكت يك مقدار عقب افتادگى است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1434
منشى (يزدى)- پس مخالفت در يك قسمت جزيى بوده، آقاى كروبى به عنوان موافق بفرماييد.
مهدى كروبى- همان طورى كه سروران‏مان فرمودند پيش‏بينى قضيه حساس بايد بشود، چون احتمال دارد يك وقت يك مسائلى پيش بيايد و قبلًا پيش بينى نشده كه اين مسؤوليت حداقل موقت با چه افرادى است با يك دشوارى‏ها و يا تنشى برخورد بكنيم. اما اين نكته را هم بايد توجه داشته باشيم كه من فكر كنيم يا برادران‏مان فرمودند يا نفرمودند من به ذهن خودم بود براى اين پيش بينى بايد كارى هم بكنيم كه خودش مشكلى براى‏مان به وجود نياورد، حتى گاهى جلوتر مشكل درست نكند اين نكته را هم بايد توجه بكنيم. براى اين كه حالا من مثال مى‏زنم در رابطه با معاون يا در رابطه با قائم مقام در صورتى كه ما حالا كلى شورايى نداشته باشيم براى كار معاون يا قائم مقام، طبعا مردم با آن ارتباط برقرار مى‏كنند، رهنمود از آن مى‏خواهند بگيرند، برنامه‏هايى دارد حتى ممكن است قبل از اين كه رهبر مريض بشود و يا حادثه‏اى براى رهبر پيش بيايد، خودش اصلًا يك مشكلى درست كند آخر آدمى كه از يك سوراخى يك بار گزيده شده دوباره اين كار را نمى‏كند. مسأله همين است وقتى يك كسى به عنوان قائم مقام است يا به عنوان معاون است براى يك سرى كارها شوراى ديگرى نيست، طبعاً مراجعات به او مى‏شود، بها داده مى‏شود، رفت و آمد مى‏شود. همان طور كه عرض كردم رهنمود مى‏دهد. به تدريج به صورتى مى‏شود كه ممكن است يك اصطكاك و اختلافى هم پيش بيايد و خودش يك معضله‏اى بشود. اين هم نكته دوم عرض من. بنابراين حالا كه اصل مطلب ضرورى است از اين طرف هم نگرانيم كه خود اين را كه مى‏خواهيم يك كارى كنيم چاله و چاه نشود بهترين راه اين است كه يك شورايى درست كنيم شوراى موقت براى اين كار افرادى هم باشند كه خودشان شغل، كار، مسؤوليت هم دارند. اين جورى هم نيست يك آدمى باشد كنار همين طور برنامه بدهد و خودش هم زير بار مسؤوليت نباشد. خوب احساس مى‏كنيم رئيس قوه قضائيه هم مجتهد است هم خودش يك مسؤوليت حساسى در كشور دارد و مدام با مشكلات با كارها، با اجرائيات (به معناى كار خودش منظورم است) دست و پنجه نرم مى‏كند. رياست جمهورى است يك آدم پخته ورزيده‏اى است با مسائل كشور آشنايى دارد. رئيس خبرگان هم حالا به عنوان اين كه مجتهد است به علاوه اين كه ممكن است خصوصيات ديگرى داشته باشد. بنابراين من فكر مى‏كنم اين شورا، شورايى است كه آن بركات را، كه پيش بينى و آينده نگرى بكنيم دارد و آن ضررهايى را هم كه ازآن نگرانيم و مضطربيم و قبلًا هم اين مشكل را براى‏مان به وجود آورد، آن نگرانى را هم ندارد. من واقعاً شخص خودم از اين نگرانم حتى كه گاهى قائم مقام ومعاون به آن معنا عرض مى‏كنيم معاونى كه ديگر شورا نباشد و همان در ارتباط باشد. اصلًا قبل از اين كه رهبر مريض باشد كم كم به يك درگيرى‏ها و اصطكاك‏ها و اختلافاتى برسد و دست و پنجه نرم كنند.
منشى (يزدى)- در اين طرح دو تا نكته مثبت و اصلى است همان طور كه آقاى خوئينى‏ها توضيح فرمودند و جناب آقاى كروبى هم تاييد كردند من يك مقدارى توضيح مى‏دهم و آن نكته منفى‏اش را اگر در اصلاح بعدى بردارند ديگر بحثى نيست. اول اين‏كه اگر قرار است براى حالات معين شده مثل عزل و فوت و استعفا و امثال ذلك يعنى آن مواردى كه ذكر شده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1435
است غير از آن مسأله بيمارى، در اين موارد به عنوان حالت اتوماتيك و خودكار بلافاصله وضعيت كشور مشخص بشود كه ما با مشكلى روبرو نشويم، معنايش اين است كه از كسانى كه در نظام قبل از پيدا شدن چنين حادثه‏اى وضعيت روشنى دارند آنها مسؤوليت را به عهده بگيرند و طبعا مسووليت رهبرى بايد با تناسب وظايفى كه به عهده او هست به عهده گرفته بشود، ضمن اين نكته‏اى كه مكرر رويش اشاره شد كه رهبرى تكيه‏گاه اصلى‏اش همان مسأله فقاهت و ولايت است، البته به اضافه مديريت ومديريتى كه براى اداره جهات سياسى‏اش لازم است. طبعاً اين تركيب يعنى اين سه نفرى كه دو نفرشان به طور قطع اجتهاد و فقاهت را در حد لازم دارند. رئيس قوه قضائيه به كيفيتى كه در قانون اساسى فعلى و هم اصلاحى پيش بينى شده از فقهايى است كه واجد شرايط هست يعنى آن ولايت شرعيه را دارد و همين طور نفر دوم كه چه كسى ذكر شده بعد از رئيس قوه قضائيه. در رئيس جمهور، شرط اجتهاد نيست من مى‏خواهم عرض كنم 2 نفرشان شرط اجتهاد قهرى را دارند. رئيس خبرگان و رئيس قوه قضائيه به طور قهرى وقطعى اجتهاد را دارند و آشنايى با مسائل جارى كشور را هم خود به خود دارند به دليل مسؤوليتى كه قبل از پيدايش اين حادثه داشته‏اند. رئيس خبرگان مجتهد و مجتهد شناسى است. معمولًا در يك جمعى كه مجتهدين و مجتهد شناسان هستند آن‏كه رئيس مى‏شود على القاعده مجتهد خواهد بود. يعنى بعيد است در يك جمع مجتهد شناس و تعيين كننده رهبرآن‏كه رياست بر همه را به عهده مى‏گيرد كسى است كه حتى اجتهاد را در درجات ابتدايى و متوسطه‏اش هم نداشته باشد.
مهدى كروبى- خيلى معذرت مى‏خواهم اگر باشد مثل اين است كه بگوييد يك مجموعه پزشكى است كه اصلًا پزشك در ميان آنها نيست.
منشى (يزدى)- حالا به هر حال درست است. در خبرگان چون شرط خبره، خبره رهبرى است و خبره رهبرى معنايش اين است كه بتواند مجتهد و شرايط رهبرى را بشناسد، اين بحث را اينجا الان ديگر ادامه ندهيم. خواهش مى‏كنم اجازه بفرماييد چون وقتم كوتاه است من زياد وقت آقايان را نگيرم. كسانى كه در خبرگان هستند قدرت تشخيص مجتهد را و داشتن آن مجتهد شرايط اجتهاد و شرايط رهبرى را بايد داشته باشند. بنابراين تا حدودى خودشان هم حالت اجتهاد را دارند و رئيس برآن جمع هم قاعدتاً اجتهاد را دارد. به هر حال اين دو نفر و حداقل يك نفر، اشكالى ندارد شما اگر مسأله ولايتش را هم خيلى دقيق رعايت بفرماييد، حداقل يك نفرشان به طور قطع آن اجتهاد را دارد يعنى رئيس قوه قضائيه، پس رئيس قوه قضائيه هست، رئيس مجلس خبرگان ورئيس جمهور هم هست اين جمع داراى 2 تا شرط لازم هستند يعنى داشتن فقاهت و آشنايى كامل با مبانى وداشتن مديريت، ومديريت در اين جمع وجود دارد فرض هم اين است كه براى يك مدت محدود و موقت اين مسووليت را مى خواهيم به آنها بدهيم، نمى خواهيم كه براى دائم اين مسووليت را به آنها بدهيم. در اين مدت محدود تا وقتى كه خبرگان مى‏خواهند رهبر دائم را تعيين بكنند اينها مسووليت را خود به خود به عهده مى‏گيرند. نكته مثبت اين طرح اين است كه به طور قهرى با پيش آمد عزل، فوت، يا هر حادثه ديگرى خود به خود طبق قانون اينها جاى او را موقتاً خواهند گرفت و متوقف بر هيچ مسأله‏اى نمى‏شوند. اگر اين نكته‏اى را كه آقاى بيات خيلى رويش تكيه مى كردند البته جواب را جناب‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1436
آقاى هاشمى اشارتاً فرمودند. ولى يك نكته‏اى را من با اجازه آقايان مجدداً تكرار مى‏كنم كه خيلى فرق است بين مناسب شرعى و بين اجازات و وكالت‏ها. مناصب هيچ گاه با فوت ناصب از بين نمى‏رود. با فوت موكل، وكيل از وكالت مى افتد. بنابراين مناصب و مقامات رسمى همه به جاى خودشان باقى هستند، اما در عين حال هست سمت‏هايى كه مثل همان فرماندهى كه قهراً اگر جانشين براى خودش درست نكرده باشد خود به خود يك لحظه هم نمى‏بايست بدون فرماندهى باشيم. لذا اين تركيب بسيار خوب است. اين يك نكته مثبتش هست. نكته دوم تصريح به اين‏كه همه كارها را در اختيارش نگذاشته‏اند كه در طرح كميسيون اين مسأله نيست يعنى شوراى موقت يا معاون او را اجازه داده‏اند كه همه كارهاى رهبر را بتواند انجام بدهد. تو اين واقعا خطرناك است. تصريح كرده‏اند كه يك سرى از كارهاى مهم را در اين زمان انجام ندهد و شمرده‏اند با بندهايى كه اشاره شده. اين دو نكته اصلى مثبت در اين طرح است كه اگر آن جهات ضعف ديگرش هم اصلاح بشود به نظر من بسيار اين طرح بهتر است و ترجيح دارد برطرح كميسيون.
منشى- آقاى موسوى اردبيلى هم موافق هستند مخالف ديگر كسى صحبت نمى‏كند.
ميرحسين موسوى- بنده هم موافقم.
نايب رئيس (هاشمى)- موافق 2 نفر صحبت كرده، مخالف فقط يك نفر مى‏تواند صحبت بكند. آقاى مشكينى هم سؤال دارند.
رئيس (على مشكينى)- بسم الله الرحمن الرحيم، عرض كنم كه براى رهبرى تقريباً در گذشته ده تا وظيفه تعيين شد. آن وقت در اينجا شورايى به جاى رهبر آقايان تعيين كردند كه تمام وظايف رهبر را به عهده بگيرد جز وظيفه بندهاى 1، 2، 3، 4، 5، 6 و 7 باقى مى‏ماند سه تا وظيفه كه دو تا ازآنها عبارت از امضا حكم رياست جمهورى، ديگرى عزل رئيس جمهور. سومى هم عفو يا تخفيف آن‏وقت اينها فقط براى اين شورا باقى مى‏ماند كه در ضمن اين كه اين سه تا وظيفه براى شورا باقى مى‏ماند و امضاى حكم رياست جمهور هم يكى از آنها است و همين طور عزل رئيس جمهور، كه يكى از اعضا شورا خود رئيس جمهور است. پس براى شورا اينها باقى مى‏ماند. يك اشكالى است اين را شما حل كنيد. و ثانياً اگر مسأله بيمارى 6 ماه را از اين جمله حذف كنيد بعد توقيت ده روز را طرح كنيد ما با باقى‏اش موافقيم.
ميرحسين موسوى- اجازه بدهيد من يك صحبتى بكنم، من فكر مى‏كنم راجع به آن بحث بشود ما اصرارى نداريم چون الان من نگاه مى‏كردم با عجله گذاشته شده. ما يقيناً همه‏مان مى‏خواهيم كه فرمانده كل نيروهاى مسلح باشد. ما فقط منظورمان اين بوده كه عزل و نصب‏ها را در آن مدت فرضاً يك فرمانده بردارند، نيروها را عوض بكنند، اينها نباشند بقيه وظايف سرجاى خودش هست.
نايب رئيس (هاشمى)- خيلى خوب آن را دقيق بشويد خودتان تطبيق كنيد تا آقاى امينى دارند بحث مى‏كنند. ابراهيم امينى (نايب رئيس كميسيون)- بسم الله الرحمن الرحيم. در عين حالى كه اين تركيبى كه آقايان پيشنهاد كردند مزيتى دارد كه يك تركيب شناخته شده آماده‏اى است كه به طور
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1437
اتوماتيك به قول آقايان مى‏تواند كار بكند اين مزيت هست، ولى چند مشكل هست كه اينها را بايد حلش كرد. يكى اين‏كه رئيس مجلس خبرگان كه در اين تركيب هست بر طبق قانون لازم نيست كه مجتهد باشد. البته در اين طرحى كه رد شد كميسيون آورده بود اجتهاد را، اما ضرورت ندارد. طبق آن ديگر حالا اين جورى است كه مى‏تواند مجتهد باشد يا نباشد. البته در بين خبرگان افراد مجتهد هست ولى هيچ دليلى نيست كه وقتى فردى را انتخاب مى‏كنند اعلم و افضل آنها را انتخاب بكنند. معمولًا در رياست‏ها فكر اداره را مى‏كنند خيلى وقت‏ها و گاهى هم مثلًا احترام شخصيت را. بنابراين ما نبايد حساب بكنيم كه رئيس مجلس خبرگان حتما مجتهد است، حالا در يك شرايطى مجتهد باشد اما چون قانونى نيست اين مشكل هست علاوه بر اين رئيس مجلس خبرگان هم غالباً حضور ندارد. چون مجلس خبرگان يك جورى نيست كه اعضايش هميشه در تهران باشند، ضرورت ندارد حضور در تهران، ممكن است كه شهرستان باشد و آن چيزى را كه مى‏خواهند فورى انجام بگيرد آن كار انجام نگيرد. پس اين همه، آن نتيجه را نمى‏دهد و آن‏كه منظور كميسيون بوده كه الان همه روى آن نظرش هست كه شوراى تشخيص مصلحت را ترجيح مى‏دهد چند جهت است. يكى شوراى تشخيص مصلحت در زمان رهبر به عنوان بازوى رهبرى شناخته شده است. يعنى طول مدت چند سال معاون رهبر بوده، بازوى رهبر بوده، مشاور رهبر بوده، با كارها كاملًا آشناست. اين‏كه بعضى آقايان فرمودند كه افراد ناشناخته‏اى مى‏آيند سركار يك مرتبه، نه اين طور نيست. افرادى هستند كه مدتى با رهبر كار كرده‏اند. بنابراين آشنا هستند با افكار رهبر و خصوصيات رهبر. حتى بعضى اين عزل و نصب‏ها را با مشورت خود آنها رهبر انجام داده است و خودشان دخالت داشته‏اند. بنابراين افراد ناشناخته‏اى نيستند. آماده‏ترند براى كار كردن از مثلًا رئيس مجلس خبرگانى كه هيچ در اين كارها كار نكرده، در امور اجرايى و در امور رهبرى. بله حالا فرض بگيريد كه او مجتهد هم باشد اما اين كار ممكن است از او نيايد واقع مطلب هم اين طورى است در صورتى كه كار رهبرى يك كارى است شرايط معينى را دارد كه اين شرايط را ممكن است رئيس مجلس خبرگان نداشته باشد و همين طور رئيس قوه قضائيه البته يك شرطهايى دارد، شرط اجتهاد را دارد اما آن شرطهايى كه در رهبرى هست خوب ندارد، حالا به هر حال مى‏شود بگوييد كه نسبتاً آن بى‏اشكال است. بنابراين شوراى تشخيص مصلحت را به دو جهت كميسيون ترجيح مى‏دهد. يكى آماده‏ترند براى كار چون در اين كار سابقه دارند و شناخته شده هستند وعلاوه بر اين اينها سه نفرند كه دو نفرشان حتماً از فقها هستند يك نفر هم ممكن است همان رئيس جمهور، چون رئيس جمهور هم در آن تركيب هست ممكن است انتخاب بشود دو نفر آنها حتماً از فقها هستند. ضرورت هم ندارد كه اين فقها فقهاى شوراى نگهبان باشند. شش تا از آنها هستند اما در اين طرحى كه مى‏آيد افراد ديگرى هم هستند. حتى از خبرگان هم پيش‏بينى شده، رئيس قوه قضائيه هم مثلًا پيش‏بينى شده اينها هستند كه ممكن است از آنها استفاده بكنند. رئيس قوه قضائيه را انتخاب مى‏كنند، از شوراى نگهبان هم يك نفر را انتخاب مى‏كنند، رئيس جمهور هم انتخاب مى‏شود. به هر حال خودشان مى‏دانند چه تركيبى را انتخاب كنند كه در اينجا مناسب باشد كار انجام بدهند و اما اين قضيه معاونتى كه بعضى آقايان مى‏فرمودند معاون مشكل ايجاد مى‏كند، در همه معاون‏ها اين احتمالات هست ولى خوب از
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1438
آن طرف كه مشكل ايجاد مى‏كند از اين طرف يك خوبى‏هايى هم دارد. يك كسى كه مدتى معاون بوده است، مجتهد هم هست مجتهدى هم هست كه واجد همه شرايط هم هست. بينش سياسى، اجتماعى همه اينها را دارد، مدت بيست سال هم با رهبر كار كرده، واقعاً بگوييم كه حالا دور او را مى‏گيرند و اين حرف‏ها، البته خيلى به اين صورت بعيد است اگر رهبر تشخيص اين مطلب را بدهد خودش او را عزل مى‏كند. معلوم است كه ده پانزده سال يا يك مدتى پهلوى رهبر مانده معلوم است كه از عهده كارها بر مى‏آيد. بنابراين اشكال در معاون به نظر من اشكال درستى نيست كميسيون هم مصرّ روى اين مطلب بوده و يك نفعى دارد كه اين نفع را ما بايد از آن چشم‏پوشى كنيم. همين تصريح خيلى مفيد است كه يك فرد كاردان و ورزيده‏اى را در اين شرايط تربيت بكند كه با سياست رهبر، افكار رهبر و با خصوصياتش آشنا بشود اين يك كار خوبى است.
و اما اين كه آقايان در اين طرحشان بود كه بعضى كارها را استثناء كرده بودند كه رهبر اين كارها را انجام ندهد به اين صورت كميسيون مخالف است، حتى گاهى صحبت هم شده براى اين‏كه حساب اين است كه اين كارها تا چه مقدار ضرورت داشته باشد؟ نمى‏شود بگوييد اين كار را انجام ندهد. خوب يك وقتى همين كار ضرورت دارد، جورى است كه اگر اين كار را انجام ندهد به نظام لطمه مى‏خورد. خوب بايد انجام بدهد. حالا فرماندهى كل قوا با شرط، امضاى حكم رياست جمهورى باشد و هر چه. اگر به هر حال يك كار ضرورى است كه نمى‏شود بگوييد اين كار را نكند. كميسيون مخالف است با اين‏كه ما كارهاى محدودى را بگوييم انجام ندهند، البته اين نظر شخص من است نه نظر كميسيون. ما اگر مثلًا قيدى بياوريم كه كارهاى ضرورى را انجام بدهد نه كارهاى غير ضرورى، البته نظر شخص من اين است كه مانعى نيست و اما اين بيمارى بيشتر از شش ماه هم واقعاً يك چيز ... اين‏كه اگر بيمارى از چشم‏ها بيشتر شد آن‏وقت بايد يك فردى را جايش بياورند كه نمى‏شود براى اين‏كه اين رهبر است و شرايط رهبرى را هم دارد هيچ فاقد نيست همه آن شرايط را دارد، اما بيمارى‏اش حالا مثلًا يك سال طول مى‏كشد در يك سال نمى‏تواند انجام وظيفه بكند. معاون هم دارد، مشورت هم مى‏كند، كارها را هم انجام مى‏دهد ما بگوييم فورى برايش بعد انتخاب بكنند اين هم درست نيست با آن ولايت براى اين‏كه ولايت او شرعاً كه باطل نشده است.
منشى (يزدى)- اين را از پيشنهاد حذف كردند.
امينى- بله مگر اين‏كه يك جايى باشد كه اين بيمارى‏اش ديگر قابل علاج نباشد كه آن در اصل ديگرى پيش‏بينى شده. من ديگر چيزى به نظرم نمى‏آيد راجع به اين موضوع.
امامى كاشانى- اين سه نفرى كه در اين طرح هست آن كه بى‏اشكال بنظر رسيد همان طوركه جناب آقاى امينى هم به آن اشاره كردند رئيس قوه قضائيه است ولى حالا اگر در همان حال بيمارى كه رهبر دارد و نمى‏تواند كار بكند وقت رئيس قوه قضائيه تمام شده تكليف چيست؟
نايب رئيس (هاشمى)- خوب همين سه نفر تعيين مى‏كنند.
امامى كاشانى- كى اين سه نفر را تعيين مى‏كند؟ وقت رئيس قوه قضائيه تمام شده، الان اين هفته رهبر مريض شده، ناتوان شده هيچ نمى‏تواند كار بكند، امروز هم روز آخر زمانى است كه وظيفه رئيس قوه قضائيه تمام شده.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1439
نايب رئيس (هاشمى)- خوب همين سؤال در مورد رئيس جمهور هم مى‏آيد.
امامى كاشانى- در مورد رئيس جمهور هم بيايد. ما حرفمان اين بود مى‏گفتيم رئيس جمهور كه شرطش اجتهاد نيست، رئيس مجلس خبرگان هم ...
ميرحسين موسوى (نخست وزير)- مى‏گوييم قوه قضائيه ادامه داشته باشد تا بعداً رهبر انتخاب شود.
موسوى خوئينى‏ها- شورا تعيين مى‏كند.
امامى كاشانى- كدام شورا؟ سه نفر چه را تعيين مى‏كنند؟ رئيس قوه قضائيه وقتش تمام شده، وقت خودش را خودش تعيين مى‏كند؟ وقت قانونى‏اش تمام شده است، اين نمى‏شود.
ميرحسين موسوى- آقاى هاشمى كسانى كه منصبى دارند به وظايف خودشان ادامه مى‏دهند تا انتخاب رهبر. فقهاى شوراى نگهبان هستند، مجمع تشخيص مصلحت هست، رئيس قوه قضائيه هست.
نايب رئيس (هاشمى)- خوب حالا آقاى امامى اين سؤال كه مشترك است يعنى عين اين سؤال در آن فرض كميسيون مى‏آيد يعنى اگر چنان‏چه در همان موقع فقهاى شوراى نگهبان دورشان تمام شد.
امينى- جناب آقاى هاشمى مجمع خالى نيست.
جنتى- چهل روز قبل مى‏دهند به شورا.
امامى كاشانى- اگر وقت‏شان سرآمد، پس قيد بگذارند.
نايب رئيس (هاشمى)- درست است، به فرض نادرى، به هر حال امكان اتفاقش هست. ببينيد يك چيزى آقاى مشكينى مى‏فرمايند من نمى‏دانم منبع‏شان چيست ايشان مى‏فرمايند هر يك از اينها تا فرد ديگرى جايشان نيايد موظفند به وظايفشان عمل كنند. چنين چيزى البته ما نداريم ظاهراً.
امينى- در شوراى مصلحت هميشه سه نفر فقيه يا دو نفر فقيه هست. همين‏ها كه پيشنهاد شده در آنجا هم هستند، رئيس جمهور هست، رئيس قوه قضائيه هست.
نايب رئيس (هاشمى)- خيلى خوب حالا اين البته فرض بسيار نادرى است آقايان با توجه به اين سؤال رأى مى‏دهند.
پيشنهاد كميسيون را ما مشخص بكنيم. پيشنهاد كميسيون فعلًا چيز زيادى نيست از همه چيزهايى كه در آن عبارت بود (آن‏كه فعلًا مى‏خواهند رأى بگيرند) يكى اين‏كه (يزدى- پيشنهاد مال پنج نفر است) بله، آقايان مى‏گويند به جاى آن شورايى كه كميسيون گذاشته بود از مجمع تشخيص مصلحت، شوراى سه نفرى باشد رئيس‏جمهور و رئيس قوه قضائيه و رئيس مجلس خبرگان. مطلب دومشان هم اين است كه:
اگر اين رأى آورد آن را هم رأى مى‏گيريم آن‏وقت آن معاونت و آنها، آنها دست نزدند يعنى كارى با آنها ندارند فعلًا آنچه كه الان آقايان پيشنهاد دارند اين است كه تركيب شوراى موقت اداره امور رهبرى پيشنهاد كميسيون اين شورا باشد. آقايانى كه با اين پيشنهاد پنج‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1440
نفرى آقايان موافق هستند رأى بدهند (عده كمى رأى دادند) اين رأى نياورد.
مطلب بعدى‏شان اين است كه در يك موارد معينى آن شورا هركس حالا بود بتواند كار بكند آن را بگوييد.
موسوى خوئينى‏ها- بند 1 همان سياست‏گذارى است. بند سوم صدور فرمان همه‏پرسى است. بند 8 اعلان جنگ و صلح است بند 12 عزل رئيس جمهور است.
ميرحسين موسوى- خود مضمون را بفرماييد.
نايب رئيس (هاشمى)- اسم مى‏بريم مضمون را مى‏گوييم.
موسوى خوئينى‏ها- آقايانى كه حفظ نيستند من مى‏خواهم بگويم كه مضمون چيست.
نايب رئيس (هاشمى)- اينها را بگوييد تا بفهمند.
موسوى خوئينى‏ها- بنده هم همين را دارم عرض مى‏كنم. نوشتيم با تصويب سه چهارم مجمع مى‏توانند انجام بدهند اين كارها را:
يكى رديف 1 تعيين سياست‏هاى كلى نظام رديف 3 فرمان همه‏پرسى رديف 8 اعلان جنگ و صلح رديف 12 هم عزل رئيس جمهور است.
همچنين بندهاى (د- ه- و) از رديف 4 يعنى تعيين فرماندهان عالى نيروهاى مسلح فرمانده كل سپاه پاسداران، رئيس ستاد مشترك نوشتيم اين شورا اين كارها را با تصويب سه چهارم مجمع مى‏تواند انجام بدهد بقيه كارها را خود آن شوراى سه نفرى انجام بدهد.
نايب رئيس (هاشمى)- پيشنهاد مشخص آقايان اين است شورا، حالا هركس مى‏خواهد باشد، معاون هم باشد هركس آن كسى كه كار رهبرى موقت بعهده‏اش هست اين كارها را بدون موافقت سه چهارم اعضاى مجمع تشخيص مصلحت نمى‏تواند انجام بدهد، بقيه امور رهبرى را انجام مى‏دهد. يعنى اگر خواستند يك فرماندهى را عزل كنند بايد مجمع تشخيص مصلحت موافقت كند. رئيس صدا و سيما را هم گفته‏ايد مى‏توانند عوض كنند؟
موسوس خوئينى‏ها- خير، آن نيست.
نايب رئيس- آن نيست خيلى خوب اگر خواستند همه‏پرسى اعلام بكنند بايد سه چهارم مجمع تشخيص مصلحت رأى بدهند.
آقايانى كه با اين پيشنهاد موافق هستند رأى بدهند (16 نفر رأى دادند) اين تصويب شد. آقاى هاشميان پيشنهادشان را مطرح كنند.
البته ما اين نقطه را تصويب داريم يعنى ما تصويب داريم كه حد اختيارات اين شوراى موقت يا هركس كه به جاى رهبرى است اين است، فعلًا اين را داريم.
آذرى قمى- فرد هم باشد همين است؟
نايب رئيس (هاشمى)- بله هر كسى باشد همين است. يعنى آن كسى كه به جاى رهبرى موقتاً كار مى‏كند اين كارها را مى‏تواند انجام بدهد. آقاى هاشميان بفرماييد.
حسين هاشميان- بسم الله الرحمن الرحيم، با توجه به اشكالاتى كه در اين 111 مكرر بنظر مى‏آيد ما آن پيشنهاد را خدمتتان داديم يكى از اشكالات اين است كه خوب وقتى رهبر.
نايب رئيس (هاشمى)- آقاى يزدى پيشنهاد را بخوانيد.
منشى (يزدى)- در صورت فوت يا كناره‏گيرى يا عزل رهبر شورايى مركب از سه نفر
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1441
از فقهاى شوراى تشخيص مصلحت به انتخاب مجمع مذكور وظايف رهبرى را به طور موقت به عهده مى‏گيرند.
خبرگان موظفند در اسرع وقت به تعيين و معرفى رهبر جديد اقدام نمايند.
هرگاه رهبر بر اثر بيمارى يا حادثه ديگرى موقتاً از انجام وظايف رهبرى ناتوان شود شوراى مذكور وظايف او را برعهده خواهد داشت.
نايب رئيس- آقايان هم تركيب شورا را گفته‏اند، كار ديگرى نگفته‏اند.
حسين هاشميان- بله ما به اين دليل اين پيشنهاد را تقديم كرديم كه از اول شورا انتخاب بشود آن سه فقيه شوراى تشخيص مصلحت. ما نيازى به معاون نداريم. دوم اينكه در اين گزارش ذكر شده كه سه نفر يا پنج نفر كه اكثريت آنها فقيه باشند بنده معتقدم كه اينجا حوزه و حريم تخصصى و فقاهت است و رئيس جمهور تنها به صرف اين‏كه يك كار اجرايى دارد، آگاه به موضوعات است اين نمى‏تواند شأن فقهى و تخصصى را در ولايت امر داشته باشد. وظايف رهبرى، مقام رهبرى، بحث‏هايى كه رهبرى مى‏كند و چيزهايى كه رهبرى تصميم مى‏گيرد همه دور فقه مى‏چرخد. بنابراين، اين حريم تخصصى فقهى را بگذاريد فقهاء باشند و آنها تصميم بگيرند. بنابراين كل آنها فقهاى شوراى تشخيص مصلحت باشند كه اين فقهاى شوراى تشخيص مصلحت به انتخاب خود شورا باشد و از طرفى ما مى‏گوييم كه سه نفر بيشتر نباشند يا دو ماه يا سه ماه، چهار ماه بيشتر يا كمتر. چرا ديگر پنج نفر را شما ذكر مى‏كنيد؟ سه نفر فقيه انتخاب بشوند به انتخاب اين شوراى تشخيص مصلحت و امور رهبرى و امور حسبى، شرعى همه چيز را به عهده بگيرند، عزل و نصب‏ها را به عهده بگيرند و غير از مقام فقاهت و غيراز مقام تفقه در اين شوراى رهبرى قرار نگيرد.
نايب رئيس (هاشمى)- همه حرف‏ها يكى حذف معاون است در پيشنهاد آقايان كه قبلًا حذف رأى نياورده بود، ما رأى گرفتيم رأى نياورد حالا آقايان اين را تركيب كرده‏اند با يك چيز ديگرى كه شايد رأى بياورد. اين يك دليل مخالفت است و دوم چيزهاى ديگرى هم در اين اصل بوده آقايان نياورده‏اند، كل اصل را گفته‏اند همين است و تركيب هم باز با آن بحث‏هايى كه قبلًا مى‏شد تركيب مناسبى نيست. آقايان گفته‏اند اكثريت با فقها است. وقتى كه اكثريت حضور دارند، فقيه‏اند پس رأى فقاهت در تركيب هست اكثريت‏شان فقيه هستند قيد كميسيون اين بود. پس ما رأى فقاهت را داريم به اضافه رأى كارشناسى قطعى.
هاشميان- تنزل هم داديم.
نايب رئيس (هاشمى)- حالا تنزل را در يك مجموعه داريم، مجموعه‏اى است كه رأى فقاهت در آن محفوظ است، فقها هستند كه جهات شرعى و اينها را مى‏خواهند در نظر بگيرند. يعنى حضور دارند روشن هم هست. اين اضافه مى‏شود به يك كارشناسى قاعدتاً كه خود مجمع تشخيص مصلحت ... آنها هم كه منع نكرده‏اند ..، در پيشنهاد كميسيون هم نبود كه همه فقيه نباشند. ممكن است مجمع تشخيص مصلحت همه را از فقهاء انتخاب بكند ولى دست مجمع را باز بگذاريم كه اگر لازم ديد به خاطر فقها يك نفر آدم خبره كاردان هم در كنار آنها باشد كه بتواند در مذاكرات و در بحث هاى شورايى به آنها كمك بكند در تصميم‏گيرى، حتماً هم مؤثر است. شما هيچ امتيازى نياورده‏ايد با اين كارى كه كرده‏ايد فقط خواسته‏ايد كه آن‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1442
اصالت ولايت فقيه را اين طور حفظ بكنيد آن اصالت را آنها حفظ كرده‏اند در حد اكثريت، يك كارشناسى هم ممكن است فقيه باشد، ممكن است مثلًا رئيس قوه قضائيه باشد، يا رئيس جمهور فقيه باشد، يا از افراد ديگر انتخاب بكنند، مى‏توانند اين كار را بكنند. من به نظرم پيشنهاد كميسيون خيلى بهتراز اين پيشنهادى است كه اين آقايان داده‏اند.
منشى (يزدى)- آقاى نورى موافق.
عبدالله نورى- بسم الله الرحمن الرحيم. مطلبى كه جناب آقاى هاشمى فرمودند راجع به معاون خيلى مسأله‏اى نيست يعنى دو تا پيشنهاد جدا هم مى‏شود اصلًا بحث را مطرح كرد عين همان بحثى كه قبلًا مطرح بود. چيزى كه الان مطرح است اين است كه شما در جايگاه ولى امر مسلمين و ولايت فقيه چه كسى را مى‏خواهيد بنشانيد؟
اين منصب، منصب فقها است يعنى اصلًا چيزى كه الان براى ما مطرح است و به نظرمان مى‏رسد كه پيشنهاد كميسيون اشكال داشته همين بوده كه الان اينجا گذاشته شده دقيقاً همان چيزى است كه شما خودتان اگر شوراى رهبرى مى‏داشتيد حالا حالا چه مدتش كوتاه باشد، چه مدتش طولانى باشد چه تركيبى را مى‏نوشتيم؟ يعنى آنجا مى‏آمديم مى‏گفتيم مى‏تواند دو نفر فقيه باشد يك نفر كارشناسى كه در مسايل اجرايى وارد باشد؟ خير در همانجا مى‏گفتيم سه نفر از فقها بايد باشند يا پنج نفر از فقها بايد باشند همان تركيبى كه در شوراى رهبرى مى‏داشتيم. بله مدير و مدبر و همه اينها جزو همان چيزهايى است كه براى فقيه هم مى‏شود وجود داشته باشد. بنابراين حالا مدير و مدبر هم، البته هميشه تلازم ندارد با يك نفر غيرفقيه كه ما فكر كنيم هر كس غيرفقيه شد مدير و مدبر است و اگر فقيه شد حتماً اين ويژگى را ندارد. بنابراين ما در اينجا (من خواهش مى‏كنم عنايت بفرماييد) ما در اينجا اختلاف نظر بين دو فقيه تصميم‏گيرنده را يك كارشناس گذاشتيم، اگر غيرفقيه شد. يعنى سه نفرى كه گذاشتيم اگر اين دو نفر فقيه با هم اختلاف نظر داشتند آن نفرى كه جناب آقاى هاشمى فرمودند آن نفر مى‏شود تعيين‏كننده و تصميم‏گيرنده و به نظر مى‏رسد درست نيست. ما اگر تركيب‏مان تركيبى باشد از فقها بهترين تركيب است و مناسب‏ترين كاراست. رئيس جمهورى هم كه مطرح است واقعاً ببينيم رئيس جمهور كيست؟ رئيس جمهور را نبايد با شرايط امروز و فردا ما بسنجيم، هميشه را بايد ببينيم. يك نفر آدمى كه تخصصش ممكن است در مديريت و مديريت باشد كه اشاره كردند ولى نداشته باشد آن ويژگى‏هايى را كه در جهت فقاهت اسلامى و اعمال ولايت فقيه مى‏خواهند و يا افراد ديگرى كه به اصطلاح كار كارشناسى مى‏كنند. دليل بر اين‏كه آن را بياوريم در اين مجموعه قرار بدهيم من فكر مى‏كنم هيچ چيز خاصى نيست. بنابراين پيشنهاد مشخص ما اين است منهاى آن بحث معاونتى كه جناب آقاى هاشمى البته در بحث قبل فرمودند مى‏توانيم اين را پيشنهاد تركيبى بدهيم ولى ما الان اصرارى نداريم كه حتماً معاون حذف بشود، نه ولو به صورت ترتيبى هم باشد بحث معاونت را جدا مى‏كنيم. ما پيشنهاد مشخصمان اين است كه در تركيب شورا حتماً سه نفر فقيه باشند، انتخابش هم با مجمع تشخيص مصلحت.
نايب رئيس- آقاى يزدى مخالف.
محمد يزدى- بعد از اين‏كه ما پذيرفتيم كه به طور موقت رهبرى به شكل شورايى كار
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1443
بكند يعنى از مشكلات شورايى و فردى گذشته‏ايم، قبول كرديم كه به شكل شورايى باشد.
درست است كه ملاك كار ولايت امر است و ولايت براى فقيه است اما فرض اين است كه اين شورا به جاى رهبر و رهبرى مى‏خواهد كارهاى رهبرى را بر عهده بگيرد. ما در رهبرى تصريح كرديم كه فقاهت تنها كافى نيست، ساير شرايط را بايد داشته باشد پس بايد اين جمع حتماً ساير شرايط را داشته باشد. اگر اين سه نفر فقيهى كه انتخاب شدند از اين مجموع سه نفر فقهاى عالى رتبه بودند ولى در حدى نبودند كه واقعاً مسائل سطح رهبرى را از نظر تدبير و تدبر بتوانند درست بررسى كنند. خوب طبيعى است كه اين كافى نيست. اما تركيبى كه پيشنهاد شده است قبلًا سه نفر هستند كه در آن سه نفر هم فقيه وجود دارد كه نظر فقيه مسأله ولايتى‏اش را اصلاح مى‏كند، نه اصلاح مى‏كند يعنى رأى منتسب مى‏شود. به آن فقيه و هم كسانى كه مسؤوليت‏هاى اجرايى و تجربه داشتند در آنجا وجود دارد به خصوص رئيس جمهور كه پيشنهاد شده كه در آنجا وجود دارد كه خود به خود او مسؤوليت اجرايى هم دارد، رئيس قوه قضائيه هم فقيهى است كه با مسايل جارى كشور آشنايى و ارتباط دارد. بنابراين، اين تركيب قطعاً تركيب صحيحى نيست به خاطر اين‏كه آمده است بعد ولايتى‏اش را اصلاح بكند ولى آن بعد تدبير و تدبرش را اصلًا در نظر نگرفته، چون اينجا دارد مركب از سه نفر از فقهاى شوراى تشخيص مصلحت به انتخاب مجمع مذكور. يعنى مى‏توانند اين مجمع سه نفر را انتخاب بكنند خوب مى‏بينند سه نفر پيرمردترند، ملاترند، محترم‏تر هستند مى‏گويند موقت هم كه هست مقام مقبوليت‏شان در بين عامه ايجاب مى‏كند اين سه نفر باشند در حالى كه مى‏بايست مسائل تدبير و تدبر هم در آن رعايت بشود. بنابراين اين تركيب حتماً ناقص است. ولى تركيبى كه مسأله ولايت رارعايت كرده باشد، هم مسأله تدبير و تدبر را رعايت كرده باشد آن تركيب قبلى است. (آقاى نورى هم عنايت كنند اين يك نكته‏اى است اصلًا در بحث‏ها هم خيلى به آن توجه مى‏شده) اگر يك كارى شورايى انجام شد و در اين كار فقيه هم وجود داشت و صاحب‏نظر بود و نظر داد حضور اين فقيه درآن جمع تصميم آن جمع را مشروع مى‏كند يعنى اگر نياز داشت به مشروعيت به خاطر انتسابش به فقاهت حضور آن فقيه را مشروع مى‏كند ولو يك نفرشان باشد. لازم نيست ما بگوييم هر سه نفر بايد فقيه باشند تا به اصطلاح اين مسأله ولايت حل مى‏شود چنان‏چه عكس قضيه اگر در يك كارى تدبير و تدبر لازم بود و يك مدبر در آن جمع وجود داشت كه فقاهت را نداشت در آن حد لازمى كه بتواند مسؤوليت ولايت را به عهده بگيرد و تصميم، تصميم جمع شد باز، هم مسأله تدبير رعايت شده، هم مسأله ولايت رعايت شده است، چون فرض اين است كه قبول كرده‏ايم اين تصميم، تصميم جمع است، در همه كارهاى جمعى اين طور است. بنابراين حتماً آن تركيب قبلى ترجيح دارد و اين تركيب را من هم تركيب صحيحى نمى‏دانم.
منشى- آقاى بيات موافق.
اسدالله بيات- بسم الله الرحمن الرحيم، من فقط به دو نكته اشاره مى‏كنم چون نوع استدلال حاج آقا يزدى و آقاى هاشمى عبارت از اين است كه هرجا فقها باشند يا به صورت جزم يا لااقل شبيه جزم فاقد تدبير و مديريت و اينها هستند اصلا نوع استدلال اين را نشان مى‏دهد.
منشى (يزدى)- خواهش من اين است كه چنين انتسابى را حداقل به بنده ندهيد. بنده مى‏گويم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1444
در يك كارى كه هم فقاهت و هم تدبير لازم است رعايت فقاهت تنها كافى نيست. ممكن است همه در يكى باشد، ممكن است در دو نفر باشد.
نايب رئيس (هاشمى)- آقاى بيات اهانت مى‏كنند به فقها، ما چنين چيزى نمى‏خواهيم بگوييم، مى‏گوييم تضمين ندارد شما حرف ما را خراب نكنيد.
اسدالله بيات- عذر مى‏خواهم اجازه بفرماييد. ببينيد البته من نسبت به خود، شايد آن طورى كه لازم بود درك بكنم، بفهمم من اين را در خودم برمى‏گردانم اما برداشت اين است. واقع قضيه اين است كه ما اصرارمان براى اين است كه اولًا فرض اين است كه اگر رهبر فردى بود دايمى هم بود مجمع تشخيص مصلحت بازوى مشورتى است همين طورى كه مجمع تشخيص مصلحت بازوى مشورتى رهبر تنهاست يقيناً بازوى مشورت اين سه نفر هم هست، اين پنج نفر هم هست اين يك. علاوه بر همه اينها ما فقيهى كه تعبير مى‏كنيم من نمى‏گويم هركس فقيه بشود يقيناً مساوى است با مدبر بودن و اينها اما ولايت شرعى با فقاهت است. حاج آقا يزدى مى‏فرمايد كه اگر در جايى كار جمعى شد و يك نفر فقيه هم در بين آنها باشد مشروع مى‏كند اين فرق مى‏كند، همه جا اين طور نيست. ممكن است سه نفر باشند، يكى فقيه باشد، دو نفر غير فقيه باشند و آن دو نفر غير فقيه تصميم گرفتند به چه مجوز و به چه معيار فقيه ما بياييم يگوييم كه اين تصميم دو نفر مشروع است؟ اگر اين‏طور مى‏فرموديد كه اكثريتى كه يكى از آنها مال فقيه باشد اين قابل تفسير است اين قابل توجيه است، درست هم هست. من مى‏خواهم بگويم اين جمله ما با طلاقه نمى‏پذيرم كه هر جا تصميم جمعى شد ولو اين‏كه فقيه در اقليت بشود، مى‏شود گفت مشروع است، اين را نمى‏توانيم توجيه بكنيم، بله، هرجا تصميم جمعى شد و در بين آن تصميم يك فقيه بود، ما قبول داريم اين مشروع است و درست هم هست. اين كه ما آمديم 3 نفر گفتيم از آن طرف هم گفتيم به انتخاب مجمع تشخيص مصلحت، ما اعتقادمان بر اين است كه هم بعد ولايتى تأمين است و مجمع تشخيص مصلحت هم بازوى مشورتى است، يقيناً از اين جهت آن مشكل را حل مى‏كند، تأمين مى‏كند، مضافاً بر اينها در شورايى هر قدر تعداد كم بشود بهتر است. ما معتقديم كه همان سه نفر باشد خوب است و اين كه ترديد ايجاد بكنيم بين سه نفر يا پنج نفر، نيازى به اين قضيه نداريم.
منشى- آقاى امينى از طرف كميسيون صحبت كنند.
امينى (نايب رئيس كميسيون)- بسم الله الرحمن الرحيم. عرض كنم كه اين پيشنهاد، يك جهت امتيازش اين است كه 3 نفر را شرط كرده كه حتماً از فقها باشند. منظورش هم اين بوده كه به هر حال اگر حالا فقيه‏مان نيست.
نايب رئيس (هاشمى رفسنجانى)- شما در موافقت نمى‏توانيد صحبت كنيد در مخالفت مى‏توانيد.
امينى- عرض كنم كه براى اين جهت كه حالا اگر ولى فقيه نيست، اقلًا اين شورا همه‏شان از فقها باشند. يك نكته را بايد اينجا عرض كنم كه، دراين موارد جلوتر هم عرض كرديم كه، اين شوراى رهبرى نيست، رهبر هم نيست، يك كارى است كه موقتاً اينها انجام مى‏دهند تا آن رهبر تعيين بشود، بنابراين زياد اصرار كردن در اين جهت درست نيست. علاوه بر اين كميسيون نفى نكرده كه هر سه نفر فقيه باشند، خوب شوراى مصلحت اگر مصلحت ديد،
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1445
هر سه نفر را فقيه انتخاب كرد، بسيار خوب هيچ طورى نيست، اما شوراى مصلحتى كه بازوى رهبر است با فكر رهبر، با خصوصيات رهبر آشناست، معلوم است بهترين افراد انتخاب مى‏كند در آن موقع اگر ديد سه نفر از فقها واجد همه شرايطى كه بايد رهبر داشته باشند هستند، انتخابشان مى‏كند، اگر ديد نه ضرورت دارد در اين شرايط، مخصوصاً شرايط معين يك نفرشان رئيس جمهور باشد، يا يك فرد ديگرى باشد، خوب او را انتخاب مى‏كند ما چرا دست شوراى مجمع تشخيص مصلحت را ببنديم؟ آنها آشنايند، هر جور مصلحت باشد اقدام مى‏كنند. يك مطلب ديگرى كه باز آقايان فرمودند كه پنج نفر خوب نيست، سه نفر بهتر است، به هر حال مجمع تشخيص مصلحت هم بهترين راه را انتخاب مى‏كند يك وقت مى‏بيند كه اين افراد قويند، خوبند، همان سه نفر را انتخاب مى‏كند، اگر ديد ضرورت دارد، بهتر است كه پنج نفر باشد، پنج نفر را، باز ما چرا دست شوراى مصلحت را ببنديم و باز تأكيد مى‏كنم مجمع تشخيص مصلحت يك نهادى است كه در قانون اساسى مى‏آيد و يك مسؤوليت‏هاى قابل توجهى بر عهده‏اش گذاشته مى‏شود و يك نهاد شناخته شده‏اى است، نبايد اين را به اين صورت بگوييم ... آن هم خوب هر جور مصلحت باشد، اقدام مى‏كند. بعصى آقايان فرمودند كه ما بايد فكر بكنيم كه جاى ولى امر چه كسى را مى‏نشانيم؟ جاى ولى امر هيچ كسى را نمى‏نشانيم. به طور موقت اختيار مى‏دهيم به اين شورا كه اين كارها را انجام بدهد. فرمودند كه اگر اختلاف شد، مثلًا سه نفر بودند، يك نفرش فرض رئيس جمهور بود، دو نفرشان هم از فقها بودند، اگر بين اين فقها اختلاف شد در واقع رئيس جمهور مقدم است. در اين جهت دو نكته عرض بكنم يكى اين‏كه ما اصلًا در طرح‏مان نيست كه رئيس جمهور را انتخاب كنند. فرضاً رئيس جمهور را انتخاب كردند، يك فقيه هم با اين رئيس جمهور هم رأى شد، اين دليل بر اين است كه فقاهت منزوى شده، يك فقيهى هست، رئيس جمهور هم هست، هر دو هم، مصالح كشور را مى‏دانند، با هم كارها را انجام مى‏دهند. هيچ ضرورتى ندارد كه هر سه تا فقيه باشند و به هر حال ما نمى‏گوييم فقها فاقد شرايط و اين چيزها هستند، اما به هر حال اختيار را بگذاريم با شوراى تشخيص مصلحت و اينكه بعضى آقايان فرمودند اگر دو نفر غير فقيه تصميم گرفتند اين كار مشروع نيست (آقايان توجه بفرمايند) فرمودند اگر دو نفر غير فقيه، تصميم گرفتند، اين‏كه در طرح ما نيست، مربوط به طرح ما نيست، ما گفتيم كه حتماً بايد دو نفر فقيه يا بيشتر در بينشان باشد و اين‏كه بعضى آقايان فرمودند كه هر چه كمتر باشد نفرات بهتر كار انجام مى‏گيرد، خوب اين هم در اختيار شوراى تشخيص مصلحت است، آن كم انتخاب مى‏كند آنها كه بر خلاف نظام نمى‏خواهند كارى بكنند، بنابراين من همان طرح خود كميسيون را بهتر مى‏دانم از اين طرح.
عميد زنجانى- سؤال دارم.
نايب رئيس (هاشمى رفسنجانى)- بگوييد سؤال را.
عميد زنجانى- خدمتتان عرض كنم كه اگر مشروعيت رأى اين دو نفرى كه، يكى فقيه و يكى غير فقيه است، با فقيه است، خوب اين ضم حجر انسان مى‏شود كه.
نايب رئيس (هاشمى رفسنجانى)- نه ضم حجر جنب حجر مى‏شود، براى اين‏كه آن هم كارشناسى دارد، اين هم چيز دارد.
عميد زنجانى- رأى، رأى فقيه است، رأى او كه رأى نيست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1446
نايب رئيس (هاشمى رفسنجانى)- ببينيد جواب‏تان روشن است، منبع فقهى دارد، منبع كارشناسى هم دارد، دوتا، هر دو شكل را دارد. عبارت را بخوانيد تا رأى بگيريم.
عميد زنجانى- جزء به جزء رأى بگيريد آقاى هاشمى.
نايب رئيس (هاشمى رفسنجانى)- فعلًا مضمون را رأى مى‏گيريم، آقايانى شورايى كه پيشنهاد مى‏كنند به جاى شوراى پيشنهادى كميسيون مى‏گويند سه نفر از فقهاى مجمع تشخيص مصلحت باشند به انتخاب خود مجمع، آقايانى كه با اين شورا موافق هستند رأى بدهند. شش نفر رأى دادند شش نفرند همان‏هايى كه امضا كرده بودند رأى دادند (تصويب نشد) يك پيشنهاد جديدى آمده، خواهش مى‏كنيم ديگر بحث خيلى نشود، بحث‏ها همين است. اين دفعه باز پنج نفر امضاء كرده‏اند «شورايى مركب از رئيس جمهور، رئيس قوه قضائيه و يك نفر از فقهاى شوراى نگهبان (به جاى رئيس مجلس خبرگان كه گفتند تضمين ندارد فقيه باشد) به انتخاب مجمع وظايف رهبرى را به عهده مى‏گيريد و چنان‏چه در اين مدت يكى از آنان (آن نقطه ضعفى كه آقاى امامى‏سؤال كرده بودند، در اين حل كرده‏اند) و چنان‏چه در اين مدت يكى از آنان به هر دليل نتواند انجام وظيفه نمايد، فرد ديگرى با انتخاب مجمع به جاى وى منصوب مى‏شود.»
منشى (يزدى)- بحثى اگر نداشته باشند، همين‏جور به رأى بگذاريم. خيلى روشن است به رأى بگذاريم.
نايب رئيس (هاشمى رفسنجانى)- آقايانى كه با اين پيشنهاد موافق هستند، رأى بدهند (عده زيادى رأى دادند) خيلى خوب اين رأى آورد اين تركيب خوب و مطمئنى شد، وظايفش هم كه با آن قيدى كه آقايان زدند معين شد حالا مسأله معاون مانده آن كنار اين بايد رأى بياورد.
منشى (يزدى)- چون پيشنهاد كميسيون است براى رأى گرفته بشود حالا ما اين‏جورى بايد بكنيم، يك بار اصل را با آن معاون مى‏خوانيم و اين مجموعه اگر رأى آورد. معاون هم رأى آورده است، اگر معاون رأى نياورد بدون معاوضه رأى مى‏گيريم.
عميد زنجانى- با اين جمع خيلى خطرناك است.
نايب رئيس (هاشمى رفسنجانى)- نه خطرناك نيست ديگر، هرچه هست ما مى‏خواهيم رأى بگيريم ما الان بيست نفر هستيم ديگر.
طاهرى خرم آبادى- اجازه بدهيد، اگر دو نفر مثلًا از اين سه نفر، يك مشكلى برايشان پيش آمد، مى‏خواستند جاى اين دو نفر، دو نفر تعيين كنند ...
منشى (يزدى)- ديگر اين بحث‏ها نباشد بعد از رأى ديگر بحث نكنيد.
طاهرى خرم آبادى- اجازه بدهيد من عرضم را بكنم، شايد شما هم تصديق كرديد.
منشى (يزدى)- بعد از رأى ديگر نمى‏شود، قبل از رأى اگر بحث مى‏كرديد خوب بود.
طاهرى خرم آبادى- نه قيدى به آن بزنيد، من خواهش مى‏كنم اجازه بدهيد، من اشكالم را بگويم. اگر دو نفر از اين سه نفر، خلاصه يك محظورى برايشان پيش آمد و آن دو نفر اتفاقاً، اين دو نفر فقيه بودند، اين كه شما گفتيد، قيد به آن نزنيد كه حتماً فقيه باشد، يعنى مثلًا فرض كنيد رئيس جمهور غير فقيه داريم، دو نفر غير فقيه مجمع تشخيص مصلحت مى‏آورد، مى‏گذارد جاى آنها ...
كروبى- خوب برادر من گفتند اگر يكى از آنها چى شد، باز مجدداً شورا يكى را مى‏فرستد بالاخره يك فقيه بين‏شان هست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1447
نايب رئيس (هاشمى رفسنجانى)- خيلى خوب جوابش اين است، اين دو نفر نمى‏شود از بين بروند، اولًا فقهاى شوراى نگهبان كه هستند مى‏توانند انتخاب كنند.
رئيس جمهور اگر از بين برود جانشين دارد خود به خود، چون پيش‏بينى كرديم، ما قبلًا بنابراين فقط احتمال در مورد قوه قضائيه هست، آن هم اگر برود يكى رفته است.
امينى- به هر حال پيشنهاد كميسيون انصافاً بهتر بود.
نايب رئيس- اجازه بدهيد ما اصل را با تركيب باقيمانده مى‏خوانيم اگر معاون رأى نياورد بدون معاون رأى مى‏گيريم.
 «در صورت فوت يا كناره‏گيرى و يا عزل رهبر، هرگاه وى فقيه واجد شرايطى را به عنوان معاون خود تعيين نموده باشد ...».
سيد هادى خامنه‏اى- همين‏طور بگوييد بدون معاون يا با معاون.
نايب رئيس- خيلى خوب مى‏خواهيد، اول رأى بگيريم نمى‏خوانيم، مى‏گوييم اگر رأى آورد، آن وقت عبارت را درست مى‏كنيم پس اول ما رأى مى‏گيريم اين مجموعه را با آنچه كه درباره معاون قبلًا گفتيم، آقايانى كه با اين موافق هستند، رأى بدهند (عده كمى رأى دادند) اين رأى نياورد، خيلى خوب، حالابدون معاون رأى مى‏گيريم.
موسوى اردبيلى- بدون معاون رأى آورده است.
ى زدى- مجموع را بدون معاون مى‏توانيم بخوانيم.
نايب رئيس (هاشمى رفسنجانى)- ديگر چرا بخوانيم، همه رأى آورده، آن قسمت‏هاى اخيرش رأى نياورده، در اسرع وقت و اينها ...
 «خبرگان موظفند در اسرع وقت نسبت به تعيين و معرفى رهبر جديد ...»
ى زدى- اين در اصل قبلى بوده ديگر احتياجى نيست.
نجفقلى حبيبى- اين اسرع وقت را معين كنيد، پنجاه روز، چهل روز؟
كروبى- اين مسأله بعد است آقاى دكتر.
نايب رئيس (هاشمى رفسنجانى)- حالا اين را چون پيشنهاد كتبى هم داشته رأى مى‏گيريم. آقايانى كه موافقند اين اسرع وقت يعنى اين زمان ده روز باشد رأى بدهند.
كروبى- ده روز كم است.
نايب رئيس (هاشمى رفسنجانى)- خودتان معين كنيد.
كروبى- ى ك ماه.
نايب رئيس (هاشمى رفسنجانى)- آقايانى كه با يك ماه فرصت براى اين موافقند رأى بدهند (عده كمى رأى دادند) خوب رأى نياورند.
ى زدى- شما اسرع را به رأى بگذاريد.
نايب رئيس (هاشمى رفسنجانى)- آقايانى كه با اسرع وقت، موافق هستند رأى بدهند (اكثر رأى دادند) خيلى خوب، پس مجموعه تصويب شده ديگر، ما ديگر رأى جداگانه‏اى نداريم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1448
موسوى اردبيلى- مجموعه رأى نياورد.
نايب رئيس (هاشمى)- اسرع وقت خوب است.
امينى- اسرع اوقات بهتر است، اسرع وقت تعبير خوب نيست.
منشى (يزدى)- اگر اجازه بدهيد، اين دو تا مصوب را با كميسيون يك بار بخوانيم كه در مذاكرات درج بشود.
نايب رئيس (هاشمى‏رفسنجانى)- اين لزومى ندارد، چون جداگانه تصويب كرده‏ايم تركيبش را در بياوريد، در شور سوم هم مى‏آوريد مى‏خوانيد ديگر.
منشى (يزدى)- بسيار خوب.
نايب رئيس- خوب، آن چيزهاى بعدى كه داريم بحثى ندارد، در ظرف ده دقيقه ظاهراً مى‏توانيم تمام بكنيم، آن مواد را بخوانيم، تمام كنيم.
كروبى- هيچ چيز در ظرف ده دقيقه تمام نمى‏شود.
نايب رئيس (هاشمى رفسنجانى)- چيزى ديگر نيست، فقط اصلاحات لفظى است.
منشى (حبيبى)- آقاى هاشمى در اين بند آخر، آن معاون هم حذف شده ديگر؟
نايب رئيس- بله، هر جا لفظ «معاون» بود حذف شد.
3- پايان جلسه و تاريخ تشكيل جلسه آينده‏
رئيس- جلسه آينده ساعت چهار بعد از ظهر فردا خواهد بود. ختم جلسه اعلام مى‏شود.
                         (جلسه ساعت 30/ 19 پايان يافت)

رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1449
                        جلسه سى و ششم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و بيست دقيقه چهارشنبه چهاردهم تيرماه 1368 هجرى شمسى برابر با اول ذيحجة الحرام 1409 هجرى قمرى به رياست آيت الله على مشكينى تشكيل شد.
فهرست مطالب‏
1- اعلام رسميت جلسه و تلاوت آياتى از كلام الله مجيد
2- دنباله بحث پيرامون گزارش شور دوم كميسيون بررسى مسائل رهبرى و مجمع تشخيص مصلحت و تصويت چند اصل‏
3- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1450
1- اعلام رسميت جلسه و تلاوت آياتى از كلام الله مجيد
رئيس- بسم الله الرحمن الرحيم. با حضور نوزده نفر جلسه رسمى است. دستور جلسه را اعلام بفرماييد.
منشى (حسن ابراهيم حبيبى)- بسم الله الرحمن الرحيم. دستور سى و ششمين جلسه عمومى شوراى بازنگرى قانون اساسى بعد از ظهر چهارشنبه چهاردهم تيرماه 1368 مطابق با اول ذيحجه 1409.
دنباله رسيدگى به گزارش شور دوم كميسيون اول در خصوص رهبر و خبرگان رهبرى.
گزارش شور دوم كميسيون اول در خصوص مجمع تشخيص مصلحت.
رئيس- قرآن را تلاوت بفرماييد.
 (حجت الاسلام عبدالله نورى چند آيه از سورة الرعد را به قرار ذيل تلاوت فرمودند)
                        اللهم صل على محمد و آل محمد- اعوذ بالله من الشيطان الرجيم‏

                        لِلَّذِينَ اسْتَجابُوا لِرَبِّهِمُ الْحُسْنى وَ الَّذِينَ لَمْ يسْتَجِيبُوا لَهُ لَوْ أَنَّ لَهُمْ ما فِى الْأَرْضِ جَمِيعاً وَ مِثْلَهُ مَعَهُ لَافْتَدَوْا بِهِ أُولئِكَ لَهُمْ سُوءُ الْحِسابِ وَ مَأْواهُمْ جَهَنَّمُ وَ بِئْسَ الْمِهادُ* أَ فَمَنْ يعْلَمُ أَنَّما أُنْزِلَ إِلَيكَ مِنْ رَبِّكَ الْحَقُّ كَمَنْ هُوَ أَعْمى إِنَّما يتَذَكَّرُ أُولُوا الْأَلْبابِ* الَّذِينَ يوفُونَ بِعَهْدِ اللَّهِ وَ لا ينْقُضُونَ الْمِيثاقَ* وَ الَّذِينَ يصِلُونَ ما أَمَرَ اللَّهُ بِهِ أَنْ يوصَلَ وَ يخْشَوْنَ رَبَّهُمْ وَ يخافُونَ سُوءَ الْحِسابِ‏

                         (صدق الله العلى العظيم- حضار صلوات فرستادند)

آيه 18 تا 21 سوره رعد
رئيس- احسنت‏
2 دنباله بحث پيرامون گزارش شور دوم كميسيون بررسى مسائل رهبرى و مجمع تشخيص مصلحت و تصويب چند اصل.
رئيس- آقا تعقيب بفرماييد.
منشى (يزدى)- اصل يكصد و يازده مكرر تمام شد. اصل جديدى كه قرار شده آقايان تنظيم كنند آماده است. يا اين را مطرح مى‏فرماييد يا دنباله اصول قبلى.
نايب رئيس (هاشمى رفسنجانى)- آنهايى كه مربوط است تمام شود چون اين اصل مستقلى است.
منشى (يزدى)- ى عنى بر اساس اصول قبلى اصلاحاتى در اصول ديگر انجام شده پس آنها را مى‏فرماييد تمام كنند. جناب آقاى مؤمن بفرماييد.
مؤمن (مخبر كميسيون بررسى مسائل رهبرى)- بسم الله الرحمن الرحيم. با توجه به اصولى كه پيشنهاد شد و به تصويب هم رسيد (آنچه كه مربوط به اين اصلاحات بود) چهار اصل را كميسيون اصلاح كرده است. يكى اصل پنجم است، اصل پنجم كه ما الان در قانون اساسى داريم اين است «در زمان غيبت حضرت ولى عصر عجل الله تعالى فرجه در جمهورى اسلامى ايران ولايت امر و امامت امت بر عهده فقيه عادل و با تقوا، آگاه به زمان، شجاع، مدير و مدبر است كه اكثريت مردم او را به رهبرى شناخته و پذيرفته باشند و در صورتى كه هيچ فقيهى داراى چنين اكثريتى نباشد رهبر يا شوراى رهبرى مركب از فقهاى واجد شرايط بالا طبق‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1451
اصل يك صد و هفتم عهده‏دار مى‏گردد»
در اين اصل با توجه به مصوباتى كه داشتيم چون مسالة تعيين رهبر را در غير مورد حضرت امام رضوان الله عليه به عهده خبرگان گذاشتيم نه انتخاب مردم و همچنين شوراى رهبرى را هم حذف كرديم روى اين حساب اين دو خط كه يكى نقش انتخاب مردم را افاده مى‏كند وآن ذيل خط دوم كه شوراى رهبرى را هم آورده اين را حذف كرديم تا اينجا كه مدير به عهده فقيه كذايى هست مدير و مدبر است آورديم بعد گفتيم ذيلش كه طبق اصل يكصد و هفتم عهده‏دار آن مى‏گردد. آن دو تا خط حذف شده چون ديگر نه مسأله اكثريت مردم موضوع داشت و نه مسأله شوراى رهبرى.
منشى (محمديزدى)- من به عنوان سؤال مطلبى را مطرح مى‏كنم كه مخبر محترم توضيح بفرمايند رفع شبهه بشود. اگر فرض كنيم در شرايطى قرار بگيريم كه مردم از كسى تقليد بكنند و او را هم رهبر قرار بدهند كه واجد تمام شرايطى كه در اين قانون ذكر شده است باشد چرا در چنين صورتى او نتواند رهبر و مرجع هر دو باشد؟ مى‏خواستم سؤال كنم كه علت حذف اين چيست؟ اگر اين باشد چه مانعى دارد؟ چنين صورتى در آينده پيش بيايد يعنى بدون اين‏كه خبرگان انتخاب بكنند يك مرجعى به اين مرحله برسد كه مردم هم او را به رهبرى قبول بكنند اينجا اشكالش چيست؟
مؤمن- عرض كنم اشكالى كه عقلا ندارد منتها اين‏كه اين مسأله در اصل يكصد و هفتم مطرح شد بعضى از برادران پيشنهاد كرده بودند كه نقشى براى انتخاب مردم (بدون اين‏كه خبرگان را دخالت بدهيم) داشته باشيم. اين را كميسيون مخالفت كرده بود و در پاسخ اين پيشنهاد گفته شدكه اين جمله «يا داراى مقبوليت عامه» يكى از مصاديقش همين است كه مردم او را انتخاب كرده باشند و براساس اين هم شورا اصل صد و هفت را به همان ترتيبى كه ملاحظه مى‏فرماييد الان تصويب شده كه عبارت اصل صد وهفت را من مى‏خوانم: «پس از مرجع عالى‏قدر تقليد و رهبر كبير انقلاب جهانى اسلام و بنيان‏گذار جمهورى اسلامى ايران حضرت آيت الله العظمى امام خمينى قدس سره الشريف كه از طرف اكثريت قاطع مردم به مرجعيت و رهبرى شناخته و پذيرفته شدند، تعيين رهبر به عهده خبرگان منتخب مردم است ...» اينجا ما همين كار را كرده‏ايم، گفته‏ايم كه اين چنين فقيهى طبق اصل يكصد و هفت عهده‏دار مى‏شود و خبرگان رهبرى قهراً طبق اصل يكصد وهفت مشمول اين قسمت قرار مى‏گيرند و آن فقيه را انتخاب مى‏كنند. حاج آقا باز هم توضيح بدهم؟
منشى (محمد يزدى)- خير، كسى مخالف است؟
طاهرى- رأى گرفتيد، رأى نياورد.
مؤمن- رأى نياورده.
منشى (يزدى)- شما در اصل صد و هفتم به همان ترتيبى كه فرموديد، توضيح داديد و درست هم هست. بسيار خوب، در اصل صد وهفتم پس از حضرت امام تعيين رهبرى به اين شكل انجام مى‏گيرد. اما در اصل صدوپنجم كه چنين فرضى را حفظ كرده است اين فرض را چرا از بين ببريم؟ يعنى چرا اگرشرايطى پيش بيايد كه مردم يك فردى را كه فقيه هست، جامع شرايط هست، همه از او تقليد مى‏كنند حالا تقليدشان را ما الان كار نداريم، عامه مردم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1452
او را به رهبرى انتخاب بكنند با داشتن همين شرايط به نحوى كه خود خبرگان هم قبول داشته باشند كه او واجد شرايط هست اين صورت را چرا از اصل پنجم بگيريم؟ به عبارت ديگر منافاتى بين آنچه كه دراصل صدوهفتم آمده است وتصويب شده و الان هست با باقى‏ماندن اين اصل پنجم به وضعيت خودش منافاتى وجود ندارد يعنى شما اصل پنجم را به همين كيفيت بگذاريد به حال خودش بماند كه اين صورت محفوظ بماند. اصل صدوهفتم هم تكليف را معين كرده است كه پس از حضرت امام، خبرگان تعيين مى‏كنند. بسيار خوب نفى نكنيم آنچه را كه در اين اصل پنجم به شكل يك صورت ذكر شده دليلى ندارد نفى اين مسأله، يعنى مى‏فرماييد چنين چيزى محال است كه در آينده پيدا بشود؟ محال است در آينده بين فقهاى رهبرى او را واقعاً به رهبرى بپذيرند و شرايطى پيدا بكند كه بعد از رهبر موجودشان آن شخص رهبر بشود خود به خود با انتخاب مردم، با بيعت عمومى مردم. اين صورت را چرا ما از بين برداريم؟ من نمى‏خواهم بگويم اصل صد وهفت را يك قيدى اضافى بياوريم آنجا رأى نياورده است اصل صد و هفت به كيفيت خودش باقى بماند ولى اصل پنجم هم به كيفيت خودش باقى بماند هيچ لازم نيست اين اصل پنجم تغيير بكند. از اين جهت من با اين اصلاح در اصل صد و پنجم مخالف هستم.
ابراهيم امينى (نايب رئيس كميسيون بررسى مسائل رهبرى)- بسم الله الرحمن الرحيم. از جهتى كميسيون با اين موضوع موافقت كرد و اين را حذف كرد. در آن اصل گفته شد اين‏كه مردم يك فردى را با اكثريت قاطع به عنوان رهبرى و مرجعيت بپذيرند به هرحال يك نهادى يا جمعيتى مى‏خواهد كه تصديق كند كه اين فرد را مردم پذيرفته‏اند يانه؟ به هرحال بى‏دليل كه نمى‏توانيم همين جورى بگوييم، به جهتى كه ممكن است يك جمعيتى بگويند كه اين آقا را پذيرفته‏اند يك جمعيتى بگويند نه به هر حال يك نهادى بايد تصديق بكند كه اين را پذيرفته‏اند چون رفراندوم و آراء عمومى و رأى‏گيرى كه نيست بگوييم مردم پذيرفتند يا نه؟ بايد يك نهادى تأكيد كندكه اين را پذيرفته اند و آن نهاد جز خبرگان كس ديگرى نمى‏تواند باشد.
بنابراين، اگر مردم هم پذيرفتند فردى را در دو جهت نياز به خبرگان هست: يكى كه خبرگان بگويند اين اكثريت قاطع هست و يكى بگويند اين اكثريت قاطع پذيرفته شده واجد همه شرايط رهبرى هم هست چون آن هم يك مسأله‏اى است. ممكن است مردم كسى را انتخاب بكنند ولى شرائط را نداشته باشد. پس در دو جهت محتاجند به تأييد خبرگان، گفته شده اگر اين جور است كه به هر حال نياز دارند به خبرگان از اول اين چه راهى است كه ما باز بكنيم و در نهايت بيايد دراختيار خبرگان اگر مردم هم يك چيز اين جورى در قانون آمد ممكن است كه عده‏اى به فكر سوءاستفاده بيافتند و هياهويى راه بيندازند كه فلانى را ما به مرجعيت و رهبرى و امثال اينها انتخاب كرديم بعد خبرگان در برابر يك كارى قرار بگيرد كه نمى‏داند چكار كند؟ اگر بخواهد تأييد نكند كه خوب چه جور مى‏تواند در برابر اين جمعيت مقاومت بكند؟ بخواهد تأييد بكند ممكن است كه اكثريت قاطع حاصل نشده يا مثلًا شرايط واجد نيست.
پس بنابراين بهتر و به نفع است كه اين راه مسدود بشود و از ابتدا بگوييم كه تنها
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1453
خبرگانند كه مى‏توانند اين را تعيين كنند. بعد همين طور كه جناب آقاى مؤمن هم اشاره كردند براى اين جهتى كه باز حق مردم هم محفوظ بماند صحبت شد كه خوب مقبوليت عامه را مى‏گذاريم اگرمردم پذيرفتند و با اكثريت او را قبول كردند اين يك مقبوليتى دارد خبرگان هم توجه دارندكه اين يك فرد مقتدرى است آن‏وقت انتخابش مى‏كنند و او را ما نياورديم در قانون كه مشكلاتى برايمان پيدا بشود در واقع نظر كميسيون اين بود.
طاهرى خرم آبادى- عرض كنم كه آن كه در اينجا هست عين همانى است كه در صدر اصل صد وهفت بود. آنجا صحبت شد بعضى از آقايان هم پيشنهاد دادند رأى نياورد، حذف شد. بنابراين اين طور نيست كه اين‏كه اينجاست مستقل از آن باشد يعنى اين محتوا كه مردم انتخاب بكنند بدون نظر خبرگان اين رد شده و رأى نياورده حالا چه اينجا باشد چه آنجا، دو تا نيست كه حالا اينجا مستقلًا احتياج به بحث باشد.
منشى (يزدى)- اين مصوبه قابل بحث و رد كردن اصلًا نيست اين مصوبه قبلى است شما اصلًا دراصل پنجم نمى‏بايست بحث كنيد. اصل پنجم به كميسيون ربطى نداشت.
طاهرى خرم آبادى- فرق نمى‏كند كه، اين محتوايش فرقى نمى‏كند.
منشى (يزدى)- احتياج به تأييد خبرگان هم ندارد. حالا به هرحال اين بحث بايد بشود. اصلًا از حوزه كار آقايان خارج بوده، حالا آقايانى كه نوبت گرفته‏اند صحبت مى‏كنند.
امينى- ببينيد! هيأت رئيسه اصلًا موافقند، ظاهراً آقاى طاهرى درست مى‏فرمايد. يك مسأله‏اى كه در يك جا رد شده ديگر در همه جا، هر جا هست بايد اصلاح كرد.
نايب رئيس (هاشمى رفسنجانى)- ما آنجا آن طورى كرديم كه گفتيم تعبير را عوض كرديم گفتيم پس از وضعى كه حضرت امام داشتند اين طورى مى‏شود يعنى تبديلش كرديم به يك قطعه تاريخى به جاى اين‏كه حكم باشد توجهى به اين جهت ما نداشتيم يعنى ما كه آن موقع حرف مى‏زديم توجهى نداشتيم كه حالا در اصل پنجم هم چنين اتفاقى افتاده آن رأى را داديم آقاى طاهرى درست مى‏گويند.
طاهرى خرم آبادى- ديگر فرقى نمى‏كند محتوا رأى نياورد، رأى گرفتيم رد شد.
منشى (يزدى)- چى را رأى گرفتيم رد شد؟ رأى گرفتيم كه مردم نتواند كسى را انتخاب كنند؟
طاهرى خرم آبادى- بله، بله براى همين رأى گرفتيم.
منشى (يزدى)- چنين چيزى را ما نمى‏توانستيم رأى بگيريم.
طاهرى خرم آبادى- چرا رأى گرفتيم.
نايب رئيس (هاشمى رفسنجانى)- توى پيشنهاد آنها بود رد كرديم.
منشى (يزدى)- به هر حال بر اساس اين اصل مصوب فعلى (اصل 107) كه پس از مرجع عاليقدر تقليد اصلاح اصل پنجم هيچ وجهى ندارد. چون ربطى با هم ندارد با هم تهافت هم ندارد، دليل هم ندارد، هيچ منافات هم ندارد.
طاهرى خرم آبادى- منافات دارد.
منشى (يزدى)- هيچ منافات ندارد. اصلًا ربطى هم به هم ندارد دو تا موضوع هم هست حفظش هم حتماً لازم است. الان اين مصوب با آن اصلًا تصادمى ندارد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1454
نايب ريس (هاشمى رفسنجانى)- نه ضمناً آن هم كه آقاى طاهرى مى‏گويند اين جورى نبود ببينيد. گزارش كميسيون شما اين بود «تعيين رهبر به عهد خبرگان منتخب مردم است جز در مورد مرجع عاليقدر تقليد.»
طاهرى خرم آبادى- ى عنى پس با رى مردم مى‏توانند.
نايب ريس (هاشمى رفسنجانى)- صبر كنيد شما تاريخى گفته بوديد منتها با يك عبارت بدترى. گفته بوديد جز در مورد امام، شما نفى كرده بوديد پس اين طور نبود كه اين فرض مطرح شده باشد.
طاهرى خرم آبادى- بعدش پيشنهاد شد. صحبت هم كردند.
نايب ريس (هاشمى رفسنجانى)- خوب ديگرى پس پيشنهاد كرده توى پيشنهاد كميسيون نبود.
طاهرى- خود من همين صحبت‏ها را آنجا كردم.
منشى (يزدى)- خيلى خوب پيشنهاد در آن اصل رى نياورده است ربطى به اصل پنجم ندارد. تغيير اصل پنجم اصلا رى مى‏خواهد.
طاهرى خرم آبادى- فرقى نمى‏كند.
منشى (يزدى)- اين اصلاح رى مى‏خواهد. من هم مى‏گويم اصلًا اصلاح اصل پنجم رى مى‏خواهد. اصل پنجم اگر بخواهد تغيير بكند رى مى‏خواهد، براى تغييرش وجهى ندارد.
طاهرى خرم آبادى- پس بايد برگرديم، نه اگر اين باشد آن ...
منشى (يزدى)- نه آنجا برنمى‏گردد آن به جاى خودش محفوظ است.
طاهرى خرم آبادى- تناقض پيدا مى‏كند.
منشى (يزدى)- جناب آقاى طاهرى عنايت بفرماييد. بنده مدعى هستم هيچ تصادمى بين اصل صد و هفت و اصل پنجم وجود ندارد، آن به جاى خودش محفوظ است، اصل پنجم هم به جاى خودش محفوظ است، تصادمى هم نيست، اصلاح اين هم دليل مى‏خواهد و رى مى‏خواهد بدون رى هم نمى‏شود گفت چون آنجا جمله اصلاح شده اين اصلاح بايد بشود.
منشى (يزدى)- آقاى خزعلى به عنوان مخالف و آقاى هاشميان به عنوان موافق اسم نوشته‏اند.
نايب ريس (هاشمى)- درباره گزارش كميسيون يك مخالف و مخالف صحبت كردند، كافى است. ديگر چه مى‏خواهند بگويند؟ پيشنهاد كه نيست كه ده دقيقه وقت داشته باشند و چند نفر صحبت كنند.
آذرى قمى- آقاى هاشمى يكى از افرادى كه پيشنهاد داده بود و نظر من هم همين بود يعنى مطرح كرده بودم كه انتخابات مردم را به حال خودش باقى بگذاريم و ارزش قائل بشويم و پيشنهاد رد شد پس اين معنايش اين است كه حرف آقاى طاهرى درست است يعنى آنجا اين مسأله مطرح شد.
منشى (يزدى)- آنجا رد شد. درست است در اصل هفتم رد شده.
نايب رئيس (هاشمى رفسنجانى)- آن را ما قبول كرديم.
منشى (يزدى)- آنجا رد شد بله درست است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1455
نايب رئيس (هاشمى رفسنجانى)- خيلى خوب آنجا رد شده ما هم با حذفش اينجا مخالفيم چون اينجا اين را داشتيم نيازى به آن نداشتيم. اين‏جور هست، ايشان مى‏توانند اين حرف را بزند ...
طاهرى- بعد بايد آنجا را دوباره تغيير بدهيم.
منشى (يزدى)- نه ديگر چرا تغيير بدهيم؟ آن به جاى خودش است. نبايد هم تغيير بدهيم هيچ منافات ندارد.
طاهرى- ببينيد تعيين رهبر با خبرگان است.
آذرى- اگر اين جور باشد ما هم موافقيم.
نايب رئيس (هاشمى رفسنجانى)- شما حالا ديگر اين‏قدر سر اين وقت نگيريد. آقاى مؤمن دفاع كنند.
مؤمن (مخبر كميسيون بررسى مسائل رهبرى)- اجازه بفرماييد اين آنجا صحبت شد، شاهد ما هم اين است كه مراجعه بفرماييد به نوار (گرچه هنوز پياده نشده) جناب آقاى موسوى خوئينى‏ها آن طورى كه من در ذهنم هست پيشنهاد كتبى هم اينجا نيست. ايشان نظرشان همين بود كه براى انتخاب مردم در مورد غير حضرت امام هم حسابى باز كنيم. توجه مى‏فرماييد؟ براى انتخاب مردم حساب باز كنيم. جناب آقاى عميد پيشنهاد كتبى دارند پيشنهادشان اين بود بگوييم «تعيين رهبر، به عهد خبرگان منتخب مردم است مگر در موردى كه يكى از فقهاء واجد شرايط از طرف اكثريت قاطع به آن‏گونه كه مرجع عاليقدر تقليد و رهبر انقلاب اسلامى حضرت آيت الله العظمى امام خمينى قدس الله سره انتخاب شد به مرجعيت و رهبرى پذيرفته شده باشد» كه يك تفاوتى البته بين پيشنهاد ايشان و پيشنهاد حاج آقا، آنجا بود ولى در اين جهت شركت داشتند كه در غير مورد حضرت امام هم نقشى براى انتخاب مردم باز كرده بودند.
ما براى اين‏كه ذكر بشود يا نشود و اصلًا بالصراحه؟ در اصل صحبت كرديم و بنده نظر كميسيون را هم آنجا نقل كردم با همان بيانى كه حاج‏آقا امينى فرمودند و روى اين حساب ملاحظه بفرماييد ما عبارتى را كه داشتيم مسأله تاريخ تنها نبود من خواهش مى‏كنم لطف بفرماييد به عبارت خود قانون اساسى اصل صد و هفت.
 «هرگاه يكى از فقهاء واجد شرايط مذكور در اصل پنجم اين قانون از طرف اكثريت قاطع مردم به مرجعيت و رهبرى شناخته و پذيرفته باشد ...» جناب آقاى يزدى لطف كنيد عبارت فعلى اصل را.
منشى (يزدى)- اين را ما قبول داريم، بله اصلاح شده است، قبول داريم، بحثى نداريم.
مؤمن- نه قانون اساسى ببينيد «هر گاه يكى از فقهاء واجد شرايط مذكور در اصل پنجم اين قانون از طرف اكثريت قاطع مردم به مرجعيت و رهبرى شناخته و پذيرفته شده باشد ...» همان گونه كه در مورد مرجع عاليقدر هست، اين رهبر ولايت امر را به عهده دارد. همين را الان اصل پنجم مى‏گويد (كه تمام فقهاء اين طورند) كه اگر اكثريت مردم او را پذيرفتند ولايت امر را به عهده دارد. ما آمديم تغيير محتوايى در اين اصل داديم و گفتيم براى انتخاب اكثريت مردم در غير مورد حضرت امام حساب باز نمى‏كنيم به اين جهت آمديم عبارت را به صورت تنها چيز تاريخى درآورديم وگرنه اگر مقصودمان اعم بود كه هيچ اشكال نداشت كه همين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1456
عبارت به عينه باقى باشد اصلًا علت اين‏كه عبارت را ما تغيير داديم اين بود كه خواستيم نقش مردم را تنها در مورد حضرت امام يعنى نقش مردم را به صورت صريح از بين ببريم منتها به حساب اين‏كه در مورد حضرت امام اين جور نبوده. خبرگان واقعاً هم نقش نداشتند و از جنب تاريخى‏اش خواستيم لحاظ بكنيم عبارت را به اين صورت درآورديم. بنابراين من مى‏خواهم عرض كنم هيچ كار جديدى كميسيون در مورد اصل پنجم نكرده بلكه بر اساس تغييراتى كه در اصل صد و هفتم بوجود آمده اينجا را هم اصلاح كرده است.
نايب رئيس (هاشمى رفسنجانى)- حرف آقاى مؤمن در مضمونش حق است يعنى جلسه با توجه به او رأى داد ولى حالا شما مى‏توانيد بگوييد كه ...
منشى (يزدى)- ولى به هرحال حالا بحث شده ما مى‏گوييم اين محفوظ بايد بماند نقش مردم هم محفوظ است هيچ تصادمى هم وجود ندارد. اين اصلاح را بايد رأى بگيريد.
نايب رئيس (هاشمى رفسنجانى)- اجازه بدهيد، آنچه بايد رأى بگيريم، الان مسأله اينجا اين است كه در اصل پنجم دو تا موضوع اصلاح شده يكى اين‏كه شوراى رهبرى حذف شده. رهبر يا شوراى رهبرى مركب از فقهاى واجد شرايط طبق اصل يكصد و هفتم حذف مى‏شود. اين‏كه كسى بحث ندارد؟ حتماً بايد حذف بشود. بنابراين اين‏كه شما مى‏فرماييد اين اصل پنجم اصلًا تغيير نمى‏كند، تغيير مى‏كند.
منشى (يزدى)- خير، من اصلًا عرض نمى‏كنم اصلًا تغيير نمى‏كند اين قسمت اول را كه نقش مردم را برداشته بنده عرض مى‏كنم اين به حال خودش باقى مى‏ماند.
نايب رئيس (هاشمى رفسنجانى)- خيلى خوب پس شما حرفتان به صورت يك پيشنهاد درآمد، يعنى مخالفت با آن به اين معنا بود كه اين قسمتش حذف بشود.
منشى (يزدى)- پيشنهاد نيست بنده عرض مى‏كنم اصل پنجم را نمى‏بايست اصلاح بكنند، اصل پنجم مصوب خبرگان اول هست استدلال تغييرش را آقايان آنجا دارند.
من استدلال را عرض مى‏كنم صحيح نيست.
نايب رئيس (هاشمى رفسنجانى)- شما مى‏فرماييد اين جور بايست اصلاح بكنند، يعنى بايست همين شوراى رهبرى را ...
منشى (يزدى)- ى عنى آن قسمت اول دست نبايد بخورد.
نايب رئيس (هاشمى رفسنجانى)- بله دست نخورد.
مؤمن- شورا آخر حذف كرد.
منشى (يزدى)- در اصل صد و هفتم حذف كرده.
مؤمن- فرقى كه نمى‏كند.
منشى (يزدى)- فرق نمى‏كند. اين اصل با آن اصل تصادمى ندارد.
مؤمن- ى ك معناست. تعجب است؟
نايب رئيس (هاشمى رفسنجانى)- حرف شما را حالا اين‏كه بحث ندارد حالا بايد رأى بگيريم. الان پيشنهاد حرف آقاى يزدى را رأى بگيريم.
موسوى خوئينى‏ها- نه جناب آقاى هاشمى ببينيد پيشنهاد كميسيون اين است كه آورده، يك بار آن را رأى مى‏گيريم اگر رأى آورد هر دو قسمت از اصل پنج حذف مى‏شود، اگر رأى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1457
نياورد منهاى يك قسمت رأى‏گيرى كنيم.
نايب رئيس (هاشمى رفسنجانى)- آخر حرف آقاى يزدى در حقيقت يك پيشنهاد است.
موسوى خوئينى‏ها- ايشان كه نمى‏توانند حالا پيشنهاد جديد بدهند.
منشى (يزدى)- نه پيشنهاد نيست، من پيشنهاد جديد ندارم بنده عرض مى‏كنم مصوب خبرگان اول را نمى‏بايست در اين قسمت تغيير بدهيم. در قسمت دوم مى‏شود تغيير داد در اين قسمت نبايد تغيير داد.
موسوى خوئينى‏ها- به هرحال ايشان الان نمى‏توانند پيشنهاد بدهند.
منشى (يزدى)- بله من نمى‏گويم پيشنهادم اين جمله باشد.
نايب رئيس (هاشمى رفسنجانى)- پيشنهاد حذف دادند. خيلى خوب، چون حالا اين‏قدر خيلى فرق نمى‏كند ما قبول مى‏كنيم ولى آخر ايشان پيشنهاد حذف در حقيقت دادند (يزدى- حذف چى؟) مى‏گويند آنها آمده‏اند مثلًا 20% اصل را حذف كرده‏اند ايشان مى‏گويند نه، بياييد پنج درصد را حذف كنيد بقيه‏اش را حذف نكنيد. پيشنهاد ابقاء آن اصل سابق است به هرحال يك پيشنهادى است كه روى پيشنهاد كميسيون آمده.
منشى (يزدى)- خير، حالا به هرحال هر طور مى‏خواهيد رأى بگيريد ولى به هرحال من مى‏گويم مصوب خبرگان اول فقط در قسمت اخير تغيير مى‏كند.
نايب رئيس (هاشمى رفسنجانى)- خوب حالا اجازه بدهيد ما اول مصوب كميسيون را رأى بگيريم، ببينيم آقايان چه‏قدر طرفدار اين هستند.
آذرى- اجازه مى‏دهيد من يك سؤالى كنم؟
نايب رئيس (هاشمى رفسنجانى)- بفرماييد سؤال كنيد.
احمد آذرى- اينجا دارد كه «اكثريت مردم او را به رهبرى شناخته و پذيرفته شده باشد» صحبت از اين است كه اكثريت مردم او را پذيرفته باشند، ديگر مستقيم يا غير مستقيم كه ندارد (هاشمى- نه) بنابراين ما مى‏گوييم اصلًا منافاتى با آن ندارد (يزدى- من هم عرض مى‏كنم ندارد) ذاتش را معين كرده، منحصر كرده به غير مستقيم، توجه فرموده‏ايد؟ (يزدى- منافات ندارد) يعنى نتيجه‏اش اين مى‏شود كه اگر رأى هم بدهند اين قانون بشود، نتيجه اين مى‏شود كه هميشه بايد خبرگان تعيين كند (يزدى- نفى نمى‏شود)
نايب رئيس (هاشمى)- اگر اين كه شما فرموديد بماند. يك اشكال خواهد داشت كه بعداً خواهند گفت كه كى تشخيص بدهد كه اكثريت مردم پذيرفته‏اند؟
ى زدى- دربار امام كى تشخيص داد؟ (آذرى- آنجا گفتيم)
هاشمى- كجا؟
ى زدى- در موارد اختلاف.
نايب رئيس (هاشمى)- آنجا حذف كرديم، اين‏كه تشخيص بدهند كه مردم پذيرفته‏اند آنجا اصلًا ندارد، اگر اين باشد پس باز هم به رأى خبرگان محول مى‏شود.
آذرى- در نام امام نوشته از طرف خبرگان، منتخب مردم خواهد بود. اين تفسير اين مسأله است.
نايب رئيس (هاشمى)- آقاى هاشميان شما چه مى‏خواهيد بگوييد؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1458
حسين هاشميان- ببينيد! من با اين كه موافقم و آن صدر اصل يكصد و هفتم را هم كه پيشنهاد دادم رأى نياورد و با بيان آقاى يزدى من موافقم ولى عرضم اين است كه در نظرم يك شبهه‏اى است كه صدر اصل پنجم با صدر اصل صد و هفت ارتباط با هم دارند يعنى صدر اصل يكصد و هفتم، صدر اصل پنجم را دارد تفسير مى‏كند. آنجا مى‏گويد انتخاب مردم، اينجا يك مقدار بازتر مى‏كند مى‏گويد اگر اين طور شد چنان‏چه در مورد امام اتفاق افتاد.
نايب رئيس (هاشمى رفسنجانى)- چنان‏چه ديگر نگفتيم.
هاشميان- اشاره مى‏كند به صدر اصل پنجم كه ...
نايب رئيس (هاشمى رفسنجانى)- فقط مى‏گويد شد، در زمان امام اين طورى شد.
هاشميان- من مى‏خواهم عرض بكنم كه شما همين‏طور كه مى‏گوييد با اين مصوب اخيرمان شورا حذف مى‏شود. صدر اصل پنجم هم حذف مى‏شود، براى اين‏كه شما صدر اصل يكصد و هفت‏تان ناظر است به اصل ...
نايب رئيس (هاشمى رفسنجانى)- خوب حرف آقاى مؤمن هم همين است حرف ما هم همين است. ديگر مى‏گوييم كه حذف بشود.
منشى (يزدى)- خوب حالا رأى بگيريد.
عميد زنجانى- ملاحظه بفرماييد آن كه در اصول چهارده‏گانه اول به عنوان كليات آمده هيچ قابل تمسك به تنهايى نيست بايد به لحاظ اصول ديگرى كه در فصول ديگر آمده قابل تفسير باشد، اسم كليات هم همين است. بنابراين در اصل پنجم ما همان عبارت موجود قانون اساسى فعلى را حفظ مى‏كنيم. اصل يكصد و هفت مى‏آيد اين را تقسير مى‏كند.
نايب رئيس (هاشمى رفسنجانى)- شما داريد دفاع مى‏كنيد از آن ...
عميد زنجانى- من مخالف پيشنهاد كميسيون هستم.
نايب رئيس (هاشمى رفسنجانى)- ما بحث اين را نمى‏كنيم مى‏خواهيم رأى بگيريم به صورت سؤال و شبهه بود. يعنى شما آمده‏ايد استدلال آقاى يزدى را مى‏كنيد خوب حالا اين را كه ديگر نمى‏خواستيم بحث بكنيم.
هاشميان- من يك سؤالى دارم.
نايب رئيس- اين طورى نباشد كه سؤال‏ها بخواهد به رأى گذاشته بشود.
منشى- به رأى بگذاريد، خودشان مى‏گويند ديگر به رأى بگذاريد.
نايب رئيس (هاشمى رفسنجانى)- الان پيشنهاد كميسيون را براى اصلاح اصل پنجم رأى مى‏گيريم كه اينها هر دو قسمت را حذف كرده‏اند.
امينى- ى ك رأى‏گيرى مى‏كنيد كه تناقض پيدا مى‏كند.
منشى (يزدى)- تناقض ندارد حالا بحث فرموديدديگر، مخالف و موافق گفتند.
امينى- آخر اين يك رأى‏گيرى با عجله اين جور درست نيست.
نايب رئيس (هاشمى رفسنجانى)- به گزارش كميسيون داريم رأى مى‏گيريم.
امينى- مى‏دانم آخر با اين عجله شما اين طورى بحث مى‏كنيد ببينيد تا حالا اينجورى بوده اگر يك اصولى را در اينجا تصويب مى‏كرديم قاعده اين بود كه در ساير جاهايى كه قانون‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1459
اساسى با اين اصل سازگار نبود آنجا را اصلاح مى‏كرديم. ما در اين اصل يكصد و هفتم راه انتخاب رهبر را ذكر كرديم و اين كه يكى از راه‏ها هم اين باشد كه ...
نايب رئيس (هاشمى رفسنجانى)- خوب شما داريد دوباره استدلال مى‏كنيد.
امينى- خوب مى‏گويم اين تناقض پيدا مى‏كند. ما الان بالصراحه؟ داريم مذكور در اصل پنجم ...
نايب رئيس (هاشمى رفسنجانى)- آقاى امينى ببينيد آقاى يزدى همين را جواب مى‏دهند مى‏گويند ما احتياجى نداريم كه اين را اصلاح كنيم بدون اصلاح اين هم آن اصل اصلاح شده، اين هم جواب شماست. پس ديگر اين بحث نمى‏خواهد. سؤال ديگر شما چيست؟ استدلال نكنيد سؤال كنيد.
هاشميان- سؤال دارم مى‏كنم، كميسيون مى‏گويد كه ما اين را رعايت كرده‏ايم يعنى انتخاب مردمى را با مقبوليت عامه يعنى خودشان مى‏خواهند بگويند كه ما اين را قبول داريم اما اين تأمين كننده اصل پنج نيست.
نايب رئيس (هاشمى رفسنجانى)- نه اين را كميسيون نمى‏گويند.
هاشميان- چرا، آقاى امينى اين را از طرف كميسيون گفتند.
منشى (يزدى)- خوب حالا آن كه رأى نياورد.
نايب رئيس (هاشمى رفسنجانى)- عبارت كميسيون را بخوانيد.
                         (به شرح زير خوانده شد)

اصل پنجم- در زمان غيبت حضرت ولى‏عصر «عجل الله تعالى فرجه» در جمهورى اسلامى ايران ولايت امر و امامت امت بر عهد فقيه عادل و با تقوى، آگاه به زمان، شجاع، مدير و مدبر است كه طبق اصل يكصد و هفتم عهده‏دار آن مى‏گردد.
نايب رئيس (هاشمى رفسنجانى)- آقايانى كه با اين عبارت كه اصلاح اصل پنجم است موافقند رأى بدهند (چهارده نفر رأى دادند) تصويب شد.
محمد مؤمن (مخبر كميسيون)- اصلاح ديگر كه يك اصلاح جزيى است در اصل نودويكم آمده است. اصل نودويكم اين بوده است: «به منظور پاسدارى از احكام اسلام و قانون اساسى از نظر عدم مغايرت مصوبات مجلس شوراى ملى با آنها، شورايى به نام شوراى نگهبان با تركيب زير تشكيل مى‏شود:
1- شش نفر از فقهاى عادل، و آگاه به مقتضيات زمان و مسائل روز، انتخاب اين عده با رهبر يا شوراى رهبرى است.»
اينجا كلمه «شوراى رهبرى» بوده و چون شوراى رهبرى بنا شد نباشد، بند يك به اين صورت اصلاح شده: «شش نفر از فقهاى عادل و آگاه به مقتضيات زمان و مسائل روز انتخاب اين عده با مقام رهبرى است» «شورا» را حذف كرده‏ايم.
نايب رئيس (هاشمى)- به جاى اين‏كه با رهبرى يا شوراى رهبرى است، نوشته‏ايد «با مقام رهبرى است.» با اين اصلاحيه كسى مخالف نيست؟ (اظهارى نشد) آقايانى كه موافق اين اصلاحيه در اين اصل هستند رأى بدهند (همه دستشان را بلند كردند) به اتفاق آراء تصويب شد.
محمد مؤمن- اصلاح بعد در اصل نودونهم است، اين جا را آقايان لطف بفرماييد. عبارت متن فعلى ما اين است، اصل نودو نهم: «شوراى نگهبان نظارت بر انتخاب رئيس جمهور
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1460
انتخابات مجلس شوراى اسلامى و مراجعه براى آراء عمومى و همه‏پرسى را بر عهده دارد.» اينجا كميسيون آمده «نظارت بر انتخاب خبرگان» را هم اضافه كرده است، البته اين با توجه به مسائل تصويب شده چيزى نيست كه مقتضاى او باشد ولى به خاطر اين‏كه مسأله انتخابات را شوراى نگهبان بر عهده داشت، انتخاب خبرگان رهبرى هم كه حداقل از اهم انتخاباتى است كه در كشور برگزار مى‏شود، اينجا اضافه شد «شوراى نگهبان نظارت بر انتخاب خبرگان رهبرى» بدهد تا آخر ... انتخاب رئيس جمهور، انتخابات مجلس شوراى اسلامى و مراجعه به آراء عمومى و همه‏پرسى را بر عهده دارد. كه انتخاب خبرگان رهبرى هم اينجا اضافه شد.
مهدى كروبى- من اينجا يك سؤال دارم، منظور از اين نظارت بر انتخابات چيست؟
هاشمى- مثل انتخابات مجلس.
كروبى- چون آنجا حذف شد و رأى نياورد.
نايب رئيس- آقاى امينى شما چه سؤالى داريد؟
امينى- سؤال من اين است كه اين «مراجعه به آراء عمومى و همه‏پرسى» اين دو تا است يا يكى است؟ اگر دو تا است فرقش چيست؟ چطور شده كه ذكر شده؟
محمد مؤمن- همان قانون اساسى قبلى است.
امينى- همان قانون اساسى سابق هم بوده، اما دو تا است يا يكى است؟
مؤمن- آراء عمومى و همه‏پرسى عطف تفسير است.
امينى- خوب اگر هست، پس چرا دو تاى آن را ذكر كنيم؟
نايب رئيس (هاشمى)- اين چه اشكالى دارد؟
مؤمن- عرض مى‏كنم قانون اساسى قبلى است. البته كميسيون ...
امينى- پيشنهاد حذف يكى از اينها را من مى‏دهم.
كروبى- اشكالى دارم.
نايب رئيس (هاشمى)- اشكالتان چيست، بفرماييد.
مهدى كروبى- اشكال بنده در اين است كه شوراى نگهبان نظارت كند در قضيه خبرگان آنجا دارد، رد شد.
نايب رئيس (هاشمى)- كجا رد شد؟
منشى (يزدى)- نه جناب آقاى كروبى! ظاهراً تصور جناب‏عالى اين است كه «نظارت بر انتخابات است».
مهدى كروبى- نظارت يعنى امضاء هم بايد بكند. ايشان بايد شركت كند يا شركت نكند؟
منشى (يزدى)- نظارت بر انتخابات است، انتخابات مجلس، انتخابات رياست جمهورى، انتخاب ... نظارت بر انتخابات تصريح شده است.
احمد آذرى قمى- مسائل خبرگان، انتخاب مجلس مگر اين نيست صلاحيت كانديداها را بايد تأييد بكند رئيس‏جمهور را هم همين‏طور ...
نايب رئيس (هاشمى)- نه انتخاب، انتخاباتى كه براى مجلس خبرگان مى‏شود.
كروبى- نه، يعنى ببينيد انتخابات صحيح بوده يا صحيح نبوده، تمام شد. من منظورم اين است كه ببينيد انتخابات صحيح است يا صحيح نيست. ديگر اين آقا باشد، اين آقا نباشد.
آذرى قمى- منظورم اين است كه بگويد اين آقا بايد باشد و اين آقا نبايد باشد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1461
كروبى- نه آقاى آذرى مى‏گويد منظورم اين است كه بگويد، اين آقا بايد باشد اين آقا نبايد باشد.
احمد آذرى قمى- در شورا مگر اين‏طور نيست، در رئيس‏جمهور نيست؟
نايب رئيس (هاشمى)- سؤال آقاى كروبى جوابش اين است منظور انتخاباتى است كه براى اعضاى خبرگان تشكيل مى‏شود. مثل مجلس شوراى اسلامى. بايد نظارت كنند تا انتخابات صحيح انجام بشود.
موسوى خوئينى‏ها- انتخابات خبرگان قبلى را چه كسى نظارت كرد؟ (مؤمن- شوراى نگهبان).
نايب رئيس (هاشمى)- ما با قانون نوشتيم. (موسوى خوئينى‏ها- كه شوراى نگهبان نظارت كند؟) بله، با قانون نوشتيم حالا اين دفعه در قانون اساسى بيايد ... آقاى بيات بفرماييد.
اسدالله بيات- ى ك اصلاح عبارتى بايد اينجا بشود. اين نظارت بر انتخاب خبرگان نيست، اين انتخابات خبرگان است و اين اگر «انتخاب» باشد ظاهراً عبارت موهن است.
بعد انتخاب آن رئيس‏جمهور به نظر من آن جلوتر بشود. معنايش اين است. شوراى نگهبان نظارت بر انتخاب رئيس‏جمهور (چون فرد است عنوان انتخاب آمده در قانون اساسى اولى هم بوده) و انتخابات مجلس خبرگان و مجلس شوراى اسلامى و مراجعه به آراء عمومى.
نايب رئيس (هاشمى)- حالا اين عبارت سليس‏تر مى‏شود اين طور كه مى‏گويند. آقاى بيات تذكرى مى‏دهند كه در اين مورد اصطلاحاً بايد بگوييد انتخابات گرچه انتخاب هم صحيح است. ولى انتخابات بگوييد روشن‏تر است، درست هم است، غير از رئيس جمهور ...
آذرى قمى- شايد اين غلط باشد. انتخاب خبرگان رهبرى را ممكن است باشد.
نايب رئيس- نه آن نيست، بله ممكن است اين شبهه، پس اين را انتخابات مى‏كنيم، البته يك نكته ديگر ايشان مى‏گويند در مورد رئيس‏جمهور آنجا انتخاب است همان جا هم شايد اصطلاحش انتخابات باشد، چون انتخاب‏هايى مى‏شود، هركسى به يك نفر رأى مى‏دهد و با اين تناسب آنجا هم انتخابات است. همه جا انتخابات است.
منشى (يزدى)- حالا اگر به هرحال پيشنهاد ايشان هست عبارت مى‏شود انتخاب رئيس‏جمهور ...
نايب رئيس (هاشمى)- نه «انتخابات» همه انتخابات است فرق نمى‏كند.
منشى (يزدى)- اگر همه انتخابات بشود، يكى مى‏شود، يعنى اين‏جور بشود «نظارت بر انتخابات خبرگان رهبرى و مجلس شوراى اسلامى».
نايب رئيس (هاشمى)- به همان ترتيب كه خودشان آوردند خوب است ديگر حالا در مورد همه‏پرسى لازم نيست اگر اشتباهى در قانون اساسى قبل شده ما هم اين را حفظ كنيم اگر در قانون اساسى همه‏پرسى و مراجعه به آراء عمومى اينها عطف تفسير است ما يكى از آن را بگذاريم.
عميد- در پرانتز گذاشته بشود بهتر است. انتخابات رئيس‏جمهور، انتخابات مجلس بايد حفظ بشود. آيين‏نامه انتخابات رئيس جمهور.
نايب رئيس (هاشمى)- آخر رئيس‏جمهور هم وقتى كه رأى مى‏دهند مردم به چند نفر
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1462
رأى مى‏دهند انتخابات است اگر شما بگوييد كه الان در هر شهر مثلًا رفسنجان، آقاى هاشميان هم وقتى كه يك نفر مى‏خواهد آنجا هم مى‏گويند انتخابات. نمى‏گويند انتخاب. اصلًا انتخابات با توجه به تعداد كانديداها است.
منشى (يزدى)- آقاى هاشمى اگر قرار است بحث ادبى بكنيد، انتخاب بين چند تا است. بعد گاهى منتخب هم چند تا است. گاهى منتخب يكى است، انتخاب بين چند تا كه باشد مى‏شود انتخابات. مثل مجلس شوراى اسلامى، يا خبرگان، ولى اگر يك نفر باشد ولو بين چند تا است ولى يك نفر را مى‏خواهند آن انتخاب مى‏شود. يعنى انتخاب‏كردن بين چند تا يك نفر را مى‏شود انتخاب، انتخاب‏كردن بين چند نفر مى‏شود انتخابات.
نايب رئيس (هاشمى)- از شما مى‏پرسم مثلًا در رفسنجان كه يك وكيل دارد، آنجا انتخابات انجام مى‏شود؟
منشى (يزدى)- نه، چون رفسنجان تنها نيست، كشور ...
نايب رئيس (هاشمى)- نه حالا به خصوص همان.
منشى (يزدى)- اگر دو تا كانديدا باشد انتخاب مى‏شود، بله، نماينده رفسنجان انتخاب شد نه انتخابات شد.
نايب رئيس (هاشمى)- اگر بخواهند بگويند چه مى‏گويند؟
منشى (يزدى)- در مجلس شوراى اسلامى انتخابات، روشن است ديگر، رد شويم از اين بحث.
ميرحسين موسوى- حاج آقا اين را از يك اديب بپرسيد، بحث را تمام كنيد.
منشى (يزدى)- بلى، بگذاريد در آن جلسه شور سوم حل مى‏شود بله، يك نفر را حتماً مى‏گويند انتخاب.
مؤمن- حاج آقا اجازه بفرماييد، من يك توضيحى بدهم.
نايب رئيس (هاشمى)- بفرماييد.
محمد مؤمن- ببينيد ما اين عبارت انتخاب را كه آورديم درست است و فرق دارد با بعدى‏اش يك وقت انتخاب خبرگان رهبرى است. انتخاب مى‏شوند، خبرگان رهبرى و همچنين انتخاب مى‏شود رئيس‏جمهور. آنجا هست انتخابات مجلس، نه انتخاب مجلس، معنا ندارد، آنجا چون اضافه شده به مجلس انتخابات آورده و انتخاب‏هايى است مربوط به مجلس. اما اينجا چون نسبت به آن شخص يا اشخاص انتخاب شده است انتخاب خبرگان يا انتخاب رئيس جمهور اين تعدد ...
نايب رئيس (هاشمى)- نه آن طور نيست.
منشى (يزدى)- حالا چون خبرگان هم متعددند بگويند انتخابات مجلس خبرگان.
مؤمن- ولى در مورد مجلس انتخاب مجلس نيست، انتخابات مجلس است.
نايب رئيس- اولًا آن كه حتماً بايد بگوييم مجلس خبرگان.
مؤمن- همان طور كه آقاى بيات فرمودند اگر بكنيم مجلس ...
نايب رئيس (هاشمى)- بحث ادبى يك چيزى است كه هيچ كسى را نمى‏شود قانع بكنيم، حتى آخرش هم همين را مى‏گويند من هم مثل شما هستم ديگر فرقى نمى‏كند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1463
منشى (يزدى)- شور سوم تنظيم مى‏كنند مى‏آورند همين‏جا.
نايب رئيس (هاشمى)- پس، اصلاحى كه آقايان كردند، فقط همين است كه انتخابات مجلس خبرگان را اضافه كردند.
ميرحسين موسوى- رأى جديدى است.
نايب رئيس (هاشمى)- اين قدر جديد نيست آقايانى كه موافقند اين بيايد در دستور كار ما (چون آقاى هاشميان اصرار دارند) اين را اول رأى بدهند (اكثر دستشان را بلند كردند) تصويب شد. حالا كسانى كه موافقند انتخابات خبرگان را هم در قانون اساسى همين‏طور اضافه بكنيم رأى بدهند (اكثر دستشان را بلند كردند) تصويب شد.
منشى (يزدى)- اصل بعدى را بفرماييد.
مؤمن (مخبر كميسيون)- در اصل يكصد و چهل و دوم باز يك اصلاح لفظى مختصرى شده است، عبارت قانون اساسى الان اين است: «دارايى رهبر يا اعضاء شوراى رهبرى» اين كلمه «يا اعضاء شوراى رهبرى» را ما حذف كرده و گفته‏ايم «دارايى رهبر تا آخر ... رئيس‏جمهور، وزيران و همسر و فرزندان» شوراى رهبرى حذف شده است.
ميرحسين موسوى- البته معاونان رئيس‏جمهور اضافه شد، رأى گرفتيم.
موسوى خوئينى‏ها- من سؤال دارم.
نايب رئيس (هاشمى)- سؤال شما چيست؟ بفرماييد.
موسوى خوئينى‏ها- سؤالم اين است كه در گذشته مشابه اين را هم داشتيم اين ديوان عالى كشور اولًا عملًا رئيس ديوان‏عالى كشور بوده، خيلى هم مفهوم صحيحى نداردكه ديوان‏عالى كشور بيايد اين مسائل را رسيدگى كند. ديوان‏عالى كشور سى شعبه است، هر شعبه هم سه نفر مستقل از هم، رئيس ديوان‏عالى كشور بوده. قبلًا هم من به يك مناسبت عرض كردم رئيس ديوان‏عالى كشور به ملاحظه اين‏كه رئيس قو قضائيه شناخته مى‏شده، اين امر را بر عهده او گذاشته بودند اما الان رئيس ديوان‏عالى كشور منصوب و منتخب رئيس قو قضائيه است. اين كار در واقع در شأن رئيس قو قضائيه است. به نظر من اين يك چيز واضحى است كه بايد اصلاح بشود.
نايب رئيس (هاشمى)- شما در اين مورد پيشنهادى با پنج امضاء بدهيد چون اين پيشنهاد جديدى است.
منشى (يزدى)- اگر در اصلاحات قو قضائيه بوده؟
نايب رئيس (هاشمى)- اصلاح شده؟ (موسوى خوئينى‏ها- در جاى مشابه).
منشى (يزدى)- اگر مصوبات را داريد، ملاحظه بفرماييد، راجع به آن اصل آخر ...
دكتر حسن حبيبى- اين تصويب شده. «دارايى رهبر، فقط ما اعضاى شوراى رهبرى را نگه داشته بوديم كه اينجا حذف شد رئيس‏جمهور، معاونان رئيس جمهور، وزيران و همسر و فرزندان آنان قبل و بعد از خدمت توسط ديوان‏عالى كشور رسيدگى مى‏شود كه برخلاف حق افزايش نيافته باشد». اين مصوب كميسيون دوم است.
موسوى خوئينى‏ها- اصلاح نشد. ما در مورد مشابه اصلاح كرديم يعنى «عفو» را آقايان قبول كرديد كه آنجا رئيس ديوان‏عالى كشور بود شد. «رئيس قو قضائيه» استدلالش هم همين بود كه اين در شأن رئيس دستگاه قضائى است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1464
نايب رئيس (هاشمى)- شما الان پيشنهاد پنج نفرى بدهيد كه آيين را اصلاح كنيم.
مؤمن- به ما مربوط نيست كه قبول كنيم ما فقط رهبرى را بررسى مى‏كنيم.
نايب رئيس (هاشمى)- وقتش همين حالا است.
منشى (يزدى)- رئيس ديوان‏عالى مناسب‏تر است تا رئيس قو قضائيه.
محمد مؤمن- بلى رئيس ديوان‏عالى كشور مناسب‏تر است، براى اين‏كه كار ديوان‏عالى كشور كار قضائى است ولو اين‏كه حالا قضائى شكلى هم باشد بالاخره كار ديوان‏عالى كشور كار قضائى است. رئيس قو قضائيه كار قضائى ندارد و اين رسيدگى متناسب است كه به ...
كروبى- عفو است.
مؤمن- عيب ندارد، عفو منافات ندارد كه خودش مورد بررسى قرار بدهد و پيشنهاد كند اما كار قضائى ...
ميرحسين موسوى- حاج آقا جنبه سياسى دارد يعنى شما يك مجتهد گذاشته‏ايد رأس كار، بهتر است كه او بيايد به دارايى رهبر رسيدگى كند.
مؤمن- آن هم مجتهد است فرق نمى‏كند، رئيس ديوان‏عالى هم مجتهد است و خودتان كه بهتر مى‏دانيد ديوان‏عالى كشور همه كارهايش زير نظر رئيس است رئيس خودش خواست بررسى مى‏كند. به هر شعبه‏اى كه خواست مى‏دهد.
منشى (يزدى)- جناب آقاى هاشمى! اولًا كه ديوان‏عالى به معنى رئيس ديوان‏عالى هست. ثانياً رسيدگى ديوان خودش يك اعتبار بالايى دارد، تا بگويند توسط رئيس قو قضائيه رسيدگى مى‏شود. «رئيس قو قضائيه رسيدگى مى‏كند» يعنى بگيرد بدهد به يك دادگاهى رسيدگى بكند ولى ديوان اصولًا به معناى رسيدگى مراحل نهايى. پرونده‏هاى سنگين است؟ شما وقتى مى‏خواهيد اموال اين قبيل شخصيت‏ها را رسيدگى بكنيد، مناسب است كه بفرماييد ديوان‏عالى رسيدگى بكند، حداكثر اگر آقاى خوئينى‏ها بفرمايند اين كلمه «ديوان» را تبديل كنيم به رئيس ديوان حرفى است والا خود ديوان‏عالى يعنى رئيس ديوان‏عالى و مناسب‏تر ديوان است تا رئيس قو قضائيه.
مؤمن- جلوتر هم شوراى عالى قضائى بود در رأس قوه، به شورا واگذار نشود.
منشى (يزدى)- آنجا كه تغيير پيدا كرد جناب آقاى خوئينى‏ها، آنجا پيشنهاد عفو بود. پيشنهاد عفو مناسب است با رئيس قوه قضائيه ولى رسيدگى در حقيقت كار قضائى است كه مناسب با ديوان است.
ميرحسين موسوى- اجازه مى‏دهيد من توضيحى بدهم؟
نايب رئيس- بفرماييد.
ميرحسين موسوى- اگر اين را مى‏خواهيد بحث بكنيم، بحث بكنيم. من به ذهنم مى‏آيد كه با توجه به موقعيت رهبر، رئيس‏جمهور مسائل سياسى وسيعى كه هست، معتبرترين فرد قضائى بايد به اين مسأله رسيدگى بكند، نمى‏شود داد دست هر كسى، مى‏فرمايند سى تا شعبه دارد. ما نمى‏دانيم آن سى نفرى كه آنجا نشسته‏اند چه گرايش‏هايى دارند، چه مسائلى دارند، فردا برندارند يك چيزى بنويسند بعد از رهبرى بعد همه حيثيت نظام را در معرض سؤال قرار بدهند. به نظر مى‏آيد كه بهتر است، همان كه در رأس قو قضائيه مجتهد هست، مورد اعتماد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1465
كل نظام است و رهبر انتخاب كرده او رسيدگى بكند.
نايب رئيس (هاشمى)- حالا آن را كه ما الان بحث نمى‏كنيم شما پيشنهاد تهيه كنيد بدهيد ما بحث كنيم براى اين اصلاح، تا ما بحث‏هاى ديگرمان را انجام بدهيم.
مؤمن- اول به حذف شوراى رهبرى رأى بگيريد.
آذرى قمى- حذفش را رأى نگرفتيد.
نايب رئيس (هاشمى)- در مورد شوراى رهبرى را مى‏گيريم، اما اين‏كه ديوان‏عالى كشور باشد جاى آن را خالى مى‏گذاريم.
مؤمن- رأى نگرفتند.
نايب رئيس (هاشمى)- آخر پيشنهاد مى‏خواهند بدهند.
مؤمن- اين مربوط به كميسيون رهبرى نيست كه رشته‏هاى ديگرى است.
نايب رئيس (هاشمى)- حالا قسمتى از آن كه روشن است.
منشى (يزدى)- زير نظر رئيس قوة قضائيه هم هست.
مؤمن- اين اصلًا مربوط به كميسيون رهبرى نيست.
نايب رئيس (هاشمى)- اين حرف آقاى نخست وزير حرف درستى است ما مى‏خواهيم اين همه معاون، وزراء، رهبرى اموالى اينها دارند، يك چيزى دارند. مى‏روند مى‏دهند به دست آنها، اينجا هم مى‏گوييد ديوان‏عالى كشور. ديوان‏عالى كشور مى‏تواند در هر شعبه‏اى باشد ما چرا مسأله درست كنيم براى ...
منشى (يزدى)- زير نظر رئيس قو قضائيه است (هاشمى- زير نظر باشد) بالاخره رئيس است كه دخالت مى‏كند (هاشمى- چه ربطى به رئيس قو قضائيه دارد؟) رئيس قو قضائيه است كه مى‏گويد اين شعبه برسد يا آن شعبه برسد. ديوان جمعاً زير نظر قو قضائيه است.
نايب رئيس (هاشمى)- به هرحال ما بدهيم به رئيس قو قضائيه كه بهتر است ما اطمينان بيشترى به او داريم.
موسوى اردبيلى- اجازه مى‏دهيد؟ (نايب رئيس- بفرماييد) براى رئيس ديوان‏عالى يك چيزهايى را سابق قائل بودند به دليل اين‏كه رئيس ديوان‏عالى در رأس قو قضائى بود. البته وزير هم داشتيم منتها وزير، بيشتر كارهاى اجرايى را مى‏رسيد اما الان اگر همه اين مسائل يعنى تمام اين اختيارات قو قضائيه واجرايى و امثال اينها را داديم به يك فرد ديگر، بالاترين مقام بايد به اينها برسد. از قبيل اين‏كه رئيس‏جمهور مى‏خواهد قسم بخورد، مثلًا سابق مى‏گفتند پيش رئيس ديوان‏عالى كشور. خوب اين تبديل شده به رئيس قو قضائيه. اينها يك ده، پانزده تا يا كمتر. مثلًا هفت، هشت منصبى است داده شده به رئيس آن قوه، رئيس قو سابق رئيس ديوان‏عالى كشور بود. الان رئيس قو قضائى است. رئيس ديوان‏عالى كشور شخصيت دوم قو قضائيه است. آن كه مى‏خواهد سر و كارش با رده‏هاى بالا باشد، مناسبش همان رئيس قو قضائى است.
نايب رئيس (هاشمى)- حالا پيشنهاد هم ديگر رسماً رسيد. اول اجازه بگيريم ببينيم مجلس موافق است. اول فقط حذف شوراى رهبرى را رأى مى‏گيريم آقايانى كه با حذف شوراى رهبرى از اين اصل موافقند رأى بدهند (اكثر دستشان را بلند كردند) تصويب شد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1466
الان پيشنهاد اين است (پنج نفر امضا كرده‏اند) «رئيس قو قضائيه» به جاى «ديوان‏عالى كشور» آقايانى كه موافقند اين در دستور كارمان بيايد رأى بدهند (اكثر دستشان را بلند كردند) تصويب شد. اين هم در دستور آمد.
منشى (يزدى)- ديگر صحبت نمى‏خواهد روشن شد رأى بگيريم.
كروبى- آقاى هاشمى! مطلب روشن است.
مهدوى كنى- سؤال دارم.
نايب رئيس (هاشمى)- بفرماييد.
مهدوى كنى- سؤال يا اشكال من اين است كه كه رئيس قو قضائيه منتخب خود مقام رهبرى است حالا يك كسى كه منتخب مقام رهبرى است. ايشان مى‏خواهد اموال رهبرى را ... اگر بناى ما بر رسيدگى واقعى است. آن وقت خود ايشان را ما بياوريم كه اموال مقام رهبرى را رسيدگى كند اين خودش شبهه‏ناك است. يك مقامى بايد باشد كه منتخب خودش نباشد. اگر بنابر رسيدگى واقعى است، اگر بنايش بر تشريفات است آن وقت ديگر بحثى ديگر است.
منشى (يزدى)- قانون اساسى اول هم همين بوده، هر دو آنها هم منتخب هستند.
كروبى- ثانياً اگر چنان‏چه يك مقام بالاترى نتواند پايين‏تر كه رئيس نمى‏تواند تعيين كند.
نايب رئيس- هيچ‏كس در نظام نيست كه زير نظر رهبرى نباشد.
كروبى- آقاى مهدوى! اگر آن نتواند كه ديگر پايين‏ترى هيچ نمى‏تواند. حالا آن كه ضعيف‏تر است. اگر منظورتان از نظر قدرت است.
منشى (يزدى)- ديگر بحث نكنيم، به رأى بگذاريم.
نايب رئيس (هاشمى)- آقاى بيات هم بفرماييد.
اسدالله بيات- بسم الله الرحمن الرحيم. در گذشته نصب رئيس ديوان‏عالى كشور و دادستان كل با رهبرى بود، عزلش در دست او نبود (در گذشته هم همين‏طور بود) وقتى كه اينها منصوب بودند اينها نوعى استقلال داشتند. چون استقلال داشتند مى‏توانستند رسيدگى كنند، ولى الان در مصوبه شما به تمام معنا، طورى است كه هيچ قابل تضمين نيست نه رئيس ديوان‏عالى كشور، نه رئيس دستگاه قو قضائيه. طبيعى است كه در اينجا عزلشان، نصبشان، قبول استعفايشان مربوط به آن است اشكالى كه جناب آقاى مهدوى مى‏گويند آن تنظيمى كه قبلًا شده بود، مقدار اشكال كمتر و سبك‏تر بود اما الان اشكال دقيقاً در جاى خودش قوى‏تر از گذشته است.
نايب رئيس- آقاى عميد هم مخالف صحبت مى‏كنند.
عميد زنجانى- من هم اين اشكالى را كه گفته شد تأكيد مى‏كنم به‏علاوه اين‏كه آن ملاحظات سياسى كه در كار است هست اين در صورتى است كه خداى نكرده احتمال خلافى در بين بدهيم. بعد بگوييم اينها را بدهيم دست چه كسى رسيدگى كند؟ فرض ما اين است كه هيچ تخلفى صورت نمى‏گيرد اگر هم خداى ناكرده تخلفى صورت بگيرد، اين تخلفى است كه واقعاً بايد رسيدگى بشود. وقتى مى‏خواهيد واقعاً رسيدگى بشود. كار، كار قضائى است، كار قضائى مال ديوان‏عالى كشور است. رئيس قوة قضائيه كار قضائيه به معنى الاخص نمى‏كند. بنابراين ما اگر احتمال تخلفى مى‏دهيم يا براى پيشگيرى از تخلف دستگاه قضائى را به صورت‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1467
مستقل وارد صحنه بكنيم كه به صورت ماهوى و مستقل عمل بكنند و اين كار، كار ديوان‏عالى كشور است.
نايب رئيس (هاشمى)- آقاى محمدى شما به عنوان موافق صحبت كنيد.
محمدى گيلانى- بسم الله الرحمن الرحيم. شبهه آقاى مهدوى با قواعد شرع تطبيق نمى‏كند يعنى كسى كه قاضى شد و منصوب از طرف امام و رهبر شد مى‏تواند قضاوت بكند، حتى نسبت به ارحام خودش هم مى‏تواند قضاوت بكند يعنى آن تهمتى كه منشأ اين چيز مى‏شود در فقه روشن است، حضرت امام راجع به شهادت مى‏فرمايد مى‏تواند پدر عليه پسر، يا به عكس ... بعضى‏ها به همان روايت استناد كرده‏اندكه پدر نمى‏تواند دربار پسر يا به عكس قضاوت كند ايشان رد مى‏كند. كسى كه قاضى است ولو اين از طرف رهبر، ايشان عزل و نصبش هم به دست او هست، امين است اين ...
مهدوى كنى- شبهه بنده سياسى بود نه فقهى كه شما جواب بدهيد.
محمدى گيلانى- بنده سياست خيلى سرم نمى‏شود، من شرع سرم مى‏شود كه شما مى‏فرماييد اين ... خود اميرالمؤمنين سلام الله عليه كه شريح را نصب كرده بود. پاى قضاوت شريح هم مى‏رفته به او اطمينان داشته. بنابراين طبق ميزان شرع مى‏تواند رئيس قو قضائيه يا سابقاً كه ديوان‏عالى كشور بوده، خوب اين مى‏تواند قضاوت كند كما اين‏كه در خبرگان اول هم اين را دادند به دست رئيس ديوان‏عالى كشور كه منصوب رهبر بوده دادند، به دست او بناء عليهذا در اين اشكال شرعى، الهى نمى‏بينم، سياسى كه آقاى مهدوى مى‏فرمايد اين سياست را ايشان بايد توضيح بدهند كه سياست الهيه اين را اقتضا مى‏كند. غير الهيه را هم ما اعتنايى به آن نداريم، اعتبارى برايش نيست.
نايب رئيس (هاشمى)- متشكر، بسيار خوب، رأى مى‏گيريم، آقايانى كه موافقند رئيس قو قضائيه به جاى ديوان‏عالى كشور در اين اصل بيايد رأى بدهند (اكثر دستشان را بلند كردند) تصويب شد، آن را بخوانيد.
                         (به شرح زير خوانده شد)

اصل يكصد و چهل و دوم: «دارايى رهبر، رئيس‏جمهور، معاونان رئيس جمهور، وزيران و همسر و فرزندان آنان قبل و بعد از خدمت توسط رئيس قو قضائيه رسيدگى مى‏شود كه برخلاف حق افزايش نيافته باشد».
نايب رئيس (هاشمى)- اين تمام شد. ما يك اصلى را از تو انداخته بوديم كه آن اصل شوراى امنيت ملى بود كه در جلسه امروزمان اين مسأله را بررسى كرديم، يك متنى را تا آنجا كه توانستيم بررسى كنيم كامل كنيم، تهيه كرديم آقاى نورى توضيح بدهند (امينى- شوراى تشخيص مصلحت مقدم است) چه فرقى مى‏كند؟ حالا كه اين در اينجا بود اين هم از شؤون رهبرى است. گفتيم كه اين در حوزه رهبرى قرار مى‏گيرد، مصوباتش را بايد رهبرى تأييد بكند در همين‏جا، به جاى شوراى‏عالى دفاع هم آمده و هم شوراى امنيت هم به نحوى در اين ادغام شده است. بفرماييد.
عبدالله نورى- بسم الله الرحمن الرحيم. اصل اين است كه به منظور پاسدارى از تماميت ارضى و حاكميت ملى و تعيين سياست‏هاى دفاعى امنيتى كشور جهت تأمين منافع ملى و در چهارچوب سياست‏هاى كلى تعيين شده از طرف مقام رهبرى و هماهنگ نمودن فعاليت‏هاى سياسى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1468
اطلاعاتى، اجتماعى، فرهنگى و اقتصادى در ارتباط با تدابير كلى دفاع امنيتى و نيز بهره‏گيرى از امكانات مادى و معنوى كشور براى مقابله با تهديدهاى داخلى و خارجى، شوراى عالى امنيت ملى به رياست رئيس جمهور با تركيب زير تشكيل مى‏گردد.
چيزى كه در جلسه قبل اينجا مطرح شد و بنا شد نسبت به آن اقدام بشود، اين بود كه شوراى‏عالى امنيت ملى كه در كميسيون محترم تصويب شده بود، يك قدرى ابهام داشت از نظر وظايفى كه دارد. البته علت اين‏كه در آنجا خيلى ما دنبال نكرده بوديم نه اين بود كه وظايفش را نمى‏شد روشن بكنيم. اولًا در خود شوراى‏عالى دفاع هم اين بحث به صورت جدى و كامل در قانون اساسى نيامده بود، يك بحث شكلى داشت و ثانياً ما فكر كرديم شايد كمكى است. كلمه به كلمه اينها يك بحث‏هاى خيلى جدى بخواهد كه اين را بگذاريم بعد انجام بشود. وقتى كه نطر شورا بر اين تعلق گرفت كه حتماً اين بررسى بشود. اين كار انجام شد. چيزى كه الان اينجا آمده است، اولًا محور بحث در شوراى امنيت ملى مسائل دفاعى- امنيتى است، همان چيزى كه در جلسه قبل هم توضيح داده شد. به اين معنا كه ما در ارتباط با تثبيت نظام و امنيت ملى كشور نياز داريم به يك شورايى كه مسائلى را كه در ارتباط با تهديدات داخلى و خارجى، نظامى و غير نظامى، بحران‏هاى اقتصادى و اصولًا چيزهايى كه براى كشور ما مى‏تواند خداى ناخواسته آسيبى را ايجاد بكند، ما بايد يك چنين تركيبى داشته باشيم كه جاى اين تركيب در كشور ما خالى بوده است شوراى‏عالى دفاع چنين موقعيتى را نداشته. يك چنين چيزهايى اصلًا جزو وظايف شوراى امنيت نبوده و تازه آن چيزى هم كه بوده ضعيف بوده است.
شوراهاى متفرقه‏اى مثل شوراى هماهنگى اطلاعات و شوراى عالى سياسى و امثال اينها داشتيم كه باز چنين جايگاهى را نداشته به تعبير جناب آقاى موسوى اردبيلى شايد يك قسمتى از اين كارها در جلسات رؤساى سه قوه و امثال اينها تصميم‏گيرى مى‏شده كه آنهم خودش مى‏تواند يك چنين معنا و مفهومى داشته باشد كه خيلى ابايى نداريم از اين‏كه بگوييم بله آن مجموع يك چنين مجموعه‏اى بوده مى‏توانسته باشد. اجمالًا چيزى كه ظاهر جلسه قبل هم نشان مى‏داد در اين جهت بحثى نيست كه ما يك چنين چيزى را نياز داريم. چيزى كه در جلسات قبل تصويب شد در آن بند يك تعيين سياست‏هاى كلى جمهورى اسلامى ايران به عهده رهبر شد با مشورت مجمع تشخيص مصلحت، بنابراين پس ما يك محدوديتى در آن رابطه داريم كه بايد وضع‏مان را در ارتباط با تعيين سياست‏هاى كلى روشن بكنيم. اينجا محور بحث را به جاى بيان سياست‏هاى كلى آورديم توى مقوله‏اى كه بحث دفاعى امنيتى دارد. از طرف ديگر مواجه هستيم با اين‏كه الان در تشكيلات كشور ما رهبر موقعيتى است كه از نظر قانون اساسى يك سلسله اختيارات و وظايف دارد كه من باب مثال نيروهاى مسلح نظامى و انتظامى در ارتباط با آن است و به تعبيرى در ارتباط با وظايف دفاعى و امنيتى خودش صاحب سهم است حالا منهاى مبحث ولايت فقيه. كما اين‏كه امكانات كشورى مملكت از نظر اعتبارات و سياست خارجى و اطلاعات و امثال اينها در ارتباط با رئيس‏جمهور است كه آن هم دررابطه با تأمين دفاع و امنيت ملى كشور صاحب سهم است ما اگر يك جايى بخواهيم اينها را تلفيق بكنيم باز نياز به يك شورايى دارد كه هر دو رنگ را داشته باشد و هر دو در آن سهيم باشند و اين كار را بتواند انجام بدهد در اين چيزى كه اينجا نوشته شده سه وظيفه كلى در ارتباط با شوراى عالى امنيت ملى مطرح شده:
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1469
اول تعيين سياست‏هاى «دفاعى- امنيتى» كشور است كه به دليل اين‏كه در قبل آمده بود سياست‏هاى كلى با رهبر است اينجا آورده‏ايم در چارچوب سياست‏هاى كلى تعيين شده از طرف مقام رهبرى كه اين نمى‏تواند تخطى از آن داشته باشد، بر اساس سياست‏هاى كلى كه از طرف مقام رهبرى داده شده سياست‏هاى دفاعى- امنيتى بايد شكل بگيرد.
دوم هماهنگ نمودن فعاليت‏هاى سياسى، اطلاعاتى، اجتماعى، فرهنگى و اقتصادى در ارتباط با تدابير كلى دفاعى- امنيتى است يعنى اگر در كشورمان يك سلسله مسائلى را داريم كه در ارتباط با دفاع و امنيت ملى حياتى است نمى‏توانيم در تصميم‏گيرى‏هاى سياسى بگوييم كارى به اين نداريم، در مسائل اقتصادى بگوييم كارى به اين نداريم. مقوله‏هاى اقتصادى و سياسى و اطلاعاتى ما بايد حول محورى بگردد كه تأمين‏كننده امنيت ملى ودفاع از نظام باشد اين هم محور دوم.
محور سومى كه در اينجا به عنوان وظايف شوراى امنيت ملى آمده است، بهره‏گيرى از امكانات مادى و معنوى كشور براى مقابله با تهديدهاى داخلى و خارجى است. من باب مثال اين‏كه صنايع ما، بسيج ما، بودجه ما، ارز ما و چه و چه در زمان جنگ و يا پيش‏بينى براى جنگ چه جهت دفاعى بايد داشته باشد جايگاهش اينجاست كه اين مجموعه‏اى كه اينجا هستند و عالى‏ترين مجموعه ما هم هستند كه اتصال بين رئيس جمهور و رهبر را برقرار مى‏كنند. اينها مى‏نشينند بهره‏گيرى از امكانات مادى و معنوى كشور براى مقابله با تهديدهاى داخلى و خارجى را برنامه‏ريزى مى‏كنند. براى اين منظور شوراى عالى امنيت ملى تشكيل مى‏شود. اين شوراى عالى امنيت ملى به دليل اين‏كه عمدتاً يك تشكيلاتى است كه سياست‏گذار است ولى كارش بايد در جهت اجرا پيش برود رئيسش، رئيس جمهور قرار داده شده. ولى به دليل اين‏كه حتماً اين شوراى‏عالى امنيت ملى بايد مصوباتش هم از نظر مقام رهبرى و ولايت بگذرد و هم در كانال نظامى و انتظامى ما كه زير مجموعه تشكيلات رهبرى است اعمال بشود بايد حتماً به تأييد مقام رهبرى برسد كه اين هم در ذيل همين جا آمده كه مصوبات شوراى عالى امنيت ملى پس از تأييد مقام رهبرى قابل اجرا است يعنى ابتدا به ساكن، نمى‏شود اينها را برداشت و برد عمل كرد حتماً بايد تأييد مقام رهبرى را داشته باشد تا بشود اجرا كرد.
مسأله‏اى كه در اينجا داشتيم يكى تركيب بود كه تركيب يك اصلاحاتى شده با نظرى كه جناب آقاى هاشمى داشتند و بعضى از مواردش مثل رئيس ستاد فرماندهى كل نيروهاى مسلح را ظاهراً با خود حضرت آيت الله خامنه‏اى هم صحبت شده يك سرى بحث‏هايى، حالا ممكن است تركيبش هم اينجا باشد. تركيب به اين شكل درآمد بحث ديگرى كه ما داشتيم در رابطه با زير مجموعه شوراى عالى امنيت ملى بود. ما اگر شوراى عالى امنيت ملى را تشكيل بدهيم به طور طبيعى شوراى امنيت كشورمان و شوراى دفاعمان بيشتر جنبه تخصصى پيدا مى‏كند. مثلًا شوراى دفاع ما يك شورايى مى‏شود كه رئيسش ممكن است رئيس ستاد كل نيروهاى مسلح باشد. بيشتر اعضايش هم فرماندهان نظامى باشند و بيشتر كار ستاد فرماندهى كل و تنظيم و تصويب آيين‏نامه‏ها و حركت‏هاى نظامى و انتظامى كشور را به عهده دارند. مى‏شود جزو زير مجموعه‏هاى اينها يا شوراى امنيت كشور كه يك مقوله‏اى است يك سلسله كارهاى جارى دارد يك سلسله كارهايى كه در شرايط بحرانى كشور هم شوراى امنيت‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1470
كشور بايد حضور داشته باشد و نظر بدهد و شوراهاى ديگرى كه آن جلسه هم اشاره شد مثل شوراى هماهنگى اطلاعات احياناً برخى از شوراهاى اقتصاد كه مسائل استراتژيك و اساسى بحث اقتصاد را مى‏خواهد مطرح بكند شوراى عالى سياسى كه در رابطه با روابط بين‏الملل در مسائل اساسى مى‏خواهد كار بكند اينها اينجا مى‏آيد. منتها اين زيرمجموعه‏اى كه به عنوان شوراهاى ديگر ديده شده يك بحثى داشتيم كه آيا وظايفش را اين شوراى‏عالى امنيت ملى تنظيم بكند يا نه، وظايف و اختياراتش در مجلس برود و تصويب بشود. آن‏كه ما داريم شوراى‏عالى امنيت ملى است كه حساس‏ترين مسأله است كليات وظايفش را آورديم. شكل تشكيلش را هم گفتيم رئيسش و تأييد رهبرى را هم گفتيم ولى اين زير مجموعه‏هايى كه به عنوان شوراهاى ديگر است وظايف و اختيارات اين را در مجلس بگذاريم انجام بشود كه بر همين اساس اين عبارت آمد كه شوراى عالى امنيت ملى به تناسب وظايف خود شوراهاى فرعى از قبيل شوراى دفاع و شوراى امنيت كشور تشكيل مى‏دهد رياست هريك از شوراهاى فرعى با يكى از اعضاى شوراى‏عالى است كه از طرف رئيس جمهور تعيين مى‏شود. اما براى اين‏كه يك وقت مجلس مثلًا فرض ندارد يك شورايى درست كند به عنوان زيرمجموعه بعد هم بگويد مثلًا وزير صنايع رئيسش است نه اين بايد حتماً در رابطه با اين مجموعه ديده بشود ولى حدود اختيارات و وظايف شوراهاى فرعى را قانون معين مى‏كند و تشكيلات آنها. تشكيلات هم اصولًا در مجلس براى تصويب نمى‏رود اينجا هم پيش‏بينى شده كه تشكيلات هم به تصويب شوراى عالى برسد اين مجموعه چيزى است كه ديده شده، البته من فكر مى‏كنم كه اگر اين بخواهد مورد بحث و بررسى و تصويب قرار بگيرد احتمالا يك چند تا در رابطه با اصول ديگر بحث داشته باشيم كه بايد اين هماهنگ بشود اگر اين لازم مى‏شود مثل بحث شوراى‏عالى دفاع يا مثل بحث شوراى امنيت كشور يا مثل همان بحثى كه در ارتباط با بند يك است و جايگاهى كه اين در ارتباط با بند يك پيدا مى‏كند كه در سر جاى خودش توضيح مى‏دهم.
نايب رئيس (هاشمى)- بهتر است توضيح بدهيد، آن توضيح اصولى است.
عبدالله نورى- در بند (1) چيزى كه الان در شوراى بازنگرى تصويب شده اين است كه تعيين سياست‏هاى كلى نظام جمهورى اسلامى پس از مشورت با مجمع تشخيص مصلحت چيزى كه در اين رابطه ديده مى‏شود اگر مجمع تشخيص مصلحت تركيبش، تركيب امنيتى دفاعى باشد بهترين مشاور براى رهبرى مى‏تواند باشد و هيچ مشكلى هم ندارد ولى اگر تركيبش تركيب غير امنيتى- دفاعى باشد يعنى غير از اين چيزى باشد كه ما الان اينجا داريم مطرح مى‏كنيم به نظر رسيد بهتر است كه ما تعيين سياست‏هاى كلى نظام را به دودسته تقسيم كنيم يك دسته آنهايى كه در ارتباط با مسايل امنيتى- دفاعى است بگوييم با نظر يا پيشنهاد يا مشورتى كه شوراى امنيت ملى مى‏دهد. يكى ساير وظايف و اختياراتى است كه رهبر دارد و سياست‏هايى كه مى‏خواهد اعلام بكند آن را بگذاريم با مجمع تشخيص مصلحت.
منشى (يزدى)- به عنوان مخالف جناب آقاى موسوى اردبيلى صحبت مى‏فرمايند.
سيد عبدالكريم موسوى اردبيلى- من با اصل مسأله مخالف نيستم با استفاده از تجربيات گذشته عرض مى‏كنم اعضايى كه در اينجا نوشته شده ظاهرش همه اعضاى ثابت هستند (9 نفرند) مسائلى هست گاهى بحث سرّى است نمى‏شود در يك مجمع 9 نفره مطرح بشود.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1471
گاهى ايجاب مى‏كرد مسائل فقط سه نفر از آن اطلاع داشته باشند بحث سرى و مهم بود سه يا چهار نفرمثلًا رؤساى سه‏گانه و نماينده رهبر و گاهى نه. مثلًا فرض بفرماييد مربوط به يك قسمت سرى هم هست رئيس او دعوت مى‏شود اما رئيس قسمت‏هاى ديگر دعوت نمى‏شود. لذا من فكر مى‏كنم اگر قرار است اين كار انجام بشود. اگر آقايان رأى بدهند اين اعضا را دو قسم كنند يكى اعضاء ثابت در يك محدوده كوچك دقت مى‏كنيد چه عرض مى‏كنم؟ يكى اعضاء ثابت در يك محدوده كوچك مثلًا از 4 نفر مركب باشد رؤساى سه قوه و نماينده رهبر كه آن مسائل به كلى سرى است كه قرار است ديگران مطلع نباشند يا ظرفيتش را ندارند يا قرار نيست در يك جمع وسيعى مطرح بشود آنها باشند. بعد آنهاى ديگر را شايد به اضافه يكى دو نفر ديگر هم هر كدام را وقتى كه مسائل به آنها مربوط شد يا مسائل كلى كه به همه مربوط است اينها را با هم دعوت كنند آنها هم باشند اگر اين‏جورى باشد به نظر من مناسب‏تر است.
ى كى از آقايان- اعضاء آن ...؟
موسوى اردبيلى- اعضاء دو قسمت باشد ثابت و غيرثابت.
منشى- جناب آقاى موسوى نخست وزير.
ميرحسين موسوى- من نمى‏دانم بحث را جلسه مى‏خواهد چه جورى ادامه بدهد من فقط در رابطه با آن اشكالى كه ...
نايب رئيس (هاشمى)- ما اصل كار را غفلت كرديم اجازه نگرفتيم كه بياوريم در بحث، ما مثل اين‏كه براى ورود در بحث رأى نگرفتيم.
كروبى- قبلًا براى طرح اين مسأله رأى داده‏ايم. بحث جديد بود، اجازه هم گرفتيد مدتى هم صحبت كردند.
نايب رئيس (هاشمى)- پس حالا ما مى‏توانيم 40 دقيقه موافق و مخالف صحبت كنيم حالا آقاى موسوى صحبت كنند.
ميرحسين موسوى- من به عنوان موافق صحبت مى‏كنم.
بسم الله الرحمن الرحيم‏
ما در كشور شوراهاى مختلفى داريم از قبيل شوراى‏عالى دفاع، شوراى امنيت كشور، شوراى هماهنگى اطلاعات، شوراى اقتصاد كه عملًا اينها كارهاى مجزا از همديگر انجام مى‏دهند و هر كدام بخشى از مشكلات كشور را حل مى‏كنند ولى شورايى كه تمام منافع، مصالح كشور و خطراتى كه كشور را تهديد مى‏كند و برنامه‏هاى جامع كشور كه عملًا آينده كشور را شكل مى‏دهد و جهت‏گيرى اصلى را تعيين مى‏كند چنين شورايى را نداريم يعنى كارها خيلى جزيى و كاملًا جدا از هم است فرضاً شوراى اقتصاد دولت مى‏نشسته بحث مى‏كرده كه امكانات كشور به اين ترتيب هست و توانايى كشور براى مقابله با دشمنان به اين قدر، شوراى عالى دفاع هم براى خودش سياست‏هاى جنگى جداگانه‏اى داشته، عملًا يك دستگاه متمركزى كه بتواند مشورت، طرح ايده به رهبرى بدهد و نظرات را در سطح كلان اعلام بكند ما در سطح كشور نداشتيم آن چيزى كه الان پيش‏بينى شده در اينجا در حقيقت تمام اين نوع فعاليت‏ها را در آن جامع‏ترين شكلش به هم مى‏دوزد و در نتيجه يك جمعى را يا به اصطلاح يك تشكيلاتى را ما طراحى مى‏كنيم كه در رابطه با دفاع و آينده كشور مى‏تواند كلى‏ترين نظرها و جامع‏ترين نظرها را بدهد كه نظريات او يقيناً در تصميمات هيأت دولت و قو مقننه و قضائيه و همه اركان نظام جمهورى اسلامى مؤثر واقع بشود.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1472
من فكر مى‏كنم «خلأ» الان ديگر براى ما كاملا لمس شده باشد يك مثالى من مى‏زنم. همين برادرهايى كه در شوراى تشخيص مصلحت هستند مى‏دانند كه ما شايد نزديك به 10 جلسه (آن هم جلسه‏اى كه از نظر نيروى انسانى غنى است) اختصاص داديم به مسأله اطلاعات با ساير دستگاه‏ها. دليلى كه آن بحث به آن مفصلى را ما داريم در نهايت هم راضى نمى‏شويم خود وزارت اطلاعات هم راضى به قضيه نمى‏شود، اين است كه يك شوراى جامع‏ترى كه بتواند مسائل را جامع ببيند و جايگاه همه اينها را مشخص بكند و جايگاه و نحوه‏ى اطلاعات كه بايد بين دستگاه‏ها رد و بدل بشود وجود ندارد. براى همين دستگاه‏ها بر اساس وظايفى كه دارند يا زياده‏خواهى‏هايى كه دارند در بخش‏هاى مختلف اطلاعات به نوعى، سپاه به نوعى، شهربانى به نوعى آنجا بحث مى‏كنند و آخر سر هم نتيجه خوب گرفته نمى‏شود. عملًا اين مى‏تواند جاى آنها را پر بكند و تازه در چارچوب اين شورا هست كه شوراى‏عالى دفاع و شوراى امنيت كشور و ساير شوراها و حتى جلسات هيأت دولت مى‏تواند معنادار بشود.
من يك نمونه ديگر خدمت آقايان عرض بكنم كه در طول جنگ دو مرتبه جلسات محرمانه در نخست‏وزيرى در شرايط بسيار حاد تشكيل شد. آن موقعى بود كه خطر محاصره كامل از طرف دريا را داشتيم بحث اين بود كه ممكن است يك توطئه جهانى باشد و مرزهاى ديگرمان هم بسته بشود. عملًا وزراى مختلف حدود 25- 20 روز در نخست‏وزيرى‏كار كردند طرحى براى دفاع از كشور در شرايط بسيار حاد و قرمز به اصطلاحى كه به كار برده بوديم تهيه كردند ولى عملًا آن طرح‏ها به خاطر اين‏كه وصل نبود به يك جمعى كه در رأسش هم رهبرى و تصميم‏گيرى باشد بعضى‏هايش اجرا مى‏شد و بعضى‏ها نمى‏شد و يك كمى هم زير پايمان خالى بود يعنى دستگاه اجرايى خالى بود كه اين تصميمات كه گرفته مى‏شود تصميمات ناشى از يك شرايط حاد از كجا معلوم مورد تأييد رهبرى، مورد تأييد قو مقننه و ساير دستگاه‏ها باشد و كل نظام اين را بپذيرد؟ در صورتى‏كه همان موقع هم بحث شوراى امنيت ملى مطرح شد از طريق برنامه‏ريزى كشور كه كاملًا نشان داد كه آن خلأيى كه ما از آن رنج مى‏بريم همين شوراى امنيت ملى است كه اگر وجود داشت مى‏توانست شوراى‏عالى دفاع، هيأت دولت و ساير شوراهايى را كه در كشور هست به هم بدوزد و از همه‏اش استفاده بكند براى يك برخورد جامع با خطراتى كه كشور را تهديد مى‏كرد.
به همين دليل من فكر مى‏كنم كه اين اصل، اصل خوبى است، منتها يك نواقصى دارد در مورد تركيب اعضاء ما اعتقاد داريم كه حتماً وزير اقتصاد و دارايى بايد اضافه بشود، امور برنامه و بودجه كاملًا رفت زير نظر رياست‏جمهورى، امور اقتصاد و دارايى هم سيستم بانكى و پولى ما زيرنظر اوست و هم خزانه و ديد مستقل نسبت به مسائل اقتصادى دارد و قطعاً به تواناييهاى كشور براى برخورد با خطرات يا برنامه‏ريزى آينده ما نياز داريم كه او در اينجا باشد. نماينده رهبرى قطعاً بايد بيشتر بشود ما فكر مى‏كنيم كه 2 نفرهمچنين قبلًا هم گذاشته شده بود به انتخاب مقام رهبرى گذاشته بشود به اين دليل كه ماهيت اين جلسه، هم جنبه نظامى دارد هم جنبه اجتماعى، اقتصادى، نظرى و اينها دارد شخصيت‏هايى كه مى‏توانند از طريق رهبرى اينجا انتخاب بشوند مى‏توانند تخصص‏هاى گوناگون داشته باشند. ممكن است يكى ديد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1473
دفاعى خيلى قوى داشته باشد، ممكن است يكى ديد اقتصادى اجتماعى قوى داشته باشد. او مى‏تواند بسيار كمك بكند. من به ذهنم مى‏آيد اينجا نوشته شده شوراهاى فرعى از قبيل شوراى دفاع يا شوراى هماهنگى اطلاعات را قطعاً اينجا اسم ببريم چرا كه قانون دارد بعداً از اينجا جدا نشود. رياست هر يك از شوراى فرعى با يكى از اعضاء شوراى‏عالى است. به اعتقاد من بايد حذف بشود يعنى به طور مطلق اين اختيار را بگذاريم دست خود شورا ممكن است بعضى از اين شوراها آن‏قدر اهميت داشته باشد كه رياستش را خود رئيس‏جمهور بخواهد به عهده بگيرد يعنى فرعى بودن شورا به معناى كم‏اهميت بودن آن شوراها نيست درصورتى‏كه به اين ترتيب كه آلان آمده يك الزام ايجاد مى‏كند كه حتماً از افراد ديگر استفاده بشود براى هدايت (چيز) كه اگر اين‏را حذف بكنيم و اختيار را بدهيم در حقيقت آن اصلى را هم كه قبلًا تصويب كرديم كه رئيس شوراى امنيت كشور رئيس‏جمهور هست به جاى خودش مستحكم باقى خواهد بود.
منشى- خوب مخالف، كسى ديگر اسم ننوشته است. آقاى طاهرى به عنوان مخالف صحبت مى‏فرمايند.
طاهرى خرم‏آبادى- البته من با اصلش مخالف نيستم اما با بعضى خصوصيات مخالفم يكى اين‏كه ظاهر اين تنظيم اين است كه تشكيل دهنده اين شورا ديگر رهبر نيست برخلاف آنچه در كميسيون پيشنهاد شد و با توجه به اين‏كه اولًا مسأله، مسأله مهمى است و علاوه بر اين شوراى‏عالى دفاع كه يكى از زيربناهاى اين شورا است آن جزو وظايف رهبرى است تشكيلش مربوط مى‏شود به مسأله فرماندهى كل قوا و مسأله جنگ و اين مربوط به آن مى‏شود و اگر اين تشكيلش به وسيله رهبر و زير نظر رهبر نباشد قهراً آن شوراى عالى دفاع هم يك چيز مستقلى مى‏شود و جداى از رهبر البته درست است مصوبات اينجا به تأييد رهبرى خواهد رسيد اما باز فرق است بين اين‏كه مصوبه به تأييد رهبر برسد يا اساس تشكيلش با فرمان او باشد.
يك چيز ديگر كه باز به نظر مى‏آيد اين‏كه در اين تركيب به طور كلى نيروهاى مسلح ناديده گرفته شده يعنى در تركيب كميسيون فرمانده كل سپاه، رئيس ستاد مشترك بود در اينجا فقط رئيس ستاد فرمانده كل نيروهاى مسلح ذكر شده كه ستاد معمولًا كارهاى پشتوانه و پشتيبانى را به عهده دارد و جنبه فرماندهى در آن نيست و اگر از نيروهاى مسلح ... چون باز مسأله دفاع مربوط است به يكى از شعبات اين مى‏شود از نيروهاى مسلح هم دراينجا ذكر شده باشد آن هم به جاست. مسأله سوم هم مسأله نماينده رهبر است كه باز در پيشنهاد كميسيون دو تا بود كه در اينجا يكى شده و يك نماينده ذكر شده آن هم من پيشنهاد مى‏كنم كه دو تا باشد.
نايب رئيس (هاشمى)- حالا من موافق صحبت مى‏كنم اين چيزهايى كه آقاى طاهرى گفتند در مورد اين‏كه تشكيلش آن در همان هم مورد سؤال بود كه وقتى مى‏گوييم تشكيل به دستور رهبرى آن يك چيز طبيعى است و بايد تشكيل بشود اين كه رهبرى هم تشكيل بدهد چه نقشى يعنى چه؟ چه مفهومى دارد ما همان هم برايمان سؤال بود آن هم در قانون قبلى هم بود مورد سؤال بود كه ارتباطش ... بالاخره بايد به طور مرتب كار بكند يعنى در هر دو دستور رهبر بايد دستور بدهد كه زير نظر رهبر تشكيل بشود، منظور از اين چيست؟ نقش رهبر اينجا نقش تعيين‏كننده تصويب است و اين كار خودش را دارد انجام مى‏دهد هميشه هر مسأله‏اى مى‏آيد وظايفى دارد، آيين‏نامه‏اى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1474
دارد اساس‏نامه‏اى دارد تنظيم مى‏كند. اين ارتباط تشكيل را آنجا ما نمى‏فهميديم به همين دليل مى‏گفتيم نباشد. در مورد نيروهاى نظامى شما مى‏گوييد از ستاد پشتيبانى كننده است اين جورى نيست «وزارت» پشتيبانى‏كننده هست كه آنجا در شوراى‏عالى دفاع وزير آمده بود. اينجا ستاد است، رئيس ستاد كل همان جايى است كه بازوى رهبرى است براى فرماندهى كلش يعنى ...
ى كى از آقايان- الان چگونه است؟
هاشمى- الان آقاى نخست وزير است، نظامى نيست خيلى خوب حالا اين طورى است كه هميشه اين جور نخواهد بود. ما الان به خاطر شرايطمان آمديم اين كار را انجام داديم. رئيس ستاد كل معمولًا آن عالى‏ترين مقام نظامى اجرايى است بعد از رهبرى در فرماندهى سلسله مراتب و آن فائق بر همه است يعنى هم سپاه، ارتش هم همه جا همه چيز آنجا مى‏آيد. آن هم اصلًا بازوى رهبرى است فرماندهى را آنها هم مشورت مى‏كنند هم مجرى تدابير هستند آن مناسب‏ترين جايش همان است. فرمانده سپاه و رئيس ستاد مشترك كه ما نياورديم چون بنابراين شد كه يك قدرى آن را كوچك بكنيم اگر مى‏خواستيم بزرگ بكنيم شوراى امنيت ملى نبايد يك چيز وسيعى باشد به همين دليل ما آن دو تا را حذف كرديم و الا فرماندهان انتظامى هم مناسب است باشند اگر آن‏جور باشد آنها را در كميته فرعى يعنى آن كه بخش دفاعى است كه شوراى عالى دفاع خواهد بود آنها عناصرشان عمدتاً نظامى خواهند بود تركيبى مثل شوراى گذشته درست مى‏كنيم يك قدرى نظامى‏تر در شوراى امنيت ملى هم باز عناصرى كه به درد امنيت مى‏خورند آنجا مى‏روند يعنى آنجا تقويت مى‏شوند. آنها هر يكى در ستاد تخصصى خودشان هستند اينجا حضور رأسشان مهم است. در مورد نماينده رهبرى هم آن موقعى كه ما پيشنهاد يكى كرديم ما با دو تا هم مخالفتى نداريم و صحبت اين بود بنا بود كه كوچك بشود.
ديشب هم كه با آقاى خامنه‏اى صحبت مى‏كرديم صحبت‏مان اين بود كه شورا خيلى بزرگ نشود لذا ما ديديم كه يكى از راههاى كوچك شدن اين است وزير اقتصاد را حذف كنيم چون مشمول برنامه هست و يكى هم نماينده را كم بكنيم، يكى هم فرمانده سپاه و اينها را برداشتيم كه مجموعاً به اين شكل كوچك كرديم حالا اگر نظر آقايان اين باشد كه وسيع‏تر از اين باشد از نظر ما اشكالى ندارد نماينده رهبرى بيشتر باشد 2، 3 بشود آن مشكلى نيست، چون به هر حال تصميم را رهبرى بايد بگيرد. البته در اينجا رئيس ستاد منصوب رهبرى است و رئيس قو قضائيه هم منصوب رهبرى است نماينده رهبرى هم هست. نهايتاً هم رهبرى بايد تصويب بكند (كروبى- رئيس ستاد كه منصوب رهبرى نيست) چرا، منصوب فرمانده كل قوا است.
محمد دانش‏زاده (مؤمن)- بايد اصلاح بشود، اصل 110 كه به اختيارات رهبر مسأله عزل و نصب و قبول استعفاى رئيس ستاد هم ...
نايب رئيس (هاشمى)- رئيس ستاد را حتماً بايد فرمانده كل قوا نصب كند همين حالا همين طور است هميشه هم همين طور است. در آن قسمت هم نياورده‏ايم بايد بياوريم. اينها هستند مانعى هم ندارد بيشتر بشوند رهبر اگر فكر مى‏كنند كسى بيشتر بايد باشد آقايان هم فكر مى‏كنند من خيال مى‏كنم آن در بحث اصولى ما نيست. بنابراين، اين ايراداتى كه نظر آقايان بود مورد توجه است خوب اگر لازم بود. اين‏كه آقاى موسوى اردبيلى فرمودند اين اعضاء كسانى هستند كه در مسائلى از اين قبيل كه ما داريم همه‏شان بايد باشند مسائل اگر جنبه تخصصى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1475
دفاعى داشته باشد در شوراى دفاع بررسى مى‏شود اگر جنبه امنيتى داشته داشته باشد در شوراى امنيت بررسى مى‏شود آنها اعضاى متغير دارند ما اعضاى آن را تعيين نكرديم گذاشتيم براى جاى ديگر. اما در اينجا يك مجموعه به‏گونه‏اى است كه بايد هم از نيروهاى دفاعى، دولتى، منصوب رهبرى و هم از قضايى باشند. اين مجموعه اين مقدار حداقل مورد نياز است يعنى اين جنبه‏ها در تصميم‏گيرى‏هاى كلى استراتژيك ما خيال مى‏كنيم حداقل عناصر مورد لزوم اين هست. اگر كسانى بايد اضافه بشوند در كميته‏هاى تخصصى اضافه مى‏شوند آنها كارهايشان را مى‏كنند مى‏آيند به اينجا براى تصويب نهايى.
منشى (يزدى)- جناب آقاى مهدوى.
محمد رضا مهدوى‏كنى- بنده با اصل قضيه مخالفتى ندارم با كيفيت كار، نظراتى دارم كه قسمتى از آن را آقايان فرموده‏اند. اولًا تأكيد مى‏كنم وظايف شورا با مسأله شوراى مصلحت كاملًا متمايز بشود. البته باز جناب آقاى نورى يك چيزى فرمودند كه بايد متمايز بشود كه باز ما مسأله تداخل وظايف را پيدا نكنيم كه اينجا گرفته شده كه در چارچوبه سياست‏هاى كلى تعيين شده باز يك چيز مجملى هست كه خوب آن را هم چارچوب سياست‏هاى مقام رهبرى به آنها ارائه مى‏دهد نمى‏دانم يك چيزى بشود كه اگر مشخص بكند كه فقط در يك جهت اينها كار مى‏كنند ديگر در اين جهت وارد نشوند اينها در آن جهت وارد شوند كه اگر يك وقتى وارد شدند بگويند آقا اين مرز شما نيست اصلًا اين يك جهت كه از حالا معلوم مى‏شود باز همان مشكلاتى كه سابق داشتيم كه جناب آقاى موسوى نخست‏وزير مى‏فرمايند گاهى معلوم نبود كى و چكار بكند و گاهى هم كارها مصوباتى بود و نتيجه گرفته نمى‏شد شايد يكى از دلايلش همين بوده كه خوب وظايف مشخص نبوده كه كى چكار بايد بكند. يك جهت ديگر كه بنده پيشنهاد مى‏دهم در اين عبارتى كه اينجا هست كه اين عبارت را ناقص مى‏بينم بهره‏گيرى از امكانات مادى چون اين شورا كار اجرايى كه نمى‏كند بهره‏گيرى بكند من فكر مى‏كنم مثلًا تعبير جهت‏دهى بدهيم نه بهره‏گيرى.
مسأله ديگرى كه من صحبت دارم دربار افراد است كه افراد را همان‏طور كه جناب آقاى موسوى اردبيلى گفتند كه يك افراد ثابتى باشند مسائل مهم مملكتى كه واقعاً شايد حتى آن مسؤول امور برنامه و بودجه هم نبايد بداند. خوب اگر لازم باشد احضارش مى‏كنند يا وزير برنامه و بودجه، وزير امور اقتصادى و دارايى. اگر چند نفرى كه اصول كار را اول بررسى كنند. اگر لازم باشد كه افراد ديگرى در آنجا حضور پيدا كنند دعوتشان بكنند افراد غيرثابت، اين بهتر است و آن‏وقت اين مى‏شود بعضى وزراى ديگر هم گاهى اوقات احضار بشوند بيايند منحصر به مسؤول برنامه و بودجه نباشد يا وزير اقتصاد و دارايى ممكن است بعضى وزراى ديگر هم لازم باشد گاهى احضار بشوند و نمايندگان رهبر را من بنظرم مى‏آيد كه يك نماينده اصلى رهبر داشته باشد براى همان تشكيل، شما فرموديد كه تشكيل مى‏شود كى تشكيل مى‏دهد؟ من معتقدم از طرف مقام رهبرى اين شورا يك مسؤول داشته باشد حالا اگر رئيس جمهور را معين مى‏كند فرق نمى‏كند، كسى را كه بالاترين مقام است يا يك شخص ديگرى را كه از طرف ايشان مسؤوليت داشته باشد و موظف باشد براى تشكيل كه از او مسؤوليت هم بخواهند كه بتواند سؤال كند كه چرا تشكيل شد و چرا تشكيل نشد نه اين‏كه اينها اگر تشكيل دادند بعد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1476
ايشان مصوبات را تأييد بكند حالا اگر دلشان نخواست تأييد نكنند. نه ايشان يك كسى را موظف كند و پيشنهاد بنده هم اين است كه نمايندگانى كه از طرف رهبر مى‏آيند، نه اين‏كه حتماً. ولى حداقل سه نفر را در اينجا بگوييم كه رهبر بتواند بياورد كه يك نماينده‏اى كه جنبه نظامى داشته باشد غير از اينها كه مسؤوليت رسمى دارند كه هميشه هستند مثل رئيس ستاد فرماندهى. خوب رهبر بالاخره خودش يك خصوصياتى، يك اطلاعاتى، يك بررسى‏هايى هم شخصاً بايد داشته باشد در كارها، كه تكيه نكند فقط به افرادى كه مسؤول پست‏ها هستند به اين جهت يك مسؤول نظامى داشته باشد، يك مسؤول اطلاعانى، مسؤول اقتصادى قهراً دارد، از آن مشاورينى كه دارد از آنها انتخاب بكند.
نكته آخرى كه عرض مى‏كنم البته نه به عنوان توهين و جسارت است كه گاهى بنده اظهار كرده‏ام كه در كلمات آقايان شنيده مى‏شود كه ما جلساتى داشتيم و به نتيجه نمى‏رسيديم من معتقدم كه ما مملكت را ... البته ممكن است اعتقادم اشكال داشته باشد ولى حالا عقيده‏ام را عرض مى‏كنم در آينده تقاضاى من اين است و پيشنهادم اين است كه اين طورى بشود.
ما قسمتى از فرصت‏هاى مملكت را با ملاحظه و تعارف گذرانده‏ايم و به خاطر همين ملاحظات شايد ضربه‏هايى هم خورده‏ايم! ملاحظه يك كسى را كرده‏ايم كه به خاطر خدماتى در مملكت، جايى كه بايد به او خطاب و عتاب بكنيم نكرده‏ايم، يك جا بايد از او بپرسيم كه شما چرا اين كار را نمى‏كنيد؟ نكرده‏ايد؟ بعد مصوبه‏اى عمل نشده و آن آقا مأمور بوده كه عمل بكند ولى به خاطر همين ملاحظات نيامده‏ايم از او مؤاخذه كنيم كه آقاى وزير يا غير وزير، شما در آن شورا كه اختياراتى داشته، حتى از مقام رهبرى تعيين شده به شما مى‏گويند اين كار را بكن باز شما نكرده‏ايد چرا نكرده‏ايد؟ ملاحظه مى‏كند، نكرده، عزلش نكرده‏ايم نكرده مورد عتاب و خطاب قرار نداده‏ايم و بعد به مشكلاتى برخورد كرده‏ايم.
اگر در آينده هم با تمام همه اين تغييرات و تحولات آن ملاحظات را داشته باشيم اين شوراها هيچ كدام كارگشا نيست اين شوراها باز دوباره مصوباتى دارد ولى من باب مثال به فلان وزير مى‏گويند آقا شوراى امنيت ملى دستور داده كه فلان كار را بكنيد و آن آقاى وزير نمى‏كند مى‏گويد بنده مصلحت نديدم مصلحت نديده هيچكس هم نيست به او بگويد آقا جان مصلحت به شما چه مربوط است كه مصلحت نديدى؟ اين ملاحظه‏كارى هم بايد از مملكت ما برداشته بشود گرچه اين ملاحظات نه به خاطر دوستى بوده، (يعنى من برداشت خودم را عرض مى‏كنم) گاهى به خاطر همين بوده كه ما نظام را حفظ كنيم، افرادى كه خدمت‏گزار هستند طردشان نكنيم به خاطر اين طرح حفظشان بكنيم اينها بوده من فكر مى‏كنم همان‏طور كه امام فرمودند «قوم و خويشى را بگذاريم كنار، من با كسى دوستى ندارم، برادرى ندارم» در آينده هم مقام رهبرى ما و ساير مسؤولين ما قوم و خويشى را بگذارند كنار، دوستى و برادرى ما به كنار، كسى كه صلاحيت يك كارى را ندارد ولو اين‏كه خدمات بسيار بزرگى كرده ولى به خاطر مصلحت انقلاب بگوييم آقا، اين آقا را مى‏بوسيم ولى كنارش مى‏گذاريم و مى‏گوييم آقا جناب‏عالى به درد اين كار نمى‏خورى! تشريف ببريد يك كار ديگر بكنيد اين هم البته توصيه من پيرمرد است كه خدمتتان عرض كردم صلى الله على سيدنا.
منشى (يزدى)- جناب آقاى هاشمى يك سؤالى هست كه چون الان كسى اسم ننوشته است اگر
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1477
اجازه بدهيد من اين سؤال را بكنم كه توضيح لازم داده بشود.
چه فرق است بين گزارش كميسيون كه دستور تشكيل است و توضيحاتى كه جناب‏عالى فرموده‏ايد؟ جناب‏عالى اين شورا را يك شوراى دائم‏الوجود مى‏دانيد كه در نظام هميشه حضور دارد خود به خود ديگر دستور تشكيل معنا ندارد ممكن است جلسات ماهانه، هفتگى، روزانه داشته باشد كميسيون تصورش اين است كه در مواقع لزوم بايد تشكيل بشود طبعاً بايد رهبرى دستور بدهد دربار اين دو تصور اگر كمى توضيح داده بشود از طرف پيشنهاددهندگان آيا واقعاً چنين شورايى دائم‏الحضور بايد در كشور باشد يا در مواقع خواص حداقل در تصميم‏گيرى من يك خرده شايد تأثير داشته باشد.
مير حسين موسوى- آقاى هاشمى من يكى دو نكته دارم كه وقتى ديدم يك شبهه‏اى راجع به تركيب اعضاء ايجاد شد، گفتم عرض كنم: حقيقتش اين است كه برادرها توجه كنند كه در دست برنامه و بودجه يا وزارت اقتصاد و دارايى گاهى اطلاعاتى هست كه اهميتش از اطلاعات نظامى بالاتر است يعنى شما وقتى كسى را رئيس خزانه مى‏كنيد، رئيس اين مى‏كنيد كه بداند شما چه‏قدر ارز داريد يا نداريد كسى را مى‏گذاريد در يك موقعيتى كه پيش‏بينى مى‏كند يك سال ديگر كشور ورشكسته است و يا برعكس وضعيت اقتصادى‏اش خوب هست، بايد تسليم بشود يا يا برعكس مقاومت بكند اين اطلاعاتى كه دارد يقيناً از رئيس ستاد بيشتر است براى همين اين اعضايى كه اينجا گذاشته شده افرادى هستند كه قطعاً بايد مورد اعتماد نظام باشند و وجودشان هم لازم است بخاطر همين اطلاعات استراتژيكى كه در اختيارشان هست بله ممكن است رؤساى سه قوه حضور رهبرى با همديگر تصميماتى بگيرند كه غير از آنها كسى اطلاع نداشته باشد اين كه منافاتى با آن ندارد ولى اين جمع وقتى برمى‏گردد به اين وظايف و راجع به آنها بحث مى‏كند اينها افرادى هستند كه بهترين اطلاعات و مهم‏ترين اطلاعات را دارند كه بايد به آنها توجه بشود.
نايب رئيس (هاشمى)- حالا وارد اصطلاحات مى‏شويم، در جواب آقاى يزدى مى‏گويم ما ابهامى برايمان بود كه جواب داده نشد به خودمان هم نتوانستيم جواب بدهيم آيا ما نظرمان اين است كه اين شورا يك جاى ثابتى مى‏شود و دستور هفتگى، ماهانه، سالانه، خواهد داشت؟ چيزهايى هست كه به طور ثابت بايد اين كار را بكند، اين طور نيست كه هر وقت رهبرى گفت جلسه را تشكيل بدهيد، بياييم تشكيل بدهيم. مى‏تواند موضوعاتى را پيشنهاد كند بگويد براى اينها شما جلسه تشكيل بدهيد. ما در شوراى عالى دفاع هم كه آنجا داشتيم قبلًا بود در قانون اساسى تشكيل شوراى عالى دفاع، هيچ‏وقت اين شوراى عالى دفاع چنين ارتباط دستور تشكيلى با رهبر نداشت. به طور كلى رئيس جمهور كه معمولًا رئيس شورا بود هر وقت كه لازم مى‏ديد دعوت مى‏كرد اين جلسه را مى‏نشستيم بحث مى‏كرديم لذا اگر بخواهد ارتباط اين‏طورى پيدا بكند يك دليل مى‏خواهد ما دليلى درآن نمى‏بينيم براى اين. البته اين خود به خود در حوزه رهبرى است يعنى به دليل اين‏كه مصوبات اين را رهبر بايد تصويب بكند و بدون تصويب رهبر اين اعتبار ندارد در حوزه رهبرى قرار مى‏گيرد به اين دليل ما اين كلمه تشكيل برايمان بى‏مفهوم است مگر اين‏كه آقايان يك مفهوم مشخصى بگويند يكى از آقايان پيشنهاد بكند كه بنويسيم تشكيل به دستور رهبرى، استدلالش را هم بكند اگر رأى آورد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1478
سيد هادى خامنه‏اى- ما اين سؤال را داريم كه اگر از حوز رهبرى به معناى اين‏كه يعنى ارتباط خاصى ندارد كه دستور تشكيل بدهد يا در كنترل او باشد، بودنش در اين بخش مهم اين معنا هست، ما هم كه آورديم به خاطر تبعيت از سيستم قبلى بود يعنى شوراى عالى دفاع چون در اينجا بود آنجا هم همين ابهامى كه شما مى‏فرماييد هست ما آن را ديگر توجه نكرديم بعد آمدند و شوراى امنيت ملى را پيشنهاد دادند حالا يا به صورت جايگزين يا دررديف هم ما به آن مناسبت آورديم بنابراين اين قضيه درهمين جا بايد حل بشود كه چون اگر شما در اين بخش بياوريد خواه ناخواه ارتباطش با مسأله رهبرى در اين بخش هست يك مقدارى بيشتر بكنيد.
نايب رئيس (هاشمى)- خوب ما واقعا مى‏خواهيم بيشتر باشد يعنى نظر ما اين است كه در حوزه رهبرى باشد.
سيد هادى خامنه‏اى- آن هم دليل نمى‏شود اين‏كه بايد رهبر تأييد بكند.
نايب رئيس (هاشمى)- چرا ديگر يعنى اصل كار اين بازوى رهبرى است يعنى واقعاً بازوى رهبرى است كه دارد.
حتى آن چيزى كه آقاى مهدوى گفتند ما عبارتى را به صورت پيشنهاد در آن بند (1) كه در اختيار رهبرى بود تصويب كرديم و در تعيين سياست كلى آن چيزهايى كه مربوط به امنيت ملى مى‏شود نوشتيم با مشورت اين امنيت ملى و آن ساير موارد با مشورت مجمع تشخيص مصلحت، يعنى حسابى روى چيزهايى كه در دستور كار اين شورا است خط كشيديم اينها را كه رهبر در سياست كلى تعيين كردند بايد از اينجا مشورت بگيرد.
ى زدى- بخصوص كه قبل از تصويب رهبرى هم مصوبه قابل اجرا نيست.
نايب رئيس (هاشمى)- كه اين هم عين شوراى مجمع تشخيص مصلحت بازوى رهبرى است يعنى اگر رهبرى مى‏خواهد يك جايى سياست‏هاى كلى‏اش را تصميم بگيرد بايد از اينجا مشورت كند، اينها نظر بدهند او تصميم بگيرد بنابراين ما كاملًا اين را در حوزه رهبرى ديديم فكر مى‏كنم مثل مجمع تشخيص مصلحت كه جدا مى‏آوريم، اين‏را در همين حوزه داريم مى‏آوريم.
من فكر مى‏كنم ما الان به كليات رأى بگيريم همه پيشنهادها را ما مى‏پذيريم آقايان پيشنهادهايشان را بدهند چون مسأله كاملًا تازه است ما بايد باب را باز بگذاريم كه پخته بشود خوب آقايانى كه با كليات اين اصل موافق هستند رأى بدهند (همه رأى دادند) به اتفاق آراء تصويب شد.
رئيس- نيم ساعت تنفس اعلام مى‏شود.
 (جلسه ساعت هجده به عنوان تنفس تعطيل و مجدداً هجده و سى و پنج دقيقه به رياست آيت الله مشكينى تشكيل شد)
رئيس- بسم الله الرحمن الرحيم. جلسه براى ادامه مذاكرات رسمى است.
منشى (يزدى)- اصل مورد بحث كلياتش تصويب شد اولين پيشنهاد كه هفت هشت تا امضا هم دارد اين است كه وزير اقتصاد و دارايى يك نماينده ديگر كه نمايندگان رهبرى بشوند دو تا نماينده و وزير مربوط به تناسب بحثى كه مطرح است يعنى سه بند در اين پيشنهاد وجود
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1479
دارد اينها به اعضاء تركيب اضافه بشود. حالا يكى از امضاءكنندگان اگر توضيح بفرمايند خوب است بعد مخالف و موافق صحبت كنند.
اسدالله بيات- بسم الله الرحمن الرحيم. اضافه شدن وزير اقتصاد و دارايى علتش عبارت از اين است كه اولًا در پيشنهاد كميسيون هم بوده اين قضيه مضافاً بر اين در بيان آقاى مهندس موسوى توضيح كافى هم بود. اولًا سازمان برنامه و بودجه كه از آن حالت وزارت بيرون آمد مطمئناً آن حالت استقلال قبلى را نخواهد داشت و نمى‏تواند هم داشته باشد مسؤول سازمان برنامه و بودجه در خقيقت همان رئيس جمهورى است و چيز مستقلى يقيناً نيست و نمى‏تواند هم موضع مستقل بگيرد علاوه بر اين در رابطه با خزانه و مسائل مالى كشور آن اطلاعات و تسلطى كه وزير اقتصاد ودارايى دارد سازمان برنامه و بودجه يقيناً در اين رابطه اطلاعات ندارد و مسؤوليت اين شوراى عالى امنيت ملى، شايد اگر ما بگوييم 50- 50 شايد بيشتراز 50 درصد قضيه برمى‏گردد به مسائل مالى كشور، به مسائل ارزى كشور، به مسائل درآمد كشور، به مسائل نابسامانى كه ممكن است در ابعاد اقتصادى بشود روى اين حساب ما اعتقادمان بر اين است كه وزير اقتصاد و دارايى هم بشود جناب آقاى هاشمى فرمودند در صحبت‏هاى آقاى موسوى اردبيلى هم بود. فرمودند هر قدر تعداد كم بشود خوب است اولًا عنايت بكنيد كارهاى تخصصى سرى و فوق سرى معمولًا در آن كميته‏هاى زيرمجموعه انجام مى‏گيرد كار تخصصى در آن كميته مثل شوراى دفاع و شوراى هماهنگى اطلاعات، ما پيشنهاد داريم آن هم بايد بشود يا شوراى امنيت آنجاها انجام مى‏گيرد اينجا به طور كلى تصميم‏گيريها در سطح كلان كشور است دز سطح خرد نيست و برنامه‏ها و مسائل در شكل كلى و به صورت سياست‏هاى كلى و كلان در اينجا مورد توجه قرار مى‏گيرد و وزير اقتصاد و دارايى فرض اين است كه رئيس جمهور معرفى كرده مورد اعتماد مجلس هم هست، اگر ما به زير اعتماد نكنيم چه طور مى‏توانيم ما به غير او اعتماد داشته باشيم؟ روى اين حساب ما معتقديم كه اين بايد باشد.
مضافاً بر اين در ارتباط با نماينده رهبرى باز به اين جهت عنايت بشود واقعاً اين نكته خوب است مخصوصاً با توجه به وضعيت موجود به قول معروف اين ستاد فرماندهى كل قوا الان بالحمل‏الشايع غير نظامى است ولو اين‏كه خوب بود يك فرد نظامى بشود آقاى طاهرى هم اشاره فرمودند عملًا با توجه به اين وضعيتى كه ما در خارج داريم شما پاى افراد نظامى را در تصميم‏گيرى كلان كشور كنار گذاشتيد، منظور نگرفتيد بله ممكن است در آينده رئيس ستاد بشود يك نيروى نظامى اما ممكن است الان جانشينى فرمانده كل قوا از اختياراتش استفاده كردند و رئيس ستاد كل را غير نظامى انتخاب كردند آن موقع هم وضعيت اين طورى است اختيار در دست فرمانده كل قوا يا جانشين فرمانده كل قواست پس از اين جهت ما گفتيم نماينده رهبرى شك نظامى هم داشته باشد چون خواهى نخواهى شما در امنيت ملى اگر مرزها را مد نظر قرار بدهيد به نيروى نظامى چه سپاهى و ارتش نياز داريد. اگر به امنيت داخلى توجه بكنيد به ژاندارمرى، به شهربانى، به كميته، به نيروهاى داخلى نيازداريد پس خواهى نخواهى شما به اين مسأله نياز داريد پس آن كسى كه نماينده رهبرى است لااقل اين ويژگى‏ها و اين حالت‏ها را هم داشته باشد.
بنابراين اعتقاد ما بر اين است كه اين اعضاء اگر دو نفر اضافه بشود هيچ مشكلى ايجاد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1480
نمى‏كند مقدارى هم از مشكل را حل مى‏كند البته در رابطه با اصل طرح، چهار- پنج جا ابهام دارد كه من ان شاء الله پيشنهادم را عرض مى‏كنم كه بعد توضيح داده بشود.
نايب رئيس (هاشمى)- من مخالف نيستم فقط پيشنهاد مى‏كنم اگر بنا است سه نفر اضافه كنيد از طرف رهبرى، دو نفر اضافه كنيد. (موسوى- دو نفر كه ...) پس چهار نفر اضافه مى‏شود.
منشى (يزدى)- جناب آقاى هاشمى، آقاى موسوى اردبيلى مسأله‏اى فرمودند كه در ذهن تعدادى از ما هست كه اعضاء ثابت با اعضاء متغير فرق مى‏كند. اعضاء ثابت چون ماهيت اين شورا هر چه كوچك‏تر باشد همان طور كه تهيه‏كنندگان در نظر داشتند بهتر است در عين حال مسائلى هم هست كه ممكن است اعضاء ديگرى هم داشته باشد آيا اين را تهيه‏كنندگان بالاخره قبول دارند يا نه؟ هميشه بايد آن اعضاء كامل باشد يا مى‏تواند يك اعضاء ثابت داشته باشد در مواقع نياز افراد ديگرى هم اضافه بشوند.
ميرحسين موسوى- اگر مى‏خواهيد من در اين زمينه توضيح بدهم؟
منشى (يزدى)- چون اگر بتوانيد، آن اعضاء ثابت را محدودتر بكنيد.
ميرحسين موسوى- من به ذهنم مى‏آيد كه اين اعضا اصلًا كم نمى‏تواند بشود يعنى الان با توجه به وظايف بالا البته در كشور مسائل بسيار سرى وجود دارد گاهى فقط رهبر از آن اطلاع دارد، گاهى ممكن است رؤساى سه قوه و رهبر يا رهبر و يك مرجع اطلاع دارد اين نقض آنها را نمى‏كند ولى براى اين مسأله كه اينجا آمده «تعيين سياست‏هاى دفاع امنيتى كشور جهت تأمين منافع ملى در چارچوب سياست كلى الى آخر» نياز است كه همه اين افراد مورد اعتماد قرار بگيرند و دور هم باشند و بتوانند تصميم بگيرند فرضاً تصميم نظريات رئيس ستاد فرماندهى كل نيروهاى مسلح همان قدر مؤثر است كه نظر وزير اقتصاد ودارايى و نظر برنامه و بودجه و نظر ساير دستگاه‏ها براى همين دو قسمت كردن قضيه را سست مى‏كند و مشكل ايجاد مى‏كند.
هاشمى- اين‏كه آقاى يزدى مطرح كردند حرف جدايى است به اين پيشنهاد مربوط نيست اگر جلسه خواست اين كار را بكند بعداً بررسى مى‏كنيم مى‏گوييم از اين اعضاء كدامشان ثابت، كدام متغير، ما فعلًا نظرمان اين است كه اينها همه ثابتند.
منشى (يزدى)- نه منظورم اين است اعضاء پيشنهادى به شكل ثابت باشند.
نايب رئيس (هاشمى)- ثابت است همه آنهايى كه الان هستند ثابتند ما فكر مى‏كنيم (نورى- ثابت است) اگر آن حرف آقاى موسوى اردبيلى خواست اجرا بشود يكى از آقايان پيشنهاد بدهند بگويند از اين اعضاء مثلًا هفت تا ثابت پنج‏تايشان متغير آن بايد رويش كار كرد.
منشى (يزدى)- ممكن است به عنوان ثابت مخالف باشند به عنوان متغير موافق باشند.
نايب رئيس (هاشمى)- متغير يعنى براى كى؟ كجا متغير؟
منشى (يزدى)- در مواقع لازم.
نايب رئيس (هاشمى)- به تشخيص كى؟ موضوع فرق مى‏كند يك نفر اينها متغير دارند و آن وزير مربوط است آقاى موسوى پيشنهاد، شما يك وزير مربوط داريد كه اين متغير مى‏تواند باشد.
ميرحسين موسوى- آن متغير است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1481
هاشميان- در شرايط لازم.
منشى (يزدى)- چنان‏چه يك نفر نماينده دوم هم باز همين حالت است ما يك نماينده را كافى مى‏دانيم در شرايط لازم يك نفر نماينده ديگر مى‏تواند باشد اعضاء ثابت چون ماهيت امنيت ايجاب مى‏كند محدوديت را.
آقاى طاهرى مى‏خواهند به عنوان مخالف صحبت كنند.
نايب رئيس- صحبت كنند.
طاهرى خرم‏آبادى- بسم الله الرحمن الرحيم. مخالفت من به اين دليل است كه چه لزومى دارد در تمام جلسات اين شورا وزير اقتصاد يا مسؤول سازمان برنامه و بودجه شركت داشته باشند؟ آيا در همه جلسات مسائل مالى مطرح مى‏شود و مسأله مربوط به اين دو تا مى‏شود يا در بعضى از جلسات؟ علاوه بر اين مسائل برنامه و بودجه زير نظر خود رئيس‏جمهور است، خود رئيس جمهور مسؤول برنامه و بودجه است و وزير اقتصاد هم يكى از وزراى مربوط به رئيس جمهور است. خوب رئيس جمهور هم در اين جلسه حضور دارد اگر يك وقتى واقعاً توضيحات بيشترى لازم است خوب آنجا از وزير اقتصاد يا برنامه و بودجه دعوت مى‏كنند مى‏آيند در مواردى كه احتياج به مسائل اين جورى نيست با توجه به همان مطلبى هم كه آقاى موسوى اردبيلى فرمودند چه اشكال دارد كه ما اعضاء را منهاى اينها قرار بدهيم و همان رؤساى سه قوه، آن سه وزير و اينها جزو وزير مربوطه قرار بگيرند كه اگر يك مسأله مربوط به اينها شد اينها را دعوت كنند بيايند و توضيحاتشان را بدهند.
منشى (يزدى)- آقاى هاشميان بفرماييد.
حسين هاشميان- بسم الله الرحمن الرحيم. عرض بنده اين است كه ببينيد ما در اين شورا بايد دستگاهى را عضو بكنيم كه كار اين دستگاه فراگير باشد يعنى بخشى نيست معمولًا به نظرات اينها نياز است و به رأى اينها احتياج است. اين وزرايى كه الان اينجا ذكر شده از رؤساى سه قوه كه بگذريم رئيس ستاد معمولًا در شوراى امنيت ملى نظراتش فراگير است چون مسائل امنيتى كه پيش بيايد حتماً در آن نظامى و انتظامى وجود دارد، نظامى وجود دارد. بنابراين خوب است كه او عضو ثابت بشود كه با نظرات كارشناسانه‏اى كه دارد رأى هم بدهد و همچنين وزير امور خارجه، به هر حال وقتى كه مسائل امنيتى در كشور پيش بيايد حتماً بُعد خارجى خواهد داشت و بنابراين وزير خارجه رأيش و نظراتش جنبه فراگيرى دارد وزير اطلاعات هم همينطور است ما مى‏خواهيم عرض بكنيم كه وزير اقتصاد هم اين‏چنين است براى اين‏كه خزانه و ارز دست او است، سيستم بانكى دست او است و از طرفى شما اگر مسائل نظامى داشته باشيد. براى خريد اسلحه، براى چه وزير اقتصاد نظر اقتصادى دارد يعنى معمولا نظرات فراگير اقتصادى وجود دارد بنابراين لازم است كه باشد.
وزير مربوطه را كه عرض مى‏كنيم او بخشى ديگر است، وزير صنايع بخشى است لزومى ندارد ثابت باشد شما در مواقع لازم چرا او را دعوت نكنيد؟ او يك آدمى است كه كارشناس است، شما مى‏خواهيد تصميم بگيريد كه وزارت صنايع تمام كارخانه‏هايش برود زير چتر امنيتى و يا اين‏كه توليد بكند، سلاح توليد بكند آن‏جايى كه مى‏تواند يا چه جنسى توليد بكند،
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1482
وزارت معادن اين طورى است بنابراين اينها مى‏شوند بخشى، يعنى جايى كه اكثريت شورا لازم دانست خوب اين بيايد رأى هم بدهد ديگر رأى هم داشته باشد براى اين‏كه شما هم مى‏خواهيد دستگاه او را در خدمت بگيريد به هر حال نظر او را بايد جلب بكنيد راجع به رهبرى هم ما مى‏گوييم دو نفر باشند چون آنهايى كه اعضاء ديگر، خوب اينها مسؤولين كشورند رئيس جمهور توسط مردم انتخاب شده، رئيس مجلس توسط نمايندگان انتخاب شده، به هر حال رابطه مستقيم با رهبر ندارند اين دو نماينده است كه رابطه مستقيم با رهبر دارند شما اگر يك نفر از طرف رهبر بگذاريد او با كى مى‏خواهد مشورت كند؟
يعنى كسى را ندارد كه آن هم از طرف رهبر مستقيم باشد مشورت كند به هرحال آن يك تبادل فكرى مى‏خواهد بكند يا رهبر وقتى اين دو نفر را با عنايت خاص اين دو نفر مى‏فرستد اين دو تا وقتى مى‏خواهند پاسخى را به رهبر بدهند يك مشاوره‏اى را با هم داشته باشند، يك مشورتى باهم داشته باشند بنابراين به اين دلايل است كه ما اين پيشنهاد را خدمتتان تقديم كرديم.
منشى (يزدى)- بحث پيشنهادى است بنابراين آقاى هاشميان آن قسمت بند سوم را قبول ندارند دو بندش را قبول دارند اقتصاد و دارايى و نماينده دوم رهبر چون در پيشنهاد آن بند سوم وزير مربوطه را هم عضو ثابت مى‏دانند.
نايب رئيس (هاشمى)- آقاى مهدوى اگر مخالف مى‏خواهيد صحبت كنيد بفرماييد.
مهدوى كنى- بنده عرضم اين است كه جناب آقاى هاشميان استدلالاتى كردند كه نه جامع بود نه مانع، مثال‏هايى زدند از وزرا براى اين كارهايى كه در اين شوراى امنيت ملى است هيچ‏كدامشان لزومى ندارند هميشه حضور داشته باشند يعنى آن وزرايى كه شمردند مثلًا وزير كشور اگر در امنيت كه داريم بحث مى‏كنيم امنيت مربوط به امنيت داخلى كشور باشد خوب حضور ايشان لازم است اما اگر بحث درباره امنيت كلى جنگ و صلح و اينها باشد حضور ايشان چه لزومى دارد؟ اصلًا اگر وظيفه كشور فقط حفظ امنيت داخلى كشور است يا در مسائل اقتصادى ما هميشه در اين جلسه كه بحث خريد اسلحه نمى‏كنيم كه حالا برنامه و بودجه را دعوت بكنيم كه تشريف بياورند به ما بگوييد كه ما پول داريم يا نداريم؟ خيلى از اين بحث‏ها، بحث هاى كلى است، بحث‏هاى امنيتى كه اصلًا هيچ ربطى به مسائل مالى در ابتدا، اصلا پيدا نمى‏كند يك وقت كه بخواهند كارهاى اجرايى كنند بعد آن وقت ممكن است كه بيايند ايشان را هم دعوت كنند لذا اين استدلال‏ها به نظر من هيچ‏كدامش كافى نيست براى لزوم و حضور همه اينها حالا البته بخواهيد بفرماييد باشند من خيلى مخالف نيستم من فقط اشكالى كه جناب آقاى موسوى اردبيلى فرمودند كه در ذهنم هست، آن هم اشكال مهم‏تر از همه است واقعاً مسائل سياسى مهم مملكتى كه سرى است حتى همان وزيرى كه شما مى فرماييد مورد اعتماد من است مورد اعتماد من است ولى اعتماد نسبى است ما ممكن است يك كسى را در امور مالى مورد اعتماد قرارش بدهيم ولى در بعضى از مسائل سرى ديگر يك چنين حدى را ندارد كه بتوانيم به او بعضى از مسائل را بگوييم مى‏توانيم بگوييم آقا چقدر ارز دارى اما مسائل جنگ را اگر به او بگوييم قدرت كشش آن را ندارد، اگر بخواهيم اين جور تصورات طلب بكنيم اشكال‏ها. همان‏طور كه آقاى هاشميان آن طور ذكر كردند از اين طرف هم من مى‏توانم ردش بكنم بگويم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1483
كه آقا اين طورى هست لذا واقعاً اگر ضرورت نداشته باشد حضور بعضى از وزرا براى اين تصميم‏گيرى‏ها همان مسأله را دو بعدى بكنيم و دو مرحله‏اى بكنيم شايد اولى باشد هيچ ضررى هم نمى‏خورد.
در آن مراحلى كه لازم است مسائل كلى‏ترى گفته بشود، سرى‏ترى همان سه چهار نفر اصلى باشند در مواردى كه واقعاً نياز هست آنها را هم دعوت مى‏كنيم گاهى از اوقات مثلًا ما مى‏خواهيم ببينيم چقدر ارز داريم خوب لزومى ندارد كه حتماً وزير دارايى را دعوت كنيم كه آقا تشريف بياوريد بگوييد چقدر ارز داريم خوب ما ليست را از او مى‏گيريم كه آقا ما ارز چقدر داريم يك وقت براى برنامه‏ريزى‏ها لازم است ايشان بيايد توضيح بدهد حضورش لازم است والا بعضى از اطلاعات را لزومى ندارد ايشان اصلًا حضور داشته باشد، حتماً باشند در آنجا كه خودشان بگويند آقا ما اينقدر پول داريم از او آمار مى‏گيرند آقا مثلًا چقدر پول داريد اما گاهى توضيح لازم است براى يك تصميم، خوب بله، مثلًا تشريف بياوريد لذا من فكر مى‏كنم اگر دو مرحله‏اى بكنيم چيز بهترى باشد و در تمام دنيا هم مسائل سرى را اين‏قدر توسعه نمى‏دهند و در كشور خودمان هم خيلى از خبرها از همين دوستان خودمان بيرون آمده، به خاطر دوستى نه به خاطر اين‏كه ضررى بزنند. خوب ديگرى به او اعتماد كرده، او به او اعتماد كرده مسائل پخش شده است.
نايب رئيس (هاشمى)- ما يك موافق داريم آقاى نخست وزير.
مير حسين موسوى- بسم الله الرحمن الرحيم. اولًا اين را تصوير روشنى بدهم خدمت اعضاى محترم شورا كه اين جمع، جمع‏گفتن رازها به همديگر نيست، مركزى براى برنامه‏ريزى است و اين مركز از افراد مورد اطمينان نظام تشكيل مى‏شود كه هر كدام به يك بدنه‏اى وصلند كه عملًا نظريات كارشناسى و توان مجموعه را مى‏آورند در اين مجموعه و در اين مجموعه به طور كلان و به طور جامع نسبت به آينده كشور برنامه‏ريزى مى‏شود. آن نوع برنامه‏اى كه در نظريات رهبرى ارايه مى‏شود براى موضع‏گيرى و تبيين آينده كشور، رد يا قبولش، آن نوع تصميم‏گيرى كه در تصميمات دولت مؤثر واقع مى‏شود. الان به طور مثال در رابطه با همين برنامه و بودجه همين الان كه ما داريم صحبت مى‏كنيم، اينها اداره‏اى دارند به اسم مركز مطالعات ايران، اينها مطالعات استراتژيك دارند و اينها با كمك علم و دانش و اطلاعاتى كه از مجموعه كشور مى‏گيرند گاهى بيش از مسؤولين پيش‏بينى اين را مى‏كنند كه پنج سال ديگر اين كشور به كجا خواهد رفت و به كجا خواهد رسيد. ما مى‏گوييم كه اين نيروى كارشناسى بيايد در اينجا قرار بگيرد كه خط بگيرد و خط بدهد.
مسأله پخش شدن اسرار و رازهاى اين مسأله به خارج از كشور، خداى نكرده سوءاستفاده‏ها، اگر ما نظام خودمان را توجه بكنيم، اين مسائل موارد اطلاعاتى و امنيتى كه داشتيم اينها از بدنه‏هاى دستگاه‏هاى ما بر مى‏خيزد، از مسؤولين ما نمونه‏اى نداريم كه الان بيايد يك وزيرى خداى نكرده وابسته باشد، به خاطر اين‏كه ده‏ها چشم مراقب اوست، مجلس رأى مى‏دهد، كار اطلاعاتى مى‏شود، رهبر تأييد مى‏كند، رئيس جمهور تأييد مى‏كند و ما بخواهيم يا نخواهيم، وزير اقتصاد و دارايى و وزير برنامه و بودجه با ابزارى كه در دستشان هست، در
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1484
يك آن ممكن است اطلاعاتش بيشتر از حتى رئيس قوه اجرايى باشد (مهدوى- منظورم خيانت نبود) ما مى‏گوييم كه اين بيايد در زير چتر شوراى امنيتى قرار بگيرد كه اين اطلاعاتش در خدمت نظام قرار بگيرد، از طرف ديگر مسأله‏اى كه هست اين يك جمع (همين‏طور كه از اسمش بر مى‏آيد) شوراى امنيت ملى است، افرادى در اينجا بايد باشند كه ديد وسيع نسبت به آينده كشور، مسائل اقتصادى كشور، نيروها و امكانات بالقوه و بالفعل ما داشته باشند و بتوانند نظر قاطع و صائب بدهند به كسانى كه مى‏خواهند تصميم بگيرند و در ميان اين وزرا فرضاً وزير امور خارجه به خاطر اطلاع وسيعش از روابط ديپلماتيك ما با خارج اين نظر را مى‏تواند بدهد، وزير اطلاعات هم كه از اسمش بر مى‏آيد با تواناييهايش مى‏تواند بدهد ولى بخش عمده‏اى از فعاليت‏هاى اين شورا اگر قبول داشته باشيم كه متأثر از مسائل اقتصادى است و تصميم‏گيرى‏هاى اقتصادى اين دو تا وزير كه دو تا وزير بى‏طرف هستند و ديد جامع هم نسبت به دستگاه‏ها دارند، هم برنامه و بودجه، هم وزارت اقتصاد و دارايى هيچ‏كدام حالت مصرف‏كننده ندارند يعنى هم وزارت اقتصاد و دارايى يك ديد جامع دارد هم برنامه و بودجه، اين دو تا دستگاه داراى اطلاعات وسيعى هستند و داراى نظرى هستند كه به طور طبيعى دركمك خود اين شورا براى گرفتن تصميمات صحيح مى‏تواننند كمك بكنند، براى همين ضرورت دارد كه اين افراد باشند.
در مورد يك نماينده ديگر براى رهبرى من اعتقاد دارم كه اينجا همين طورى كه توى وظايف مى‏آيد، ما وظايف دفاع امنيتى داريم، وظايف اقتصادى هم در اينجا هست و افراد جامع اين مسائل هيچ‏كدام نيستند، رهبر مى‏آيد يك فردى را مى‏گذارد با يك ويژگى‏هاى فرضاً بيشتر كشش نظامى و دفاعى و امنيتى به معناى تخصص آن ممكن است يك كسى را هم بگذارد به عنوان فردى كه در مسائل اقتصادى، اجتماعى، فرهنگى ديد جامع داشته باشد و عملًا نفوذ و حضور بيشترى در اين دستگاه مى‏تواند داشته باشد و همچنين اطلاعات بهترى از داخل شورا براى خودش مى‏تواند كسب بكند. يا توسط اين دو نفر مى‏تواند، اعمال سياست بكند در داخل شورا با اين وجوه مختلفى كه گفته شد. آن وزير اضافى كه گفته مى‏شود كه مواقع خاص بيايد، يك اشاره‏اى، البته بعضى از برادرها كردند، شما گاهى هست كه مى‏خواهيد سيستم صنعتى‏تان را، سيستم اقتصادى‏تان را با سيستم فرهنگى‏تان را زير و رو بكنيد و يك برنامه خاصى در ارتباط با برنامه‏ها ى دراز مدت كشور ايجاد بكنيم در آن بحث. خوب وزيرش بيايد همان‏طور كه در شوراى تشخيص مصلحت هم چنين مواردى پيش مى‏آيد، موقعى كه ضرورت دارد از وزير مربوطه دعوت مى‏شود مى‏آيد حرفش را مى‏زند، گفت وگويش را مى‏كند، در همان حيطه و در همان جا براى اين‏كه احساس شخصيت هم بكند رأيش را مى‏دهد ولى در ساير مباحث هيچ‏كدام شركت ندارند، وقتى كارش تمام شد، خودش بلند مى‏شود خداحافظى مى‏كند و از جلسه خارج مى‏شود ... (هاشمى رفسنجانى- وقتتان تمام شد). بله، به اين دليل من به ذهنم مى‏آيد كه پيشنهاد، پيشنهاد جامع و خوبى است.
نايب رئيس (هاشمى رفسنجانى)- خيلى خوب ما الان آن مسأله را باز گذاشتيم يعنى مى‏توانند آقايان پيشنهاد بدهند درآينده كه چه عضو از اينها ثابتند چند عضو متغير، ما فعلًا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1485
رأى مى‏گيريم براى اين كه اينها عضو شورا باشند.
منشى (يزدى)- پيشنهاد دهندگان به عنوان ثابت گفتند.
نايب رئيس (هاشمى رفسنجانى)- بگويند، ولى حالا چون پيشنهاد داريم كه مثلًا پنج، شش عضو ثابتند يعنى الان پيشنهاد مشخص اين است كه رؤساى سه قوه و دو نمايند رهبر عضو ثابت باشند. بقيه اينها به تناسب موضوع به دعوت آنها بيايند البته ما در موقع خودش درباره آن بحث مى‏كنيم.
ميرحسين موسوى- چون اين به معناى از بين بردن استقلال سه قوه است، من اخطار آيين‏نامه‏اى دارم. به ذهنم مى‏آيد اين شورا يك شورايى است زير نظر قوه مجريه. اگر قرار باشد كه رؤساى سه قوه و دو نفر از نماينده رهبرى بيايد اين به شدت دولت و مجلس را تضعيف مى‏كند يعنى با ساير اصول قانون اساسى هم بايد تجديد نظر بشود.
نايب رئيس (هاشمى)- بله، خوب روى آن قضيه رأى نمى‏دهيد ديگر، (موسوى- پس آن موقع مى‏گويم) ما فعلًا براى اين رأى مى‏گيريم آقايان گفتند يكى وزير اقتصاد اضافه بشود يكى وزير مربوطه اضافه بشود و يكى هم يك يا دو نماينده از رهبرى.
موسوى اردبيلى- اين موارد را جدا جدا رأى بگيريد.
هاشمى رفسنجانى- خيلى خوب، من فكر مى‏كنم ما الان به كليات رأى بگيريم همه پيشنهادها نشانى از نپختگى دارد و لازم است بحث بشود.
آقايانى كه با اضافه شدن وزير اقتصاد موافقند رأى بدهند (ده نفر رأى دادند) اين رأى نياورد.
حالا موافقان اين كه در هر موردى وزير مربوطه را دعوت بكنيم رأى بدهند (اكثر رأى دادند) تصويب شد.
مسأله بعدى پيشنهاد اضافه شدن يك نفر به نمايندگى رهبرى است آقايانى كه موافقند رأى بدهند (اكثر رأى دادند) اينهم تصويب شد.
خوب آقاى يزدى هم پيشنهادى دارند، توضيح مى‏دهند و بعد مطرح مى‏كنند.
محمد يزدى- اين شوراى امنيت ملى همين‏طور كه آقايان مكرر فرمودند ماهيت كارش كلى‏نگرى درحفظ امنيت كشور در جميع ابعاد است. گاهى ممكن است به مسائل داخلى و جزيى هم نياز داشته باشد از نظر اطلاعات و تصميم‏گيرى‏هايى كه متوقف بر آن مسائل مى‏شود اما بعد از اين كه يك ارگان ثابت و دايمى است مسائلى كه در اين ارگان مطرح مى‏شود هميشه در سطح بالاى كشور قرار دارد و اين طبع اين مسائل است و اصلًا اين قبيل مسائل ايجاب مى‏كند كه دايره اين جريان از لحاظ كسانى كه در آن قرار مى‏گيرند و اطلاع پيدا مى‏كنند محدودتر باشد و مناسب‏ترين افرادى كه مى‏بايست از اين مسائل مطلع باشند و اينها در اختيارشان باشد يا تصميم بگيرد به شكل ثابت مقام رهبرى و مسؤولان اجرايى درجه يك هستند، طبعاً از طرف مقام رهبرى دو نفر نماينده گذاشته مى‏شود به خصوص با نكته‏اى كه آقاى هاشميان هم اضافه كردند كه بعد مى‏خواهند گزارش‏شان را تهيه بكنند يا مسائل را بگويند، يك مشاوره‏اى داشته باشند.
البته اين استدلال را براى دو نفر بودن من كامل نمى‏دانم ولى معمولًا وقتى دو نفر
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1486
باشند، خود به خود برخوردشان قوى‏تر خواهد بود تا وقتى يك نفر باشد از اين جهت دو نفر خوب هست، سه نفر هم رؤساى سه قوه وقتى بگوييم، خوب معلوم هست كه هر كدام از اينها تقريباً از كل امور جارى كشور مطلع هستند، رئيس قوه مجريه از تمام قسمت‏هاى اجرايى كشور اطلاع دارد، رئيس قوه قضائيه از يك بخش عظيم از حوادث كه در كشور واقع مى‏شود اطلاع دارد، رئيس قوه مقننه باز به همين كيفيت و وقتى اين سه نفر كنار هم قرار گرفتند، از مجموعه آنچه كه دركشور در جريان هست اطلاع دارند بخصوص كه رئيس قوه مجريه طبق شرايط فعلى قانون اساسى كه الان دارد اصلاح مى‏شود در حقيقت همان رئيس جمهور هست، او با وزرا ارتباط مستقيم دارد، بسيارى از مسائل سياسى را مى‏داند و وقتى مى‏گوييم اعضاى ثابت و اعضاى متغير، معنايش اين هست كه اينها در جلسات دائم‏شان اعضاى ثابت هستند هر وقت براى هر مسأله‏اى لازم دانستند، از آن وزير يا چند وزير يا حتى غير از وزير، از بعضى از مسؤولين سازمانها، مؤسسات ممكن است دعوت بكنند، اطلاعات لازم را از او بگيرند، بعد هم خودشان تصميم بگيرند، يعنى در ريز جريانها قرار مى‏گيرند چون فرق اعضاى ثابت و اعضاى متغير اين نكته است اگر عضو ثابت باشد بايد تا پايان تصميم‏گيرى حضور داشته باشند، حق رأى دارد، نظرش در تصميم‏گيرى و رأى دخالت دارد. اما اگر شما، حضور يك وزير را يا مسؤول يك مؤسسه را براى گرفتن اطلاعات و تأثير اطلاعاتش در تصميم‏گيرى لازم مى‏دانيد، تصميم‏گيرنده اصلى اينها باشند يعنى مقام رهبرى و اين سه نفر و بقيه اطلاعات لازم را مى‏دهند، بنابراين اين نفر يعنى اين پنج نفر عضو اصلى باشند، از هر مقامى لازم دانستند چه وزير و حتى چه غير وزير لازم دانستند دعوت بكنند.
لذا پيشنهاد اين هست كه اعضاى ثابت، اين پنج نفر و بقيه شوراى امنيت مى‏تواند، شوراى امنيت ملى مى‏تواند ساير مقاماتى را كه لازم مى‏داند براى شركت در جلسه دعوت بكند. من حتى تصور خودم اين است كه ساير اعضايى كه دعوت مى‏شوند، نه معنايش اين است كه حق رأى داشته باشند در تصميم نهايى، حق رأى در تصميم نهايى فقط اختصاص داشته باشد به همين پنج نفر. (موسوى- بنده هم مخالفم) بفرماييد.
مير حسين موسوى- بله، بنده به ذهنم مى‏آيد كه اين پيشنهادى كه جناب آقاى يزدى مى‏فرمايند، در حقيقت رسميت دادن به جلسه رؤساى سه قوه است كه در جاى خودش جلسه مفيد و خوبى است، ولى هيچ نوع پايه‏اى درقانون اساسى ندارد، يعنى جلسه هماهنگى و تبادل نظر و نزديك كردن مسائل سه قوه به همديگر و حل مشكلات سه قوه با همديگر است اين شورا باشد يا نباشد، آن جلسه تشكيل خواهد شد براى اين‏كه ايجاد چنين هماهنگى‏هايى بين اين دستگاه‏ها بشود، درصورتى‏كه همان‏طور كه از اسم اين شورا بر مى‏آيد و از وظايفى كه برايش در نظر گرفته شده يك شورايى است درست شبيه دولت و بالاتر حتى از دولت كه مى‏خواهد بنشيند براى خودش آيين‏نامه بنويسد برنامه‏ريزى بكند، اطلاعاتى را بگيرد به طور منظم كارها را پيش ببرد و حتى وظيفه توزيع بكند بين اعضاى خودش كه بروند كار بكنند. به برنامه و بودجه بگويد فلان كار را بكن، به آن يكى فلان كار را بكن و اين جلسه را تغذيه بكنند براى اين كه كار را پيش ببرد، اين يك نكته. دوم اين‏كه شما تصور بكنيد كه يك جلسه‏اى ما داريم كه رؤساى سه قوه جمع مى‏شوند دو نفر هم نماينده رهبرى، دركشور شايع مى‏شود كه همه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1487
تصميمات را اينها مى‏گيرند همان نق‏زدنى كه گاهى وجود دارد كه گفته مى‏شود رؤساى سه قوه نشستند و براى كشور تصميم گرفتند، آن موقع شديدتر وجود خواهد داشت با اين تفاوت كه دولت خودش را بى‏كاره احساس خواهد كرد و ما بدترين كارى كه مى‏توانيم بكنيم اين هست كه يك دستگاهى كه با اين همه خون دل ايجاد مى‏كنيم، تمام گذشته وزراء را پيش‏رويشان مى‏آورند و هزار جور مشكل ايجاد مى‏كنند و اينها يك جمعى را ما ايجاد مى‏كنيم كه اينها بتوانند دو ميليون نيروى كارشناسى را در كشور اداره بكنند بعداً وقتى اين 24 نفر دور هم جمع شدند احساس بكنند كه در تصميم‏گيرى‏هاى حياتى و اجرايى كشور بيكاره‏اند، اين اصلًا كلا چيز مى‏شود.
نكته سوم من جريان طبيعى سالهاى گذشته را مى‏خواهم مطرح كنم با اين‏كه چنين شورايى ما نداشتيم، گاهى بطور جزيى گوش‏هاى از فعاليت‏هاى اين شورا را رؤساى سه قوه چيز مى‏كردند تقريباً خيلى خيلى كم جلسه‏اى اتفاق مى‏افتاد كه در آن وزير خارجه نباشد يا وزير كشور نباشد يا وزير اطلاعات نباشد يعنى اين سه تا وزير به طور طبيعى، چرا؟ شما فرضاً در رابطه با شرق و غرب طراحى يك سياست دراز مدت مى‏كرديد كه سه سال ديگر بايستى نتيجه مى‏داد، خوب اگر وزير خارجه آنجا نباشد كه اظهار نظر بكند يا فلان وزير نباشد اطلاعاتش را در معرض داورى و قضاوت قرار بگيرد و توصيه بكند و نظريات خودش را بدهد معلوم نيست كه هم از نظر اجرايى قوى باشند و هم بهترين تصميمات را بتوانند بگيرند. ما كه واقعاً عقل كل نيستيم كسانى كه در آن مجموعه مى‏نشينند اين جمع موقعى قوى است كه از مجموع ديد كارشناسى استفاده بكنند.
اگر شما به مطمئن‏ترين وزراى خود يعنى وزير خارجه اطمينان نداشته باشيد واقعاً فاجعه است، اگر به وزير كشور اطمينان نداشته باشيم كه در رأس گذاشته‏ايم فاجعه است، اگر به وزير اطلاعات اطمينان نداشته باشيم كه در رأس اطلاعات گذاشته‏ايم فاجعه است اگر وزير برنامه و بودجه خداى نكرده كج باشد و يك كمى ديد انحرافى داشته باشد، مى‏تواند كشور را به خاك سياه بنشاند. خوب ما اين را گذاشتيم يا وزير اقتصاد و دارايى كه كل خزانه يعنى تمام پول كشور دراختيار اوست، تمام بانك‏ها هم در اختيار اوست. شما هم به اينها اطمينان نكنيد، البته آن كه رد شد ولى مى‏خواهم بگويم كه اينها را كنار هم بگذاريم بگوييم كه رؤساى سه قوه مى‏خواهند در مجمعى با هم جمع بشوند، دو نفر هم نماينده رهبرى مى‏خواهند سرى تصميم بگيرند، گاهى هم مثلًا لازم شد، شما را احضار بكنند. ما مى‏گوييم نظام يك چنين نظامى نيست، نظامى هست كه ما افراد را شركت بدهيم، اطمينان بكنيم، اول خوب تحقيق كنيم، وقتى اطمينان كرديم آنها را شركت بدهيم، احساس شركت بكنند.
شركت اين چند نفر به معناى شركت كل دستگاه اجرايى و شركت كل دولت دراين مجموعه خواهد بود، حذف اينها و دو قسمت كردنش به معناى حذف كل دولت از مجموعه تصميم‏گيرى خواهد بود، من يقين دارم كه باعث تضعيف دستگاه تصميم‏گيرى و اجرايى كشور خواهد شد.
نايب رئيس (هاشمى رفسنجانى)- موافق صحبت كند.
منشى (يزدى)- آقاى جنتى موافق اسم نوشته‏اند، بفرماييد.
احمد جنتى- بسم الله الرحمن الرحيم. اگر ما بپذيريم كه اطلاعات بايد طبقه‏بندى بشود طبيعى است كه بعضى‏هايش در حدى است كه در اختيار همه كس نمى‏تواند قرار بگيرد،
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1488
بعضى‏هايش در جايى پايين‏تر قرار مى‏گيرد، طبيعى است كه يك گونه اطلاعاتى است كه حتماً بايد در اختيار يك افراد خاصى قرار بگيرد و يك گونه تصميم‏گيرى‏هايى هم به دنبال آن اطلاعات است يعنى وقتى كه آن اطلاعات بحث مى‏شود به دنبالش تصميم‏گيرى مى‏آيد و اگر اين تصميم‏گيرى بخواهد بدون اطلاعات باشد، ممكن است به نتيجه نرسد يعنى فرض كنيد يك اطلاعاتى است كه اگر هر كسى بداند، با آن تصميم موافقت مى‏كند و آن كه نمى‏داند به علت آن كه نمى‏داند مخالفت مى‏كند، خوب حالا اگر آن اطلاعات در اختيار سه نفر، چهار نفر باشد، بعد بخواهد در يك جمع ده، يازده نفرى تصميم بگيرند و آنها اين اطلاعات را ندارند نمى‏توانند تصميم بگيرند و موافقت نمى‏كنند.
بنابراين، اين چيزى كه حتمى است و خواهد هم بود و يك جمع چهار، پنج نفرى هميشه، ايشان مى‏فرمايند كه رؤساى قوا جلساتشان را خواهند داشت و بحث‏شان را خواهند كرد، به دنبالش لابد بايد تصميم بگيرند، اين كه در هر صورت بايد باشد و يك تصميم‏گيرى‏هايى آنجا خواهد شد، خوب ما اين را به رسميت بشناسيم اينجا و قبول بكنيم كه يك جمع چها ر، پنج نفرى در موارد لازم و در موارد خاص ما كه نمى‏گوييم تمامى تصميمات آنجا گرفته بشود، كه ايشان مى‏فرمايند آن وقت وزرا يا دولت بيگانگى و بيكارگى را، احساس مى‏كنند، نه يك قسمتى كه مافوق سرى است و از نظر درجات بالا بايد رويش نظر داده شود و تصميم گرفته بشود، در آن دايره محدود مطرح مى‏شود، بقيه همه مى‏آيد در اين قسمت پايين‏تر و خيال مى‏كنم اين يك چيزى است چه ما تصويب بكنيم يا نكنيم و چه بهتر كه اين در قانون اساسى بيايد و رسميت پيدا بكند تا بعد چه جورى نشود كه گفته بشود بابا اگر شما دو سه نفر رفتيد آنجا نشستيد تصميم گرفتيد، تصميمات شما ارزشى ندارد، اعتبارى ندارد قانونيت ندارد، بنابراين ديگران بتوانند راحت در مقابل آن تصميمات بايستند و تصميمات را لغو بكنند.
نايب رئيس (هاشمى رفسنجانى)- مخالف سه دقيقه مى‏تواند صحبت كند.
عبدالله نورى- بسم الله الرحمن الرحيم. من فكر مى‏كنم كه اگر بنا باشد افرادى حذف بشوند، از همان رؤساى سه قوه بايد شروع بشود و نماينده رهبر (يزدى- بنا است اول ثابت و متغير را بفرماييد) نه همان پنج نفرى كه داريد مى‏فرماييد يعنى واقعاً اگر مى‏خواهيم ما اينجا يك مجمعى را بنشانيم، تعيين سياست‏هاى دفاعى و امنيتى و يا هماهنگ سازى مسائل سياسى- اطلاعاتى- امنيتى- دفاعى را انجام بدهند، مناسب‏ترين افراد برايش، مسؤولين خودش است يعنى اين‏كه ما بگوييم يك مجموعه‏اى را مى‏خواهيم درست بكنيم كه آن مجموعه بنشينند وزير امور خارجه كه مجرى كل سياست خارجى ماست و برنامه‏ريز آن است، اين بيايد آنجا دو زانو بنشيند بگويد اين جور است، شماها رأى بدهيد! من اصلًا نمى‏فهم چرا اين كار را بايد بكنم؟ بفرماييد رئيس مجلس معنى ندارد باشد، من رأى مى‏دهم به آن كه بله خيلى فاصله دارد رئيس قوه قضائيه را بگوييم كمتر ارتباط دارد، ممكن است بگوييم، البته من اعتقاد دارم رئيس قوه قضائيه بايد باشد، نمايندگان رهبر را بگويم به دليل اين‏كه بعداً خود رهبرمان مصوبه را تأييد مى‏كند حالا نمايندگانش چه لزومى دارد عضو به معناى رأى‏دار باشد؟ مى‏توانند حضور داشته باشند به عنوان ناظر، بله. ما اين‏كه گفته شود وزير خارجه يا وزير اطلاعات يا وزير كشور يا مسؤول امور اقتصادى يا رئيس ستاد فرماندهى كل امور
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1489
دفاعى دستش است اينها بيايند گزارش بدهند به يك آقايان پنج نفره آن ديگر آنها تصميم بگيرند به نظر من ديگر شايد بدتر از اين نشود تصميم بگيريم كه تركيب را تنظيم كنيم.
از طرف ديگر اين نكته به ذهنم رسيد كه اگر بناست بگوييم اين شوراى امنيت ملى در اختيار رهبر است يعنى پيشنهاد و تصويب آن را بگوييم چون الان تركيبى كه آقايان مى‏گويند نظرشان اين است كه سه نفر نماينده رهبر باشند از پنج نفر اكثريت خودشان تصويب كنند رهبر هم امضاء كند تمام بشود. خوب اشكال ... چون رئيس قوه قضائيه نماينده رهبر است، پس اصلًا چرا داريم اين بحث‏ها را مى‏كنيم؟ بگوييم يك چيزى نوشته بشود، امضاء بشود و بشود سياست دفاعى، امنيتى، خارجى و داخلى و اينها، به نظر من هيچ صحيح نيست.
نايب رئيس (هاشمى رفسنجانى)- خيلى خوب موافق بعدى، آقاى نورى هو كرد كه نمى‏شود!
منشى (يزدى)- تصور اين كه بدون اطلاعات بقيه تصميم بگيرند كه نيست.
جنتى- ايشان روشن نكرد كه يك بخش خصوصى باشد و يك بخش عمومى.
نايب رئيس (هاشمى رفسنجانى)- خوب آن كه ايشان مى‏گويد، مى‏گويد وزرا اصلى باشند.
موسوى- حاج آقا اين اسمش شوراى امنيت ملى نمى‏تواند باشد.
هاشمى- ديگر شوراى امنيت نمى‏شود اين.
موسوى- مگر اين‏كه اسمش را عوض كنيم.
هاشمى رفسنجانى- نه آخر شما آن اشكال را قبول نداريد ما هم قبول نداريم كه وزرا اصلى باشند آن رؤساى سه قوه و نماينده رهبرى فرعى باشند. آقاى عميد فرمايشى داريد بفرماييد.
عباسعلى عميد زنجانى- خدمت‏تان عرض كنم كه جناب آقاى نورى هميشه استدلالش را با يك چاشنى «هو» قاطى مى‏كند، عين استدلالى كه ايشان كردند، در مورد مجلس هم هست يك مشت نماينده نشسته‏اند كه نه صاحب كارند و نه متخصص، فرضاً بعد يك صاحب كارى را از مثلًا وزارت صنايع دعوت مى‏كنند، يك متخصص كارشناس هم دعوت مى‏كنند، از آنها حرف‏ها را مى‏شنوند بعد خودشان رأى مى‏دهند. آن صاحب كار حق رأى ندارد، آن متخصص هم حق رأى ندارد، نماينده رأى مى‏دهد. (كروبى- يعنى آنها كه نمى‏دانند بايد رأى بدهند، متخصص بايد رأى بدهد) دركل نظام آن افرادى كه پيشنهاد شده البته من نمى‏خواهم بگويم كه همه اين پنج نفر كافى است، اما اين استدلال اشبه به «هو» است خوب چه ايرادى دارد آنهايى كه بايد تصميم بگيرند، گوش بدهند به سخنان متخصص، گوش بدهند به آنهايى كه صاحب كار اصلى قضيه هستند اما اگر اينها تصميم‏گيرى بكنند، اين هيچ منافاتى ندارد.
يك نكته ديگر هم من اضافه مى‏كنم، البته من اصل تركيب پنج نفرى را نه ولى تركيب اگر كمتر و كوچك‏تر باشد اين قابل دفاع است، ببينيد علمى كه ما در اينجا لازم داريم در اين شوراى امنيت ملى اگر علم تفصيلى است، رئيس بانك ملى را
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1490
شما بياوريد، رئيس بانك مركزى را بياوريد كه دقيقاً به ارقام وارد است كه وضعيت ارزى كشور چيست؟ اگر شما مى‏خواهيد علم، علم تفصيلى باشد، وزير دارايى هم علم تفصيلى ندارد، اگر علم اجمالى كافى است، خوب رئيس جمهور، شما وقتى تمركز مى‏گفتيد، از آن ورى مى‏فرمودند هيچ چيز زمين نماند الا اين‏كه روى دوش رئيس جمهور بگذاريم، اينجا كه مى‏آيد رئيس جمهور مى‏گوييد اين رئيس جمهور هيچى وارد نيست، هيچى نمى‏داند، علم همه‏اش پيش وزير دارايى است، نزد مسؤول برنامه و بودجه است، اين منطق، منطق درستى نيست، اگر رئيس جمهور مسؤول بالاى قوه مجريه است، برنامه و بودجه‏اش را هم دارد و اطلاعات دارايى كشور را هم دارد، خصوصيات مسائل داخلى كشور، خارجى كشور، رئيس جمهور مسؤول درجه بالاى همه اينهاست، اطلاعات جامع‏تر از وزير امور خارجه را دارد. وزير امور خارجه فقط درمسائل خارجى محض است، اين جامع‏تر است اطلاعاتش منتها، اجمالى است. اين تبديل علم اجمالى به علم تفضيلى با مشورت قبلى صدا مى‏زنند، احضار مى‏كنند، با وزير امور خارجه با وزير دارايى با رئيس سازمان برنامه و بودجه، صحبت مى‏كند، علم اجماليش را تبديل به علم تفضيلى مى‏كند، پس بنابراين اگر علم تفضيلى محض مى‏خواهيد، بگوييد آقا بانك مركزى بايد بيايد عضو بشود، رئيس بانك مركزى يا آن كسى كه در مسائل برنامه و بودجه دقيقاً برنامه‏ريزى مى‏كند، آن عالم به علم تفضيلى قضيه است. اما علم اجمالى مى‏خواهيد، خوب رئيس جمهور هم مسؤول درجه اول هست و اين اطلاعات را دارد، استدلالات قابل جواب هست اما اين پنج نفر خوب هم كم هست اگر سه وزير هم به آن اضافه بشود خواه ناخواه كامل‏تر مى‏شود.
منشى (يزدى)- جناب آقاى هاشمى من پيشنهاد مى‏كنم شما اول عضو ثابت و متغير را رأى بگيريد، روى رقمش بعد برويد، يعنى واقعاً اين حالت را كه يك تعدادى ثابت باشند و يك تعدادى متغير. (هاشمى رفسنجانى- آن وقت كى ثابت است؟) قدر متيقن‏هايش ممكن است كم و زياد بشود، مثلا ما مى‏گوييم اين پنج نفر كافى است، ممكن است بعضى از آقايان بگويند بشوند شش نفر، بشوند هفت نفر ولى ثابت يك حالت داشته باشد، متغير يك حالت.
نايب رئيس (هاشمى رفسنجانى)- خيلى خوب آن ممكن است بعد نتيجه اين باشد كه فقط همين يك نفر وزير مربوط متغير باشد، چون الان داريم متغير.
منشى (يزدى)- نه حالا متغير كسى رأى نداده.
نايب رئيس (هاشمى رفسنجانى)- چرا آن وزير ...
منشى (يزدى)- به معناى متغير؟ (هاشمى- آرى) به واسطه طبع آن وزير مربوطه متغير است، كلمه وزير مربوط طبعش متغير است.
كروبى- آقاى هاشمى، با توجه به اين‏كه گفته شد كه وزير ذى‏ربط، ديگر غير از او متغير نداريم ديگر روشن است كه بايد بياييم ثابت كنيم.
مهندس موسوى- آقاى هاشمى، من مى‏گويم كه جناب آقاى يزدى پيشنهادى فرمودند استدلال شد، براى آن رأى گرفته بشود.
نايب رئيس (هاشمى رفسنجانى)- حالا صبر كنيد، يك ركن ديگرى هم دارد و آن اين‏كه آنهايى كه مى‏آيند رأى هم نداشته باشند يعنى متغيرها را مى‏گوييد رأى هم نداشته باشند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1491
منشى (يزدى)- من تصورم اين هست، تصميم نهايى به عهده اينها باشد،
حالا واقعاً ممكن است من از اين قسمتش بگذرم آنها هم كه شركت بكنند، آنها هم رأى داشته باشند چه اشكال دارد؟
در مواقع لازم فرض كنيد دو تا وزير ديگر را هم لازم مى‏دانيد دعوتشان بكنيد مثل وزير مربوطه.
نايب رئيس (هاشمى رفسنجانى)- خيلى خوب ببينيد، من اين را خدمتتان بگويم، اين‏كه الان رأى مى‏گيريم مصداقش وجود دارد يعنى ما همين حالا گفتيم وزير مربوط متغير است، اين‏كه رأى بگيريم ثابت، متغير يعنى الان مصداق دارد ممكن است كه هيچى به آن اضافه نشود.
ى زدى- كلمه وزير مربوط خود به خود يعنى آدم غير مشخص ... ببينيد اگر اين پيشنهاد اصلاحش به اين هست كه كسان ديگرى هم كه دعوت مى‏كنند صاحب رأى باشند من موافق هستم، ولى به هرحال اين‏كه بگوييم شش تا وزير هفت تا وزير هميشه بايد باشد نداريم.
هاشمى- من مى‏خواهم بگويم اين رأى كلى كه شما مى‏گوييد، الان ما گرفتيم يعنى ما ثابت و متغير داريم (يزدى- كلمه وزير مربوط يك چيز معناى ديگر است) نه گفتم به صورت متغير (يزدى- وزير مربوط طبعاً متغير است، چون كه آدم ثابتى نيست) بله، اين هم متغير است ديگر ...
هاشميان- آقاى هاشمى، چون پيشنهاد دارند كه سه نفر مى‏آيند ثابت بقيه ...
نايب رئيس (هاشمى رفسنجانى)- شما الان افراد مايل بيشتر داريد ...
مؤمن- بدون حق رأى، اگر با حق رأى باشد صحبت دارد. (هاشمى- با حق رأى است) با حق رأى، نه بدون حق رأى بحث ايشان بود.
منشى (يزدى)- بله بسيار خوب، ممكن است من از قسمت دوم بگذرم و از وزيرهايى كه دعوت بكنند در جلسه حق رأى داشته باشند.
مؤمن- نهاد شما اين بود كه حق رأى نداشته باشند و الا پيشنهاد جديدى است.
نايب رئيس (هاشمى رفسنجانى)- نه ايشان حالا مى‏گويند با حق رأى.
منشى (يزدى)- حق رأى داشته باشد، مثل وزير ...
مؤمن- ما مى‏خواهيم بحث كنيم، اگر اين طور است پس پيشنهاد جديدى است، آن پيشنهاد را بنده داده‏ام و توضيح هم مى‏دهم خوب، با حق رأيش را.
منشى (يزدى)- پيشنهاد من اين است كه اعضاى ثابت اين پنج نفر باشند، بيشتر از اين پنج نفر هر كدام را لازم دانستند دعوت بكنند، آن كه دعوت كردند جمعاً رأى بگيرند، اشكالى ندارد.
نايب رئيس (هاشمى رفسنجانى)- خيلى خوب رأى داشته باشد ... خيلى خوب حالا پيشنهادشان را اصلاح كردند، اين حق رأى را كه دارند، آقايانى كه با اين پيشنهاد موافق هستند رأى بدهند. چهار نفر رأى دادند رأى نياورد ...
محمد مؤمن- درست است كه كل اين شوراى عالى را كه حساب بكنيم تمام مسائل امنيت ملى را بررسى مى‏كند اما الزاماً به اين معنا است كه در هر جلسه يك مساله‏اى كه از تمام جهات مى‏بايست بررسى شود، مورد بحث باشد يعنى گاهى ممكن است كه از نظر مسائل‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1492
اقتصادى و يا برنامه و بودجه ما اصلًا حرفى نداشته باشيم فقط يك تصميم‏گيرى است يعنى فرض كنيد اگر راجع به جنگ يا صلح بايد تصميم‏گيرى شود آن بعدى كه در مورد نظر است خود مصلحت‏انديشى نسبت به اصل جنگ و صلح است و الا اگر مسأله جنگش مطرح بشود شبهه‏اى نيست كه مسائل اقتصادى‏اش حل است البته بعد برنامه‏ريزى مى‏شود و همچنين اگر صلحش باشد لوازمش در مرتبه بعدى هست اينجا كه اصلًا مسأله اقتصادى و بعد اقتصادى مطلب براى ما مطرح نيست چرا ملزم باشيم حتماً وزير مسؤول امور اقتصاد و دارايى باشد يا اين‏كه وزير مسؤول برنامه و بودجه باشد و هم چنين اين توجيه پيشنهادى است كه من مى‏كنم بعد پيشنهاد را تفضيلًا عرض مى‏كنم و همچنين گاهى هست كه يك مسائلى كه مورد بحث است تنها بعد اقتصادى دارد اصلًا هيچ مسأله دفاعى و تسليحاتى در آن مطرح نيست ولو اين‏كه يك تصميم كلى است درسطح عالى مى‏خواهيم بگيريم اما اين مسأله هيچ درآن مطرح نيست وقتى مطرح نباشد ما چه الزامى‏داريم كه حتماً بايد رئيس ستاد فرماندهى كل نيروهاى مسلح ... اين به لحاظ اين‏كه مى‏فرماييد بسيارى از اوقات ما مسائل تسليحاتى هم مورد بحث مان هست او هم هميشه باشد اين وجهى ندارد.
لذا پيشنهادى كه بنده مى‏كنم اين است كه رؤساى قواى سه‏گانه كه هست، باشد. در مورد رئيس جمهور كه روشن است من آن حرفى كه دارم عرض مى‏كنم چيست پيشنهاد من نسبت به آن كسانى كه كار به آنها مربوط است اين است اگر آن اعضاء ثابت تشخيص دادند كه فلانى هيچ ارتباطى با تصميم‏گيرى اين جلسه ندارد اصلًا فرض كنيد بحث، بحث ارتباط كشور است با خارج، مسأله امنيت داخلى اينجا از هيچ جهتى مطرح نيست وزير كشور باشد براى چه؟ يا اگر فقط مسأله، مسأله داخلى است كه باز ارتباط به دخالت بيگانگان نداشته باشد اينجا وزارت امور خارجه باشد براى چه؟ خلاصه عرض من اين است كه كسانى كه حذف مى‏شوند اين جا من پيشنهاد كردم اين ستاد فرماندهى كل لازم نيست هميشه باشد وزراى امور خارجه و كشور لازم نيست باشد، مسؤول امور برنامه بودجه هميشه لازم نيست باشد. بلكه يك تعداد اعضاى ثابت، اما در مورد وزير اطلاعات من خودم تصورم اين است كه چون اطلاعات چه نسبت به مسائل خارجى، چه نسبت به مسائل داخلى. و مسائل ديگر على القاعده وزير اطلاعات در جريان امر است وزير اطلاعات را پيشنهاد بنده اين است كه عضو دايم باشد كما اين‏كه نماينده رهبر هم براى اين‏كه مى‏خواهد در ريز جريانات قرار بگيرد آن هم هميشه باشد الا اين‏كه اين افراد ديگر به طور ...
پيشنهاد من وزير يا وزراء و يا بالاترين مسؤول و يا مسؤولان مربوط كه اگر دستگاهى هست نظير برنامه و بودجه آنجا فقط مسائل برنامه‏اى اگر مطرح است هيچ مسأله مربوط به اين‏كه ارز چقدر داريم نيست اين مطرح نباشد يعنى كمبود پول و اينها برايمان هيچ مسأله‏اى نباشد، فقط مسأله برنامه‏ريزى كل كشور مطرح باشد كه امكانات على اى حال باشد مثلا نيازى به اين‏كه وزير اقتصاد باشد نداشته باشيم اينجا بالاترين مسؤول يا بالاترين مسؤولين امور مربوط دعوت بشوند و حق رأى هم داشته باشند.
مسأله حق رأى داشتن‏شان هم به خاطر اين است كه همان طور كه آقايان فرمودند درست است كه امكان اين هست كه اينها حق رأى نداشته باشند كما اين‏كه آقايان از
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1493
متخصصين دعوت مى‏كنند دركميسيون‏هاى مجلس يا در مجلس، مطالب خودشان را اظهار مى‏كنند الا اين‏كه بالاخره چون تصميم‏گيرى در رابطه با آن مسؤوليتى است كه اين وزير يا بالاترين مسؤول دارد چون در رابطه با او هست بنابراين آن ريزه‏كارى تحت مسؤوليت خودش را حداقل به اندازه رئيس جمهور كه در رأس هست مثلًا به آن اندازه مى‏داند بنابراين بى‏انصافى است كه حق رأى را از او سلب كنيم. و به ديگران بدهيم روى اين جهات بنده عرض مى‏كنم كه اين افرادى را كه بنده پيشنهاد كردم به عنوان افراد متغير و به حسب تشخيص اعضاء ثابت دعوت بشوند و حق رأى بگيرند.
نايب رئيس (هاشمى)- خوب تفاوتش با پيشنهاد آقاى يزدى چه مى‏شود؟
مؤمن- حق رأى است. عمده حق رأى است.
نايب رئيس (هاشمى)- ايشان هم با حق رأى گفت با حق رأى، رأى گرفتيم.
ى زدى- اول پيشنهاد اصلاحات كردم با حق رأى.
مؤمن- وزير اطلاعات را در ذهنم اين است كه بلى و بنده در ذهن خودم اين است كه وزير اطلاعات كه نسبت به همه مسائل مورد بحث على القاعده ...
نايب رئيس (هاشمى)- عضو باشد وزير اطلاعات عضو باشد فقط تفاوتش با آقاى يزدى همين مى‏شود كه ...
منشى (يزدى)- نه اينجا هست در متن ايشان مى‏گويند اين وزراء امور خارجه و كشور را برداشته‏اند به طور متغير اطلاعاتش مى‏ماند.
نايب رئيس (هاشمى)- ثابت مى‏ماند. خيلى خوب اضافه مى‏شود. خيلى خوب، پس پيشنهاد آقاى مؤمن اين مى‏شود: رؤساى سه قوه- دو نفر نماينده رهبر.
مؤمن- حق رأى نداشته باشند و الا پيشنهاد جديدى است.
نايب رئيس (هاشمى)- نه حالا فعلًا دو تا تثبيت شده ديگر نفر نماينده رهبر وزير اطلاعات اينها عضو ثابت، بقيه هم عضو متغير بر حسب موضوع با رأى شركت مى‏كنند. آقايانى كه با اين پيشنهاد آقاى مؤمن موافق هستند رأى بدهند. به همان نفر اضافه شده‏اند (عده كمى رأى دادند) رأى نياورد.
موسوى خوئينى‏ها- اصلًا از پيشنهاد آقايان دفاعى شده است؟
منشى (يزدى)- بلى، آقاى نورى مفصل بحث كردند.
نايب رئيس (هاشمى)- خوب آقاى حبيبى پيشنهادى الان آورده بود كه مطرح كنند
منشى (يزدى)- نه، آنچه اصلاح ...
نايب رئيس (هاشمى)- خوب، در اين رابطه بايد اصلاح كنيم چون اين را خط نكشيديم، مرز نداديم به اين اساس.
منشى (يزدى)- اصل كه دارد وظايف واختيارات رهبر عنايت بفرماييد:
تعيين سياست‏هاى كلى نظام جمهورى اسلامى پس از مشورت با مجمع تشخيص مصلحت كه قبلًا تصويب شده بود خوب حالا چون اصل شوراى امنيت ملى تصويب شد پيشنهاد اين هست بند 1 يعنى بعد از اينجا به اين صورت بشود: تعيين سياست‏هاى كلى نظام جمهورى اسلامى بعد به شكل بند و بشود:
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1494
1- در خصوص مسائل مربوط به امنيت ملى پس از مشورت با شوراى عالى امنيت ملى در مورد ساير مسائل پس از مشورت با مجمع تشخيص مصلحت. چون اينجا عبارت دارد كه پس از مشورت با مجمع تشخيص مصلحت، بايد تقسيم بشود: در مسائل مربوط به امنيت ملى پس از مشورت با شوراى عالى امنيت ملى و در مورد ساير مسائل پس از مشورت با مجمع تشخيص مصلحت. اين اصلاحى است كه قاعدتاً چون آن تصويب شد اينجا بايد لحاظ بشود.
مؤمن- اين مثل اين‏كه صحبت دارد اگر اجازه بفرماييد باشد.
نايب رئيس (هاشمى)- اگر مى‏خواهيد باشد، باشد.
مؤمن- بلى، صحبت دارد، بنده مخالفم.
نايب رئيس (هاشمى)- اگر مخالف دارد، بايد بماند. پيشنهاد ما اين است كه فردا (پنجشنبه) هم صبح جلسه داشته باشيم و هم عصر چون، هنوز خيلى كار داريم و اصول مربوط به مجمع تشخيص مصلحت را هم بحث نكرده‏ايم.
عميد- من پيشنهاد مى‏كنم اگر آقايان موافق باشند روز جمعه هم جلسه داشته باشيم.
مشكينى- نه ما قم هستيم، شنبه هم دو جلسه بگذاريد.
3- پايان جلسه و تاريخ تشكيل جلسه آينده‏
نايب رئيس (هاشمى)- خيلى خوب فردا (پنجشنبه) و شنبه صبح و بعد از ظهر جلسه خواهيم داشت، لطفاً در خاطر آقايان باشد كه ان شاء الله كارمان جلو برود. جلسه امروز را ختم مى‏كنيم.
 (جلسه ساعت 33/ 19 پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1495
                        جلسه سى و هفتم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و ده دقيقه پنجشنبه پانزدهم تيرماه 1368 هجرى شمسى مطابق با دوم ذى‏الحجة الحرام 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- ادامه بحث پيرامون گزارش شور دوم كميسيون اول و تصويب شوراى امنيت ملى‏
3- بحث پيرامون گزارش شور دوم كميسيون اول در خصوص مجمع تشخيص مصلحت‏
4- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1496
1- اعلام رسميت جلسه و تلاوت آياتى از كلام الله مجيد
رئيس- بسم الله الرحمن الرحيم، با حضور 18 نفر، جلسه رسمى است دستور جلسه را اعلام بفرماييد.
منشى (حسن ابراهيم حبيبى)- بسم الله الرحمن الرحيم. دستور سى و هفتمين جلسه عمومى شوراى بازنگرى قانون اساسى بعد از ظهر پنجشنبه پانزدهم تيرماه 1368 هجرى شمسى، مطابق با دوم ذيحجه 1409 هجرى قمرى.
دنباله رسيدگى به گزارش شور دوم كميسيون اول درخصوص رهبر و خبرگان رهبرى.
گزارش شور دوم كميسيون اول در خصوص مجمع تشخيص مصلحت.
رئيس- قرآن تلاوت بشود.
 (حجت الاسلام عبدالله نورى چند آيه از سوره ابراهيم را به شرح زير تلاوت كردند).
                        اللهم صل على محمد و آل محمد

                        اعوذ بالله من الشيطان الرجيم‏
                        وَ أَنْذِرِ النَّاسَ يوْمَ يأْتِيهِمُ الْعَذابُ فَيقُولُ الَّذِينَ ظَلَمُوا رَبَّنا أَخِّرْنا إِلى أَجَلٍ قَرِيبٍ نُجِبْ دَعْوَتَكَ وَ نَتَّبِعِ الرُّسُلَ أَ وَ لَمْ تَكُونُوا أَقْسَمْتُمْ مِنْ قَبْلُ ما لَكُمْ مِنْ زَوال* وَ سَكَنْتُمْ فِى مَساكِنِ الَّذِينَ ظَلَمُوا أنْفُسَهُمْ وَ تَبَينَ لَكُمْ كَيفَ فَعَلْنا بِهِمْ وَ ضَرَبْنا لَكُمُ الْأَمْثالَ* وَ قَدْ مَكَرُوا مَكْرَهُمْ وَ عِنْدَ اللَّهِ مَكْرُهُمْ وَ إِنْ كانَ مَكْرُهُمْ لِتَزُولَ مِنْهُ الْجِبالُ* فَلا تَحْسَبَنَّ اللَّهَ مُخْلِفَ وَعْدِهِ رُسُلَهُ إِنَّ اللَّهَ عَزِيزٌ ذُو انتِقامٍ* يوْمَ تُبَدَّلُ الْأَرْضُ غَيرَ الْأَرْضِ وَ السَّماواتُ وَ بَرَزُوا لِلَّهِ الْواحِدِ الْقَهَّارِ* وَ تَرَى الُمجْرِمِينَ يوْمَئِذٍ مُقَرَّنِينَ فِى الْأَصْفادِ* سَرابِيلُهُمْ مِنْ قَطِرانٍ وَ تَغْشى وُجُوهَهُمُ النَّارُ* لِيجْزِى اللَّهُ كُلَّ نَفْسٍ ما كَسَبَتْ إِنَّ اللَّهَ سَرِيعُ الْحِسابِ* هذا بَلاغٌ لِلنَّاسِ وَ لِينْذَرُوا بِهِ وَ لِيعْلَمُوا أَنَّما هُوَ إِلهٌ واحِدٌ وَ لِيذَّكَّرَ أُولُوا الْأَلْبابِ‏

                        صدق الله العلى العظيم.

از آيه 44 تا 52 سور ابراهيم‏
2- ادامه بحث پيرامون گزارش شور دوم كميسيون اول و تصويب شوراى امنيت ملى‏
رئيس- دستور را بفرماييد.
منشى (يزدى)- بسم الله الرحمن الرحيم، بحث دنباله پيشنهادهاى مربوط به اصل شوراى امنيت ملى بود، پيشنهاد جناب آقاى مؤمن مطرح بود كه قسمتى از آن رأى نياورد، آن قسمت آخرش كه پيشنهاد كردند حذف جمله «رياست هر يك از شوراهاى فرعى با يكى از اعضاى شوراى عالى است كه از طرف رئيس جمهور تعيين مى‏شود»، اين جمله حذف شود. پيشنهادتان را توضيح بفرماييد.
محمد مؤمن- بسم الله الرحمن الرحيم. اين قسمت آخر «رياست هر يك از شوراهاى فرعى با يكى از اعضاء شوراى عالى است كه از طرف رئيس جمهور تعيين مى‏شود»، با اين‏كه بالصراحه در اين اصل يكى از شوراهاى فرعى را، شوراى امنيت كشور به حساب آورد. و در يكى از آن اصول جديدى كه خود همين كميسيون دوم تمركز مديريت قو مجريه، پيشنهاد كرد، شوراى بازنگرى تصويب كرد كه رياست شوراى امنيت كشور با خود رئيس جمهور است. بودن اين جمله «رياست هر يك از شوراهاى فرعى با يكى از اعضاء شوراى عالى است كه از طرف رئيس جمهور تعيين مى‏شود» صريحاً با آن اصل مصوب مناقض است. بنابراين براى اين‏كه اين تناقض برداشته شود، قاعده‏اش اين است كه اين جمله حذف بشود.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1497
نايب رئيس (هاشمى)- ما نظرمان اين نبودكه نتواند بشود. آن هم يكى از اعضاء است. ما نظرمان اين بود، منتها لازم نيست، آخر آنجا گفتيم حتماً رئيس شوراى امنيت ملى رئيس جمهور باشد. (خزعلى- ظاهر عبارت طورى است كه از طرف رئيس جمهور تعيين مى‏شود) بله، ظاهر عبارت، ما نظرمان اين نبود، يعنى در كميسيون كه نقل كرديم گفتيم مى‏تواند خودش به عهده بگيرد، مى‏تواند كسى ديگر را تعيين كند.
منشى (يزدى)- اگر نظر كميسيون اين است، مى‏توانيد عبارت را اين طور مرقوم بفرماييدكه با رئيس جمهور يا هر كسى كه او معين مى‏كند.
مؤمن- آن اصل مصوب را هم بايد درست كنيد، بالصراحه داريم كه رياست ... ملاحظه بفرماييد آن اصل را.
نايب رئيس- ما هم نظرمان اين بود كه درست كنيم. بله مى‏دانم آن را هم ما بايد درست كنيم. يعنى آن هم مى‏تواند رئيس جمهور باشد. اگر بخواهيد حتماً باشد، به نظرم مى‏رسد آن هم خيلى عاقلانه نيست، اگر اين كه شوراى ...
نورى- آن اصل تصويب شده و داخل اين اصل ...
نايب رئيس (هاشمى)- خوب آن را هم بايد جاى خودش اصلاح كنيم. نظر ما در كميسيون اين بوده، يعنى وقتى كه تنظيم مى‏كرديم، اگر روى اين بحثى نيست ما عبارت را تنظيم مى‏كنيم، در نهايت به گونه‏اى كه اين نظر را برساند.
نورى- جناب آقاى مؤمن! چيزى كه مطرح بود و به آن دليل هم اين جمله و يا جمله بعد در رابطه با تشكيلات آمد، اين بود كه هر چه از اين قسمت‏ها را ما در قانون اساسى نياوريم اينها مى‏شود جزو اختيارات مجلس و ممكن است بعداً در مجلس نسبت به رياست اين جلسات و تشكيلات اين شوراها و امثال اينها تصميماتى گرفته بشود كه تهافت داشته باشد با تصميماتى كه شوراى امنيت ملى مى‏گيرد. لذا آن‏كه تحت عنوان حدود اختيارات و وظايف است. در جلسه‏اى كه داشتيم پذيرفته شد كه در ارتباط با قانون و مجلس باشد ولى چيزى كه در ارتباط با تشكيلات است، يا رياست شوراهاى فرعى است، اين حتماً در اختيار خود شوراى عالى امنيت ملى و يا رئيس جمهور باشد كه مشكلى پيش نياورد، يك وقت من باب مثال يك زيرمجموعه نگذارند، يك رئيس هم به عنوان يك فرد ديگرى غير از خود اعضاء مجمع شوراى عالى امنيت ملى بگذارند. بيشتر نظر روى اين بوده ولى آن مطلبى هم كه حضرت عالى مى‏فرماييد، حالا جناب آقاى هاشمى هم مى‏فرمايند مخالفتى ندارند. ما هم نظر داشتيم روى اين‏كه خود رئيس جمهور و يا يكى از اعضاء بتواند ...
نايب رئيس (هاشمى)- عبارت را صريح مى‏كند.
مؤمن- اجازه مى‏فرماييد حاج آقا، ولو خلاف آيين‏نامه باشد. بالاخره ببينيد آن مصوبه است. الان بايد مثلًا تصويب بشود كه آنجا هم بگوييم، (عبارتش همراه من نيست). شوراى امنيت به رياست رئيس جمهور يا رئيس جمهور، رئيس شوراى امنيت است. يك چنين عبارتى داشتيم پس آن هم بايد گفته بشود كه رئيس جمهور، يا كسى كه از طرف او تعيين مى‏شود، يا اصلًا آنجا متعرض اين‏كه رئيس آن چه كسى هست نشويم. در هر حال آن مصوبه را كه قبلًا تصويب شده داشته باشيم با اين عبارت هر جورى بگويند جور در نمى‏آيد، الا اين‏كه تصريح كند اين‏جا رياست با رئيس جمهور است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1498
نايب رئيس (هاشمى)- قبول كرديم، ما بايد پيشنهاد اصلاحى براى آنجا بدهيم.
منشى (حسن حبيبى)- اگر كه اين متن تصويب بشود آن ديگر موضوعيتى ندارد. فقط همين مطلب را تصويب بكنيم كه رئيس شوراى فرعى يا رئيس جمهور است يا كسى كه او تعيين مى‏كند.
نايب رئيس (هاشمى)- بله، در آن چيز ديگرى غير از آن اصل نبود.
منشى (يزدى)- پس به اين ترتيب، جناب آقاى مؤمن آن پيشنهاد دومى‏شان را صرف‏نظر مى‏كنند چون يك پيشنهاد اين‏جا دارند كه با حذف شوراى عالى دفاع كه در اصل صد و يازده است مخالفيد قهراً آن را ديگر صرف‏نظر مى‏كنيد. چون در اصل 110 قانون اساسى فعلى ...
مؤمن- آن هم مسأله ديگرى است.
منشى (يزدى)- آن پيشنهاد را هنوز باقى هستيد.
نايب رئيس- آن پيشنهاد اين است كه آن‏كه آنجا بود، حذف بشود اصلًا ديگر نمى‏خواهد چون ما تكليف را اين‏جا تعيين كرديم. آنجا رياستش با رئيس جمهور است. چيز ديگرى كه نبود. اين‏جا ما گفتيم يا خود رئيس جمهور است يا يكى از اعضاى اين شوراى عالى ...
مؤمن- رياست هر يك از شوراهاى فرعى با رئيس جمهور يا يكى از اعضاى شوراى عالى است كه از طرف رئيس جمهور تعيين مى‏شود.
نايب رئيس- بسيار خوب، اين اصلاحيه را هم رأى بگيريم. آقايانى كه با همين تعبيرى كه آقاى مؤمن گفتند موافقند رأى بدهند. (اكثريت دست‏شان را بلند كردند) تصويب شد. پس آن را هم حذف كنيم، حذف آن را هم الان رأى بگيريم، بخوانيد.
منشى (حسن حبيبى)- اين قسمتى است از يك اصل، «رياست شوراى امنيت كشور با رئيس جمهور است. چگونگى تشكيل اين شورا و حدود اختيارات آن را قانون معين مى‏كند»؛ عيناً همين مطلب است.
نايب رئيس (هاشمى)- همان كه اين‏جا آورديم. يعنى آن مضمون را ما آورديم الان اين‏جا با اصلاح، آقايانى كه موافقند آنچه كه آنجا تصويب كرديم حذف بشود، رأى بدهند. (اكثريت دست‏شان را بلند كردند)؛ تصويب شد.
منشى (يزدى)- اين جمله اصلاحى را مقيد مى‏دانيد كه از اعضاى شورا باشند. (مؤمن- بله) يعنى اين‏جور باشد كه رياست هر يك از شوراهاى فرعى با رئيس جمهور يا يكى از اعضاى شوراى عالى است كه از طرف رئيس جمهور تعيين مى‏شود.
نايب رئيس (هاشمى)- بله، منظور ما اين بود كه در شوراى عالى دفاع نظامى باشد.
منشى (يزدى)- پس با همين تعبير، همين عبارت را ...
مؤمن- بله، آن جهت ديگرى كه عرض كردم، اجازه مى‏فرماييد؟
منشى (يزدى)- پيشنهاد دومتان را؟ راجع به شوراى عالى دفاع؟
نايب رئيس (هاشمى)- جاى آن حالا اين‏جا نيست.
مؤمن- آن را البته من مى‏خواهم بعد از اين‏كه اين اصل تمام شد آنجا حرفش را بزنم. اگر مى‏خواهيد الان بگويم؟
نايب رئيس (هاشمى)- نه، حالا بگذاريد بقيه پيشنهادات را اين‏جا بگويند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1499
منشى (يزدى)- پيشنهاد بعد اين است كه تعدادى از آقايان امضا كرده‏اند عبارت «شوراى هماهنگى اطلاعات به شوراهاى فرعى زير نظر شوراى امنيت ملى» اضافه شود. يكى از آقايان امضاكننده، آقاى بيات، آقاى نورى، آقاى موسوى نخست وزير توضيح بفرمايند.
نورى- امضا كرده‏ايم ولى مخالفيم.
نايب رئيس- امضا كرده‏ايد ولى مخالفيد؟
منشى- اگر يكى از امضاكنندگان صرف‏نظر بكنند قاعدتاً از نظر آيين‏نامه، ديگر قابل طرح مى‏تواند باشد.
اسدالله بيات- ما صرف‏نظر نمى‏كنيم.
هاشمى رفسنجانى- خوب من امضا مى‏كنم.
منشى (يزدى)- جناب آقاى هاشمى امضا فرمودند، ديگر از اين نظر اشكالى ندارد. آقاى بيات بفرماييد.
اسدالله بيات- بسم الله الرحمن الرحيم، اين‏كه ما اين پيشنهاد را مطرح كرديم، در ذيل اين اصل آمده است كه شوراى عالى امنيت ملى به تناسب وظايف خود، شوراهاى فرعى ... اگر از قبيل شوراى دفاع و شوراى امنيت نيامده بود يا يكى از اينها آمده بود از قبيل شوراى دفاع، اگر اينها نيامده بود ما اصلًا اين پيشنهاد را نمى‏داديم چون از قبيل آمده، بنابراين در ذيل اين شوراى عالى امنيت، همه اين شوراهاى فرعى مى‏تواند بگنجد، اما شما آمده‏ايد دو تا از اينها را گفته‏ايد و شوراى هماهنگى اطلاعات كه يكى از شوراهاى فرعى است و در ضمن صحبت‏ها همه عزيزان رويش تكيه داشتند و لازم هم هست بشود و الان هم ما عملًا در خارج داريم، آمديم گفتيم اين چهار تا شوراى فرعى، همه را در اين‏جا بياوريد، ديگر كلمه از قبيل هم نمى‏خواهد. شوراى عالى امنيت ملى به تناسب وظايف خود شوراهايى مانند شوراى دفاع، شوراى امنيت كشور، شوراى هماهنگى اطلاعات و شوراى هماهنگى سياسى، فرهنگى هم داريم.
نايب رئيس (هاشمى)- از قبيل را ديگر نگوييد.
اسدالله بيات- كلمه «از قبيل» ديگر لازم نيست. يعنى اين چهارتا مورد را ما بياوريم. اما براى چه ما اصلًا اين مسأله را مى‏آوريم؟ ملاحظه كنيد كه شوراى عالى امنيت ملى مانند شوراى مادر است. اين شوراى مادر ابعاد مالى را در بر مى‏گيرد، جهات سياسى، فرهنگى، اجتماعى در سطح كلان. اما هر كدام از اينها خواهى‏نخواهى يك زير مجموعه‏اى را لازم دارندكه در آنجا كارهاى تخصصى مورد توجه قرار بگيرد. و به همين دليل ما با حذف شوراى عالى دفاع كه الان با تصويب اين شوراى دفاع ما هم مخالف بوديم، براى اين‏كه خواهى‏نخواهى شوراى امنيت ملى يك كميته و شوراى خاص دقيقاً دفاعى و نظامى لازم دارد كه اكثريت يا تمام اعضاى اين شورا از نيروهاى نظامى، انتظامى تشكيل بشود و دقيقاً در آنجا مسائل دفاعى و نظامى مورد بحث و بررسى قرار بگيرد. كما اين‏كه مسائل امنيت ملى يكى از عناصر اصلى و محورى آن جنبه اطلاعاتى قضيه است؛ اطلاعات مسؤولان زيادى دارد، وزارت اطلاعات را دارد، اطلاعات ارتش را دارد، حفاظت اطلاعات سپاه را دارد ضدّ اطلاعات ارتش را دارد. و طبيعى است كه نيروهاى انتظامى در شهربانى هم شبيه اين معنا را داريم، در ژاندارمرى هم اين را داريم، خواهى‏نخواهى يكى از حرف‏هايى كه قبلًا باعث شده بودكه در اين‏جا اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1500
پيشنهاد داده بشود كه ما بياييم مسأله اطلاعات را يكپارچه بكنيم. سرّش هم همين بود؛ چون اطلاعات با توجه به جايگاه‏هاى مختلف و نهادها و ارگان‏هاى مختلف واحدهاى گوناگونى دارد. عرض كردم در ارتش وجود دارد. در سپاه وجود دارد و بايد هم داشته باشد و وزارت اطلاعات هم هست. خواهى‏نخواهى در رابطه با امنيت ملى كشور ما نمى‏توانيم از مسأله اطلاعات غافل باشيم و نمى‏شود هم مسأله اطلاعات را ما به طور كلى به صورت جدا و مجرد و مجزاى از هم در نظر بگيريم. پس ما يك جايى لازم داريم كه در آنجا مسؤولان كل واحدهاى اطلاعات كشور در يك‏جا جمع باشند، اطلاعاتشان را در راستاى تصميم كلى و كلام شوراى عالى امنيت ملى قرار بدهند، اين هماهنگى در اين‏جا براى ما دقيقاً لازم است، هم در كوتاه مدت و هم درازمدت يك چنين هماهنگى را ما بالضروره نياز داريم. همين‏طورى كه در بعد نظامى نياز داريم، همين‏طورى كه در بعد مسائل سياسى، فرهنگى نياز داريم، در بعد اطلاعات هم نياز داريم و در ذهن ما هم اين بودكه رياست چنين شوراى فرعى با وزير اطلاعات خواهد بود. يعنى دقيقاً مسؤول اطلاعات سپاه، مسايل‏شان را مى‏آيد در آنجا مى‏گويد، ارتش مى‏آيد مسايلش را در اين‏جا مى‏گويد، مجموعه اينها اطلاعات مرتبط و دقيقاً در ارتباط تنگاتنگ با مسأله امنيت ملى را مورد توجه قرار مى‏دهند، وقتى كه هماهنگ كردند نظرات و پيشنهادات جمع‏بندى شده شوراى فرعى هماهنگى اطلاعات در اختيار آن شوراى عالى امنيت قرار داده مى‏شود و به صورت كلى تصميمات گرفته مى‏شود. اين نظر ما است.
منشى (يزدى)- آقاى نورى به عنوان مخالف.
عبدالله نورى- بسم الله الرحمن الرحيم، من اين پيشنهاد را امضا كردم، عمدتاً به دليل همين مطالبى كه جناب آقاى بيات اشاره فرمودندكه شوراى اطلاعات يك چنين وظايفى را دارد و به طور طبيعى هم زيرمجموعه شوراى عالى امنيت ملى هست. يعنى اين جهتش بحث نيست. شبهه‏اى كه براى من پيش آمده، اين بودكه آيا واقعاً الان در قانون اساسى لازم است كه ما نام شوراى هماهنگى اطلاعات را ببريم؟ اگر شوراى عالى امنيت ملى بعد به اين نتيجه رسيد كه چيزى كه در شوراى هماهنگى اطلاعات انجام مى‏شود، قسمت عمده‏اش را شوراى امنيت كشور مى‏تواند انجام بدهد. كما اين‏كه از نظر وظايف حتى همان كه الان در قانون هست شباهت فراوان دارند و به اصطلاح تداخل‏هاى فراوان دارند و آمد گفت كه يك قسمت از اين كار را اين‏جا انجام بدهيد. مثلًا قسمتى مربوط به اطلاعات نظامى و انتظامى را شوراى دفاع دنبال بكند. ما اين‏جا با آوردن اين موضوع يك حكم را كأنه تكليف داريم، مى‏كنيم كه يك چنين چيزى لازم است باشد، لذا من مى‏گويم در شرايطى كه وجود داشته باشد، بحثى نداريم كه زيرمجموعه شوراى عالى امنيت ملى است. ولى اگر خود شوراى عالى امنيت ملى به اين نتيجه رسيد كه وجود اين لازم نيست. ما الان داريم اين‏جا تصريح مى‏كنيم به اين‏كه وجود اين لازم است، من فقط اين جهت را دارم. پس بنابراين اگر ما شوراى هماهنگى اطلاعاتى داشته باشيم قطعاً زيرمجموعه شوراى عالى امنيت ملى است و بحثى هم نداريم. اختلافى هم از اين جهت نداريم نمى‏خواهيم هم بگوييم. يك چيز جدايى است يا اين‏كه مربوط به وزارت اطلاعات نيست يا وزير اطلاعات مسؤولش نيست. نه همه اينها را قبول داريم ولى من مى‏گويم شايد بهتر باشد كه اين را واگذار كنيم به خود شوراى عالى امنيت ملى و اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1501
به خلاف بحث شوراى دفاع و شوراى امنيت كشور است كه دو تا از پايه‏ها و اركانى است كه الان آوردن و نياوردنش چيزى را نه اضافه مى‏كند، نه كم مى‏كند. در رابطه با شوراى اطلاعات من همين الان خدمت سروران معظم عرض بكنم كه شوراى امنيت يك چيز گسترده‏اى است كه سراسرى است. يعنى شوراى امنيت كشور ما در مركز وجود دارد و به صورت شوراى تأمين در همه رده‏هاى استانى و منطقه‏اى هم وجود دارد، ولى چيزى كه در رابطه با اطلاعات است بيشتر يك شوراى هماهنگى در مركز است كه در رده‏هاى استانى و منطقه‏اى ديگر يك چنين چيزى نداريم. اگر هم در آنجا تبادل‏نظر و اطلاعاتى باشد بيشتر از طريق همان شوراى تأمين استان است كه دارد انجام مى‏شود. بنابراين من صرفاً مخالفتم به دليل اين است كه اسمش را اين‏جا آوردن، يك حكم جديدى را از الان براى شوراى عالى امنيت ملى به وجود مى‏آورد كه شايد مصلحت نباشد.
منشى (يزدى)- موافق جناب آقاى خوئينى‏ها.
موسوى خوئينى‏ها- معلوم شد ايشان مخالفت‏شان بعد از اين‏كه امضا كردند به اين دليل بود كه ممكن است به اين‏جا برسيم كه شوراى هماهنگى اطلاعات لازم نيست. البته خوب در شوراى امنيت كشور هم اين عنوان در قانون اساسى نبود، ما در اين بازنگرى اين عنوان را وارد قانون اساسى كرديم. براى اين‏كه وجود شوراى امنيت كشور ظاهراً ضرورى است، يك چيزى است كه اين طور نيست، تصور كنيم ممكن است يك وقتى قانون‏گذار به اين‏جا برسد كه شوراى امنيت كشور لازم نيست داشته باشيم. منتها وقتى كه در قانون اساسى گفته مى‏شود تكليفش روشن مى‏شود كه رياستش با رئيس جمهور است، اگر اين گفته نشود قانون‏گذار عادى ممكن است يك وقتى رياستش را به وزير كشور بدهد يا جاى ديگر. و دليل و استدلال اين‏كه رياست شوراى امنيت كشور با رئيس جمهور باشد اين بودكه شورايى در اين سطح وقتى رياستش با وزير كشور است، كاربرد لازم را ندارد. آن بقيه اعضايى كه آنجا شركت مى‏كنند، بعضى‏هايشان، خودشان را در سطح وزير كشور گاهى مى‏بينند، بعد مى‏بينند كه در يك جايى بايد شركت كنند كه حرفى مى‏زنند، يك مسؤول هم‏طراز آنها تصميم‏گيرنده نهايى است و آنها شركت كردن و نكردنشان خيلى تأثير ندارد، يك اظهارنظرى مى‏كنند و از جلسه خارج مى‏شوند كه چندان هم جاذبه‏اى براى شركت‏شان ندارد. در آنجا گفته شد اگر رئيس جمهور باشد (عالى‏ترين مقام دستگاه اجرايى) همه آنهايى كه در شوراى امنيت كشور شركت مى‏كنند، همه زيرمجموعه دستگاه اجرايى هستند كه رئيس جمهور در رأسش هست وقتى هم كه تصميم‏گيرى مى‏شود و رئيس جمهور ابلاغ مى‏كند براى همه تبعيت از آن يك امر عادى است و مشكلى ايجاد نمى‏كند، شوراى هماهنگى اطلاعات هم با بحث‏هايى كه در مجمع تشخيص مصلحت مدت‏ها است در جريان است يك امرى است كه بالضروره ما بايد داشته باشيم. يعنى مجموعه ارگان‏هاى اطلاعاتى لامحاله بايد در يك‏جا مسائل اطلاعاتى خودشان را هماهنگ كنند خوب وقتى كه چنين چيزى لازم است همان مسأله شوراى امنيت اين‏جا هم وجود دارد. يعنى آنجا هم ارگان‏هايى در شوراى هماهنگى اطلاعات شركت دارند كه اگر رئيس جمهور باشد به مراتب بهتر از وزير اطلاعات مى‏تواند در آن مجموعه هماهنگى ايجاد بكند. براى همه آن ارگان‏ها تبعيت از مصوبات و تصميمات آن شورا به مراتب آسان‏تر و راحت‏تر است و الزام بيشترى دارند كه اطاعت بكنند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1502
چون رئيس جمهور در رأس آن شوراى هماهنگى اطلاعات است. اين‏جا هم گفته شده بود: «شوراهاى فرعى از قبيل» ما گفتيم بعداً اين بحث پيش مى‏آيد، اين «از قبيل» آيا شوراى هماهنگى اطلاعات را هم شامل مى‏شود يا خير؟ حالا كه اين ابهام و شبهه ممكن است بعداً پيش بيايد اصل شوراى هماهنگى اطلاعات هم كه در آن قانون الان وجود دارد؛ خود اطلاعات هم معتقد است اين يك كار ضرورى است بايد باشد، اما رياستش با وزير اطلاعات است، همان مسأله‏اى را دارد كه شوراى امنيت كشور دارد كه رئيسش وزيركشور بود ما تبديل كرديم به رئيس جمهور. بنابراين درست، استدلال ما براى اين‏كه شوراى هماهنگى اطلاعات رئيسش رئيس جمهور باشد، در اين‏جا ذكر بشود. همان مسأله شوراى امنيت كشور است.
نايب رئيس (هاشمى)- البته اين نقطه‏اى كه آقاى موسوى فرمودند نظرشان تأمين است، در پيشنهاد كميسيون چون گفتيم هر چيز فرعى كه تشكيل شد رئيسش يا رئيس جمهور است يا يك كسى كه رئيس جمهور از همين شورا تعيين مى‏كند؛ حالا رأى مى‏گيريم، عبارت اين است: «شوراى هماهنگى اطلاعات شوراى فرعى زير نظر شوراى عالى امنيت ملى» اضافه شود. يعنى آنجايى كه گفتيم از قبيل شوراى امنيت و شوراى دفاع، بگوييم شوراى هماهنگى اطلاعات. آقايانى كه با اين پيشنهاد موافقند رأى بدهند. (عده كمى دست‏شان را بلند كردند) رأى نياورد. حرف آقاى نورى را من حرف حسابى ديدم، استدلال قوى ايشان داشت.
منشى (يزدى)- پيشنهاد بعد از جناب آقاى مؤمن هست كه اين عنوان وزير اطلاعات را كه در اين‏جا دارد، «وزراء امورخارجه، كشور، اطلاعات». ايشان مى‏فرمايند اين كلمه «وزير اطلاعات» تبديل بشود به «مسؤول اطلاعات».
نايب رئيس (هاشمى)- حالا كه وزير است، بفرماييد.
محمد مؤمن- من دليلم بر اين پيشنهاد اين است كه دست مجلس باز باشد. يعنى الان مجلس تصويب كرده كه به صورت وزارتخانه باشد. اگر ما اين‏جا گفتيم «وزراى امور خارجه، كشور، اطلاعات» ديگر مجلس هرگز نمى‏تواند تا اين قانون اساسى را داريم، اين اطلاعات را از وزارت بيرون بياورد و تبديلش بكند به سازمان، ممكن است كه بعد از بحث و بررسى‏ها و گذشت زمان، مجلس تشخيص بدهد كه اگر سازمان باشد به يك نحوى بهتر است. بنابراين ما اين‏جا كلمه «وزارت» را نياوريم، بگوييم مسؤول اطلاعات، چون آن قدر بحث‏هاى كافى ما نكرده‏ايم كه آدم رسيده باشد به اين‏كه حتماً به صورت وزارت باشد، بهتر است از اين‏كه به صورت سازمان مستقل باشد. بنابراين اگر كلمه «مسؤول اطلاعات» به جاى «وزير اطلاعات» بيايد. بعداً اگر مجلس در بحث‏هايش به اين نتيجه رسيد كه بايد وزارت اطلاعات به سازمان اطلاعات تبديل بشود، دست مجلس باز است روى اين جهت بنده اين پيشنهاد را كردم.
نايب رئيس (هاشمى)- مخالف و موافق صحبت كنند.
منشى (يزدى)- وزراى امور خارجه، كشور و مسؤول اطلاعات.
نايب رئيس (هاشمى)- مسؤول اطلاعات، مستقل بايد بيايد.
منشى (يزدى)- مستقل يك بند جداگانه است. مسؤول برنامه و بودجه.
عميد زنجانى- آن وقت استدلال به عكس نمى‏شود. كه هميشه بايد مسؤول داشته باشد، وزير نداشته باشد؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1503
منشى (يزدى)- مسؤول چه وزير و چه غير وزير.
عميد زنجانى- براى اين‏كه اعم مى‏گيريم. وزير ...
نايب رئيس (هاشمى)- نه مسؤول مى‏تواند اعم باشد يعنى اگر واقعاً روزى مجلس به اين نتيجه رسيد منافاتى با اين ندارد. آقاى جنتى مخالف هستيد بفرماييد.
احمد جنتى- آن جوابش اين است كه او نمى‏خواهد بگويد كه ما حتماً بايد يك وزارت اطلاعاتى داشته باشيم. در موقعى كه اين قانون تصويب مى‏شده وزارت اطلاعاتى بوده و وزيرى هم داشته، در فرض وجود وزير اين به عنوان وزير بايد در آنجا شركت بكند. اما نمى‏خواهد اصل تشكيل و تأسيس و ابقاء وزارت اطلاعات را در اين‏جا تصويب كند.
منشى (يزدى)- اگر ايشان در مخالفت صحبت كردند، من در موافقت صحبت كنم.
نايب رئيس (هاشمى)- بفرماييد.
محمد يزدى- عرض كنم كه اين خيلى روشن است كه مطمئناً اگر همين بحث بيايد در شوراى نگهبان و بگويند مجلس مى‏خواهد وزارت اطلاعات را تبديل بكند به سازمان اطلاعات، طبيعى است كه اولين چيزى كه به ذهن آقايان مى‏آيد اين است كه در قانون اساسى گفتند: «وزراء امور خارجه و كشور و اطلاعات» معنايش اين است، وزير اطلاعات هست و وزارت بودن را قطعى دانستند و نمى‏شود تبديل كرد. نه اين‏كه در صورتى كه وزارتخانه باشد، وزير اطلاعات عضو شوراى امنيت است. اما در صورتى كه نباشد، حداقل منشاء اختلاف خواهد شد. منشاء دو احتمال و دو نظر خواهد شد. ولى اگر بفرماييد مسؤول اطلاعات هم، منظور در صورت وزارتخانه بودن را تأمين مى‏كند، هم در صورت سازمان بودن را تأمين مى‏كند. بنابراين، اين پيشنهاد خوبى است. يعنى اگر مسؤول بگوييم در هر دو صورت مشكلى نيست، ولى اگر وزير بگوييم در يك صورتش احتمال مشكل هست پس ترجيح دارد كه مسؤول باشد.
مهدى كروبى- آقاى يزدى! چطور وقتى ما حالا وزارت اطلاعات داريم به عنوان مسؤول بشود و زير نظر رياست جمهورى باشد رأى نياورده، آن وقت وزارت كشور داريم. آن را بالصراحه وزارت بگوييم ممكن است پاى وزارتش را شل كنيم لق كنيم چرا؟
نايب رئيس (هاشمى)- شما به نفع آقاى يزدى صحبت مى‏كنيد.
منشى (يزدى)- من متوجه نمى‏شوم وزارت كشور هميشه وزارت كشور است، نمى‏شود وزارت كشور را تبديل كرد.
كروبى- من مى‏گويم بايد همان وزارت اطلاعات باشد. آقاى يزدى مى‏فرمايند كه اگر مسؤول هم باشد وزارت را هم در برمى‏گيرد، من مى‏گويم نه، مى‏گويم وقتى آنجا وزارتخانه‏ها را به صورت وزارتخانه ...
منشى (يزدى)- ى عنى شما مى‏گوييد وقتى مسؤول گفته بشود به وزير اطلاعات مسؤول اطلاعات گفته نمى‏شود؟
مهدى كروبى- چرا مسؤول هست ولى چرا وزارت نگوييم.
منشى (يزدى)- به خاطر اين‏كه اگر وزارت بگوييم هميشه بايد وزارت اطلاعات باشد. اگر
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1504
يك روزى مجلس (همين اصطلاح جناب آقاى مؤمن)، اگر مجلس روزى به اين نتيجه رسيد واقعاً اطلاعات كشور از حالت وزارتخانه‏اى بايد در بيايد و به حالت سازمان بشود، همان طور كه در بسيارى از كشورهاى دنيا همين حالت را دارد، يك روزى به اين‏جا رسيد و خواست اين كار را بكند، قانون اساسى با آن مخالف خواهد بود و شوراى نگهبان خواهد گفت كه اين تصميم خلاف قانون اساسى است.
منشى (يزدى)- آقاى مهدوى بفرماييد.
محمد رضا مهدوى كنى- بنده يك پيشنهاد دارم كه اگر در پرانتز نوشته بشود (اعم از وزير يا رئيس) چون مسؤول را اگر در برابر وزير قرار بدهيم خود اين مفهوم را دارد.
نايب رئيس (هاشمى)- جناب آقاى مؤمن آيا حاضرند پيشنهادشان را اين جورى بفرمايند؟
محمد مؤمن- من هرچه شورا بگويد؛ ولى واقعش اين است كه كلمه مسؤول از نظر مفهومش كه قطعاً شوراى نگهبان رويش تأكيد مى‏كند خودش يك معناى اعمى است، تقابل هم نيست، تقابلش را هم عرض مى‏كنم.
منشى (يزدى)- ى عنى وزير را مسؤول نمى‏دانند؟
محمد مؤمن- عرض مى‏كنم اين كلمه مسؤول امور برنامه و بودجه هم كه الان اين‏جا آمده يك لفظ اعمى است الا اين‏كه تقابلش اين است كه كلمه وزير مشخص كرده كه مسؤوليت به چه صورت باشد، كلمه مسؤول اعم است از اين‏كه به صورت وزارت باشد يا به صورت سازمان مستقل باشد، هر دو را شامل مى‏شود، نگفتيم كه رئيس سازمان هر دو را شامل مى‏شود، الان هم تقابل محفوظ است يعنى الان كه ما گفتيم مسؤول امور برنامه و بودجه اگر آن اصل قانون اساسى را نداشتيم ...
نايب رئيس (هاشمى)- ديگر دفاع نكنيد، البته يك شبهه‏اى هم الان وجود دارد كه اين پيشنهاد يك نفر است. پيشنهاد يك نفرى را كه ما نمى‏پذيرفتيم، پيشنهاد حذف را مى‏پذيرفتيم. آقايانى كه موافقند با پيشنهاد آقاى مؤمن كه مسؤول به جاى وزير اطلاعات بگذاريم رأى بدهند (11 نفر رأى دادند) رأى نياورد. پيشنهاد آقاى مهدوى را هم ديگر بحث نكنيم همان را رأى بگيريم.
منشى (يزدى)- ى عنى بعد از كلم مسؤول در پرانتز وزير يا غير وزير ...
نايب رئيس (هاشمى)- اعم از وزير يا رئيس، مسؤول (اعم از وزير يا رئيس) آقايانى هم كه با اين پيشنهاد موافقند رأى بدهند. (عده كمى موافق بودند) رأى نياورد.
منشى (يزدى)- آقاى مؤمن راجع به آن پيشنهاد قبلى‏تان نظرتان چيست؟
اين اشكال پيشنهادى كه يك امضا دارد؛ الان هست. در غير حذف با يك امضا نمى‏شود منتها آقاى مؤمن يك بحثى دارند كه تكليف ...
نايب رئيس (هاشمى)- آيين‏نامه را به هم نزنيد. در پيشنهاد ايشان هم چون حذف بود حالا ما يك كمى تنزل كرديم.
منشى (يزدى)- اما يك پيشنهاد دارند كه شوراى عالى دفاعى كه در اصل 110 قانون اساسى فعلى موجود است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1505
مؤمن- من منصرفم از آن، آن اولى را هم رأى مى‏گيريم.
نايب رئيس (هاشمى)- پس متن را بخوانيد.
منشى (يزدى)- به منظور پاسدارى از تماميت ارضى و حاكميت ملى ...
محمدى گيلانى- من يك اصلاح عبارتى داشتم.
منشى- خودتان توضيح بفرماييد.
محمد محمدى گيلانى- من عرض كردم كه «به منظور پاسدارى از كذا ... تا به اين‏جا شوراى عالى امنيت ملى به رياست جمهور يا با تركيب ...» خواستم عرض كنم اين شوراى عالى كه آمده چنين نشان مى‏دهد كه شوراى عالى امنيت يك ارگان شناخته شده‏اى بوده و اين قبلًا در نظام و رژيم بوده است.
منشى (يزدى)- ايشان مى‏گويند؛ اين نمى‏بايست شوراى عالى باشد. عبارت را عوض كنيد.
محمد محمدى گيلانى- خواستم عرض كنم قبل از اين شورايى به نام شوراى عالى ...
نايب رئيس (هاشمى)- بله؛ شوراى نگهبان هم همين‏طور است. البته حرف جناب‏عالى صحيح است يعنى همين‏طور اگر بگوييم شورايى به نام شوراى عالى، صحيح واقعى آن است ولى عبارت خراب مى‏شود.
منشى (يزدى)- مثل شوراى نگهبان كه به منظور پاسدارى از احكام شرع و قانون اساسى شورايى به نام شوراى نگهبان به وجود مى‏آيد ...
نورى- در شور سوم مى‏توانيم اين عبارت را درست كنيم.
نايب رئيس (هاشمى)- بسيار خوب در شور سوم شما اين عبارت را با توجه به شبهه ايشان درست كنيد. اين عبارت، عبارت زيبايى نيست ولى آن جورى هم خوب نمى‏شود.
منشى (يزدى)- به منظور پاسدارى از تماميت ارضى و حاكميت ملى و تعيين سياست‏هاى دفاعى امنيتى كشور جهت تأمين منافع ملى و در چارچوب (محدوده) سياست‏هاى كلى تعيين شده از طرف مقام رهبرى و هماهنگ نمودن فعاليت‏هاى سياسى، اطلاعاتى، اجتماعى، فرهنگى و افتصادى در ارتباط با تدابير كلى دفاعى امنيتى، و نيز بهره‏گيرى از امكانات مادى و معنوى كشور براى مقابله با تهديدهاى داخلى و خارجى شوراى عالى امنيت ملى به رياست رئيس جمهور با تركيب زير تشكيل مى‏گردد:
رؤساى قواى سه‏گانه.
رئيس ستاد فرماندهى كل نيروهاى مسلح.
وزراى امور خارجه كشور، اطلاعات.
مسؤول امور برنامه و بودجه.
دو نماينده به انتخاب مقام رهبرى. وزير مربوط حسب مورد.
شوراى عالى امنيت ملى به تناسب وظايف خود شوراهاى فرعى از قبيل شوراى دفاع و شوراى امنيت كشور تشكيل مى‏دهد. رياست هريك از شوراهاى فرعى با رئيس جمهور يا يكى از اعضاى شوراى عالى است كه از طرف رئيس جمهور تعيين مى‏شود. حدود اختيارات و وظايف شوراهاى فرعى را قانون معين مى‏كند و تشكيلات آنها به تصويب شوراى عالى مى‏رسد. مصوبات شوراى عالى امنيت ملى پس از تأييد مقام رهبرى قابل اجراست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1506
نايب رئيس (هاشمى)- خوب آقايانى كه با اين متن قرائت شده موافقند رأى بدهند. (اكثر رأى دادند) تصويب شد:
موسوى خوئينى‏ها- لازم‏الاجراء است نه قابل اجراء.
منشى- لازم الاجراء بهتر است تا قابل اجرا، چون قانون است.
نايب رئيس (هاشمى)- شرطش است؛ خواستيم بگوييم بدون امضاى رهبر نمى‏تواند قابل اجرا بشود، و الا خوب مصوبات طبعاً هست.
منشى (يزدى)- پس از تأييد لازم الاجراست يعنى قبل از تأييد نمى‏شود اجرا كرد.
نايب رئيس (هاشمى)- قابل اجرا فقط به اين جهت است كه اينها خودشان تصويب نكنند و تأييد كنند.
محمد مؤمن- آقاى يزدى حالا آن دو تا اصلاح مطرح بشود.
منشى (يزدى)- با عنايت به تصويب شوراى عالى امنيت ملى پيشنهاد مى‏شود عبارت رئيس ستاد فرماندهى كل نيروهاى مسلح به عنوان بند (د) در اصل 110 ذكر شود.
نايب رئيس (هاشمى)- ى عنى آنجا هم اضافه كنيم.
منشى (يزدى)- ى عنى اين از وظايف او بيايد. اين‏جا فقط نوشته‏ايد مصوبات شورا پس از تأييد قابل اجرا است. حالا در وظايف آن ذكر بشود ... عبارت اين است كه رئيس ستاد فرماندهى كل نيروهاى مسلح به عنوان بند (د) اصل 110 ذكر بشود.
محمد مؤمن- عرض كنم كه ما بعد از اين‏كه اين اصل را تصويب كرديم يك عنوان رئيس ستاد فرمانده كل نيروهاى مسلح در قانون اساسى آمد كه تا به حال نبود. آن وقت چون تا به حال نبود. ما موقعى كه در اصل صد و دهم وظايف و اختيارات رهبر را مى‏شمرديم قهراً اين جزو كسانى كه عزل و نصب‏شان با رهبر است، نبود ذو كر نشده در صورتى كه ما مى‏بينيم مقاماتى كه يك مقدار هم از او پايين‏تر هستند از مقامات نظامى بالخصوص ذكر شده كه عزل و نصبش با آنها است. روى اين جهت بنده پيشنهاد كردم كه مناسب اين است كه حالا عرض مى‏كنم. مثلًا در اين بند 4 از وظايف و اختيارات رهبر.
بند 4- نصب و عزل و قبول استعفاى مقامات ذيل:
الف- فقهاى شوراى نگهبان.
ب- عالى‏ترين مقام قوه قضائيه.
ج- رئيس سازمان صدا و سيماى جمهورى اسلامى ايران.
د- رئيس ستاد مشترك.
ه-- فرمانده كل سپاه.
كه اين رئيس ستاد از نظر درجه و مرتبه على الظاهر از رئيس ستاد فرماندهى كل نيروهاى مسلح پايين‏تر است. آن وقت اين‏كه آمد اين‏جا ذكر شد بالخصوص كه جزو كسانى است كه عزل و نصبش با رهبر است. مناسب است كه رئيس ستاد فرماندهى كل هم حتى قبل از رئيس مشترك كه مقامات هم محفوظ باشد اين‏جا ذكر بشود و قهراً آن شماره‏هاى بعد هم كه (د) و (ه) است تغيير پيدا مى‏كند.
نايب رئيس (هاشمى)- من يك توضيحى بدهم، ما توجه داشتيم در كميسيون كه اين را
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1507
نياورديم. آقاى نورى يك چيزى گفتند كه من هم پذيرفتم و آن اين بود كه احتمال دارد در آينده ما ستادكل و ستاد مشترك نداشته باشيم. البته فعلًا سياست اعلام شده امام و نظر خود آقاى خامنه‏اى اين است كه ارتش و سپاه همين‏جور مى‏مانند. اما اگر روزى ارتش و سپاه در هم ادغام بشوند و ما سه نيرو فقط داشته باشيم ديگر آن موقع معلوم نيست يك ستاد مشترك باشد و يك ستاد كل باشد، در آن موقع هم همان ستاد مشترك، ستاد كل هم خواهد بود يعنى آنچه كه ما را قانع كرد كه نياوريم در آنجا اين بودكه دو تا را اگر كنار هم آورديم قطعاً نشان مى‏دهد كه اينها دو تا هستند ولى اگر يك روزى خواستند بردارند مى‏گويند خوب اين‏كه آنجا آورده‏اند (رئيس ستاد كل) و اين‏جا نياورده‏اند نشان مى‏دهد كه مخصوصاً حالا مذاكرات و حرفى هم كه اين‏جا زده‏ايم چاپ مى‏شود كه يك روزى مى‏توانيم بگوييم كه ستاد مشترك همان ستاد كل است و اين ستاد كل به جاى ستاد ... اگر رسيديم البته حالا اين مسأله‏اى است كه بايد بعداً كار بشود از نظر خود فرمانده كل قوا است كه بايد عمل بكند. اين ديگر مال آينده است. اگر اين برايتان كافى است آن براى ماكافى بودكه آن را نوشتيم. آوردن رئيس ستاد اين‏جا آن اصل مسأله را تثبيت كرد، در قانون اساسى و آن مسأله براى ما حل شد.
منشى (يزدى)- پس منصرف مى‏شويد؟
نايب رئيس (هاشمى)- بله، شما اين را قبول داريد؟
آيت‏الله سيد على خامنه‏اى- استدلال را نه ولى مطلب را قبول دارم.
موسوى خوئينى‏ها- اين رئيس ستاد را چه كسى بايد نصبش كند؟
هاشمى- اين را فرمانده كل قوا، معناى فرماندهى اين است.
موسوى خوئينى‏ها- آقايان در اين‏جا قبول كردند علاوه بر آن فرماندهى، فرمانده كل سپاه را هم آورديم، رئيس ستاد را هم آورديم حتى گفته شد كه همين فرماندهى بس است، بقيه را برداريم و قبول نشد.
نايب رئيس (خامنه‏اى)- آنجا كه آقايان قبول نكردند به خاطر جهات سياسى بود و الا حقيقتش اين است كه ذكر نكنيم باز هم مسؤوليت آن كار و اختيار آن كار دست فرمانده كل قوا است، فرمانده است كه رئيس ستاد خودش را معين مى‏كند. اين‏كه من عرض مى‏كنم نياوريم براى اين است كه ما هر چه در كارهاى نيروهاى مسلح اين‏جا چيزى ذكر نكنيم كه بعداً موجب اين بشودكه تكليفى را بر عهده فرمانده كل قوا بگذارد بهتر است. چون ما الان هيچ در مورد نيروهاى مسلح بررسى كه نمى‏كنيم همان طور يك چيزى اين‏جا مى‏گذاريم به خاطر يك مصلحت ديگرى اين بعداً تكليفى را به وجود خواهد آورد كه اى بسا مشكلاتى ايجاد بكند، من مى‏گويم هر چه كمتر در اين زمينه‏ها چيزى ذكر بشود كه موجب تكليف مى‏شود، اين بهتر خواهد بود.
حسن حبيبى- آقاى يزدى آن بند اول اصل 110 را كه ديروز پيشنهاد داشتيم آن را مطرح كنيد.
منشى (يزدى)- آن تصويب شد در دو قسمت رأى گرفتيم و تصويب شد حالا كه اين اصل مربوط به شوراى امنيت ملى تصويب شد خود به خود بند اول اصل 110 اين است:
1- تعيين سياست‏هاى كلى نظام جمهورى اسلامى پس از مشورت با مجمع تشخيص مصلحت. خوب حالا كه دو نوع مسايل شد، پيشنهاد اين است كه عبارت به اين صورت اصلاح‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1508
بشود: تعيين سياست‏هاى كلى نظام جمهورى اسلامى به اين صورت:
الف- در خصوص مسايل مربوط به امنيت ملى پس از مشورت با شوراى عالى امنيت ملى در مورد ساير مسايل پس از مشورت با مجمع تشخيص مصلحت. آقاى حبيبى اگر مى‏خواهيد توضيح بفرماييد.
نايب رئيس (هاشمى)- پس ما توضيحى مى‏دهيم، اگر اين منظور باشد كه يعنى همه موارد سياست‏گذارى را، سياست‏هاى كلى را رهبر بايد با مجمع تشخيص مصلحت مشورت بكند. يك بخش مسايل امنيتى فوق سرّى كه ما اين‏جا داريم؛ آنها چيزهايى نيست كه بخواهد برود در جايى كه لازم نيست. شما ديروز همه‏تان بحث مى‏كرديد مى‏گفتيد ما متغير و غير متغير درست كنيم و مسايل فوق سرّى را به سه چهار نفر بدهيم. شما وقتى كه مسايل فوق سرّى را ببريد در يك مجمعى كه آن همه عضو دارد، از جاهاى مختلف در آن هستند، همه‏شان هم امينند اما بردن آنجا براى چه؟ و ثانياً لغو، آنها تخصص اين مسايل را ندارند. آن مى‏خواهد سياست جنگ را اين‏جا تعيين بكند، سياست جنگ مربوط به اين‏جا است، سياست بسيج عمومى مربوط به اين‏جا است اصلًا آخر بار هم اينها بايد رأى بدهند. اينها كه مشاورهاى قوى‏ترى هستند براى رهبر. اينها هم خيلى نخواهد بود. اين بخش امنيتى كه براى اينها گذاشتيم مسايل نادر كشور اين‏جا مى‏آيد آنها را رهبر اجبار نداشته باشد. قبلًا ببرد در شوراى مجمع تشخيص مصلحت مطرح كند بعد هم بيايد تازه اين‏جا، اين‏جا هم دوباره اگر اينها تصويب نكنند كه اجرا نمى‏شود بايد اين‏جا بيايد اينها تصويب كنند، رهبر امضا بكند، اجرا بكنند، بنابر اين از اول مرز را ببنديم كه آنها را بياورد اين‏جا؛ اين استدلال ما بود.
منشى (يزدى)- آقاى مؤمن مخالف هستيد بفرماييد.
محمد مؤمن- بسم الله الرحمن الرحيم. ملاحظه بفرماييد اين اصلى را كه شما الان عبارتش را رأى گرفتيد من مى‏خوانم «به منظور پاسدارى از تماميت ارضى و حاكميت ملى و تعيين سياست‏هاى دفاعى امنيتى كشور جهت تأمين منافع ملى و در چارچوب سياست‏هاى كلى تعيين شده از طرف مقام رهبرى»، شما در اين اصل‏تان اصلًا وظيفه اين شوراى عالى امنيت ملى را بعد از آن‏كه سياست كلى تعيين شده از مقام رهبرى هست قرار داديد. شما اگر عبارت‏تان را عوض بكنيد ممكن است ما موافق باشيم ولى ملاحظه بفرماييد اصلًا قيد زده‏ايد. يعنى اين شوراى عالى در چارچوب سياست‏هاى كلى تعيين شده از طرف مقام رهبرى تازه كارش را شروع مى‏كند. و آن بند اولى كه آنجا داريم اين است كه تعيين سياست‏هاى كلى نظام. يعنى پس از مشورت با مجمع تشخيص اين يك سياست‏هاى كلى درجه يك است كه بعد از مشورت با مجمع تشخيص مصلحت مشخص مى‏شود، وقتى مشخص شد براى ريزتر كردن در آن شوراى عالى امنيت ملى قرار مى‏گيرد، اگر شما عبارت‏تان را اصلاح بكنيد من هم ممكن است موافق باشم. خلاصه اگر دقت بفرماييد بر اساس عبارت تنظيم شده كار شوراى عالى امنيت ملى مترتب بر آن تعيين سياست‏هاى كلى است.
منشى- آقاى نورى بفرماييد.
عبدالله نورى- بسم الله الرحمن الرحيم. اين موضوعى كه جناب آقاى مؤمن مطرح فرمودند اتفاقاً كاملًا مورد توجه بوده و اين پيشنهاد شده، چيزى كه اين‏جا آمده ما هم توجه داريم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1509
به اين‏كه سياست‏هاى كلى تعيين شده از طرف مقام رهبرى چيزى است كه خط مشى كار اين شوراى امنيت ملى را و آغاز حركتش را در ارتباط با وظايفى كه در اين‏جا آمده روشن مى‏كند. اتفاقاً الان هم بحث ديگرى است، همان كه حضرت عالى اشاره فرموديد. چيزى كه ما داشتيم اين بود كه جناب آقاى مهدوى مطرح فرمودند و اين براى خود ما يك موضوعى شد كه دنبال كنيم كه اين چيزى كه اين‏جا داريد مطرح مى‏كنيد به عنوان شوراى امنيت ملى، يك چيزى هم قبلًا تصويب كرديد به نام مجمع تشخيص مصلحت، آن مى‏خواهد سياست‏هاى كلى را تعيين كند، اين هم در امر دفاع و امنيت مسايل را دنبال بكند. اينها يك وقت در كارهاى شورا تداخل در امور پيش نياورد و هيچ از تويش در نيايد. بر همين اساس ما پيشنهاد جديدى داريم يعنى اين چيزى كه الان مطرح مى‏شود دقيقاً يك پيشنهاد جديدى است كه فكر مى‏كنيم براى اصلاح خود رهبرى اين‏جا نوشته شده كه الان وقتى مى‏خواهيم بگوييم كه رهبر كارشناسانش براى اعلام تعيين سياست‏هاى كلى‏اش چه كسانى هستند؟ بگوييم همان كسانى هستندكه وقتى سياست‏ها را تعيين كرد خود آنها اصلًا در جريان اعلام سياست‏ها حضور داشتند، مشاورين عالى‏رتبه رهبر بودند و رهبر تصميم را گرفته. وقتى رهبر تصميم را گرفت اينها مى‏دانند، در ريز قضايا بوده‏اند كه چه مباحثى مطرح شده تا اين سياست‏ها از طرف رهبر اعلام شده. به سرعت در شوراى امنيت ملى بحث‏شان را دنبال مى‏كنند تا برسد به مراحلى كه تأييد نهايى رهبر را لازم داشته باشد، دقيقاً صحبت همين است. اما اگر ما آمديم گفتيم كه نه ما در ارتباط با تعيين سياست‏هاى كلى حتى امور دفاعى امنيتى‏مان و مشاورين رهبرمان، مجمع تشخيص مصلحت‏اند. اولًا بلافاصله اين پيشنهاد ممكن است داده بشود كه پس مجمع تشخيص مصلحت به شكلى تنظيم بشود كه متناسب با اين مجموعه‏اى باشد كه داريم به آن مى‏دهيم. وقتى ما آمديم گفتيم مشاور رهبرند در اين امر خوب پس بايد در مجمع تشخيص مصلحت يك تركيبى باشد كه مسايل امنيتى دفاعى را كه يكى از مسايل مهم است برخلاف مطلبى كه جناب آقاى هاشمى فرمودند به نظر من هيچ جزئى نيست و بسيار مهم و كلى است. اين مسايل را مى‏خواهد دنبال بكند، پس مجمع تشخيص مصلحت يك چنين تركيبى را داشته باشد. اگر كه ما مى‏خواهيم مجمع تشخيص مصلحت‏مان همين تركيبى باشد كه الان نوشته شده، در بحث همان كه حالا بعداً هم مى‏رسيم به آن و صحبت مى‏كنيم حتماً بايد چيزى باشد كه به جاى رسيدگى به امور امنيتى و دفاعى و سياسى و اطلاعاتى شوراى متناسب با خودش، مشاورين رهبرى باشند و بهترين شورا، اين شورا مى‏تواند مشاور رهبرى باشد. ولى در ساير مسايل همين شوراى مجمع تشخيص مصلحت جزو مشاورين رهبر باشند.
نايب رئيس (هاشمى)- من نگفتم جزئى است؛ گفتم تعدادش كم است، آنها تعدادشان خيلى است، اينها مسايل مهم و معدود دارد.
منشى (يزدى)- باز در مخالفت و موافقت صحبت مى‏خواهند بكنند؟
بيات- من مى‏خواهم صحبت كنم.
منشى- آقاى بيات مخالف.
اسدالله بيات- بسم الله الرحمن الرحيم. از توضيحاتى كه برادرمان جناب آقاى نورى دادند دقيقاً مشخص شد كه ايشان معتقدند در ارتباط با مسايل امنيت ملى در ابعاد گسترده‏اى كه دارد بازوى مشورتى مقام رهبرى اين شوراست يعنى شوراى مجمع تشخيص مصلحت. دوباره‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1510
ايشان يك ذيلى داشتند و آن اين بود كه اساساً بايد بازوى مشورتى مقام رهبرى را همين‏طور پيش‏بينى بكنيم كه در رابطه با كارهاى تخصصى مشاورهاى خاصى داشته باشد چون اين مسأله در ارتباط با مسايل امنيت ملى است. اين مى‏شود مجمع تشخيص مصلحت و در چيزهاى ديگرى كه مثلًا حالا در حاشيه ببينيم چيزى براى اينها مى‏ماند يا نمى‏ماند، آن هم مجمع تشخيص مصلحت مى‏شود. آن دو سه تا اشكال دارد؛ يكى اين‏كه اولًا اين عبارت تأمين نمى‏كند، معناى اين عبارت اين است؛ همان طور كه جناب آقاى مؤمن اشاره كردند اين در راستاى تصميمات كلى تعيين شده و سياست‏هاى كلى تعيين شده از مقام معظم رهبرى است. معناى اين حرف اين است كه آن چارچوب در بالا و اين شورا با توجه ... مثل شبيه قانون. قانون كلى را فرض بفرماييد مجلس تصويب مى‏كند. دولت در چارچوب قانون مى‏آيد آيين‏نامه اجرايى تنظيم مى‏كند، آن‏كه از اين اصل و از اين عبارت فهميده مى‏شود اين است. اين عبارت نظر شما را تأمين نمى‏كند. نظرى كه آقاى نورى دارند، آن را تأمين نمى‏كند (اين يك اشكال).
اشكال دومش عبارت از اين است كه اگر اين جايگزين مجمع تشخيص مصلحت بشود. مصوبات شوراى عالى امنيت ملى پس از تأييد مقام رهبرى، اين نمى‏تواند آن باشد كه امام اجازه داده بودند مگر اين‏كه آيت‏الله خامنه‏اى مجدداً اجازه بدهند كه اگر اين جايگزين شوراى تشخيص مصلحت بشود، اين در عرض قواى ديگر نبايد باشد، آن نمى‏تواند تصميم‏گيرنده باشد و حال آن‏كه ما اين را افراد تصميم‏گيرنده مى‏دانيم يعنى اينها را ما هم اعتقادمان اين است كه بايد تصميم‏گيرنده باشند. يعنى اينها حساب‏شان با مجمع تشخيص مصلحت جداست. مجمع تشخيص مصلحت به عنوان بازوى مشورتى‏اند و نظر مشورتى آنها هم الزام‏آور نيست براى مقام رهبرى. مقام رهبرى ممكن است به حرف آنها گوش كند، ممكن هم هست گوش نكند، الزام‏آور نيست. اما در سطح كلى به عنوان بازوى مشورتى هستند ولى اينها در رابطه با موارد خاص حادى كه به عنوان ضرورت پيش مى‏آيد بايد جلسه تشكيل بدهند و تصميماتى بگيرند و تصميمات هم لازم الاجراست. بنابراين اينها مصوبه دارند، اينها خاصيت مجمع تشخيص مصلحت را ندارند از اين جهت من معتقدم اگر كه نظر اين است اين عبارت در راستاى آن است، در چارچوب است و يقيناً ديگر آن اصلاح هم لازم نيست اما اگر آن اصلاح را انجام بدهيد اين اصل هم بايد تغيير پيدا بكند.
نايب رئيس (هاشمى)- من موافق صحبت مى‏كنم به نظر مى‏رسد كه ادبيات اصفهان با زنجان خيلى تطبيق نمى‏كند يعنى بيان اصفهانى را زنجانى خوب متوجه نمى‏شود. حالا ما مى‏گوييم من خيال مى‏كنم اختلاف، زمينه ندارد. ببينيد اين دو تا اصل دو مطلب جداگانه است. آقاى مؤمن كه پيشنهاد دادند به خصوص توجه بكنند. اين دو تا مسأله جداگانه است در آن اصل 110 يكى از كارهاى رهبرى اين است كه سياست‏هاى كلى را تعيين بكند، حالا چه شوراى امنيتى باشد چه نباشد آن سياست‏هاى كلى نظام را تأييد مى‏كند. دستگاه‏هاى اجرايى و تقنينى و قضايى بر اساس آن سياست‏هاى كلى بايد خودشان را منطبق بكنند. شوراى عالى امنيت ملى نقطه اجرايى‏اش همان كارهايى است كه ما به او داده‏ايم آنها كارهاى خودشان را مى‏كنند. پس بنابراين آن طرفى كه در سياست‏هاى كلى تعيين مى‏شود ربطى به كارهاى اجرايى شوراى عالى امنيت ندارد. همان موقعى كه رهبر مى‏خواهد سياست‏هاى كلى‏اش را تعيين بكند، ما گفتيم رهبر
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1511
بايد مشورت بكند و سياست‏هايش را تعيين بكند و گفتيم مشورتش هم با مجمع تشخيص مصلحت بايد باشد. حالا مى‏خواهيم بگوييم كه نه، در تعيين سياست‏هاى كلى يك قسمت را بايد با مجمع تشخيص مصلحت مشورت كند، (باز هم مشورت است چيزى نيست) بايد مشورت بكند يك قسمتش را بايد با اين شورا مشورت بكند، براى آن سياست‏ها اعلام بكند. آن سياست‏ها در جاى خودش اعلام مى‏شود در ظرف خودش هم وجود دارد، حالا هر كسى بايد برود، يعنى مجمع تشخيص كار خودش را كرده نظر مشورتى‏اش را داده، شوراى عالى هم كار خودش را كرده نظر مشورتى‏اش را داده، اينها رفته مطرح و اعلام شده. حالا شوراى عالى با موقعيت قانونى خاص خودش با مسؤوليت‏هاى اجرايى‏اش براى اجراى آن سياست‏ها كارهايش شروع مى‏شود. بنابراين اين‏جا نفرماييد شورا هيچ چيزى نيست، كار اجرايى نمى‏كند. چرا اين‏جا در اين مرحله كار اجرايى مى‏كند. البته كار اجرايى باز هم نيست، باز هم سياست‏ها را تعيين مى‏كند منتها سياست‏هايى است كه رأى مى‏دهد، تبديل مى‏كند به يك اصل و تحويل رهبر مى‏دهد كه او رأى بدهد و تصويب بكند. اين دو حالت دارد اگر اين را آقايان قبول دارند آن وقت مانعى ندارد كه ما در آن اصل بگوييم با شوراى عالى مشورت كند براى تعيين و اعلام سياست‏ها بعد هم در چارچوب آن سياست‏ها در شوراى عالى اينها را تبديل مى‏كند به دستورها و چيزهاى خاصى كه رهبر بايد اينها را امضاكند و دستور اجرا داده بشود.
مهدوى كنى- سؤالى اين‏جا پيش مى‏آيد اين است كه اين سياست‏هاى كلى كه مقام رهبرى تعيين كرده قبلًا با كى مشورت كرده و تعيين كرده؟
نايب رئيس (هاشمى)- ى ك بار با مجمع تشخيص در مسائل غير دفاعى و يك بار با ...
مهدوى كنى- در دفاعى عرض مى‏كنم.
هاشمى- در دفاعى در همين شورا.
مهدوى كنى- شما ميفرماييد در چارچوبى كه معين كرده اين شورا ...
هاشمى- نه مال مرحله بعد است.
مهدوى كنى- معلوم مى‏شود كه قبلًا ايشان سياست‏هايشان را تأييد كرده‏اند. ايشان در آن چارچوب به اينها اجازه بحث مى‏دهد اين عبارت اين را مى‏فهماند.
نايب رئيس- بله آن را قبلًا بحث كرده‏اند، يعنى مثلًا الان جنگى هم نيست. مسايل دفاعى هم نداريم يك سياست‏هايى را رهبرى تعيين كرده.
مهدوى كنى- آخر اين نمى‏فهماند كه اين سياست‏ها را در كجا تعيين كرده و با كى مشورت كرده؟
هاشمى- در مرحله قبل.
مهدوى كنى- خودش تصميم گرفته با كسى مشورت كرده؟ هيچ چيز نيست، اين نمى‏فهماند.
عبدالله نورى- در مقام مشورت در بعضى از موارد با مجمع تشخيص مصلحت مشورت مى‏كرد، در بعضى از موارد با شوراى امنيت ملى، يعنى حتى مى‏تواند اين هم يك پيشنهاد باشد كه اين ذيل نباشد، خود همان باشد، رهبر تصميم‏گيرنده است. اگر مى‏خواهيد ذيل باشد اين را بايد آقايان روشن بفرمايند كه در مسايل دفاعى امنيتى مشاورين رهبر چه كسانى هستند؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1512
منشى (يزدى)- حالا هيچ تهافتى ديده نمى‏شود.
نايب رئيس (هاشمى)- بحث تمام شد اگر سؤال داريد بفرماييد.
محمد مؤمن- آيا با اين‏كه در اين اصل گفتيد «به منظور پاسدارى از كذا تا آخر ...» وظيفه و هدف از اين شوراى عالى را مشخص كرديد اگر در اين اصل اضافه نكنيد كه يكى از كارهايشان هم مشاوره با مقام رهبرى است تناقض ندارد؟
نايب رئيس (هاشمى)- نه اين را نگفتيم، نه آنجا گفتيم در اصل 110 گفتيم.
محمد مؤمن- پس فقط منظور از تشكيل شوراى عالى امنيت ملى اين است كه در اين اصل آمده يا نه، دو تا منظور است؛ يكى مشاوره است يكى اين؟ پس مشاوره هم بگوييد، يعنى در صدر اين‏جا بگوييد «به منظور مشاوره با مقام رهبرى در تعيين سياست‏هاى كلى دفاعى امنيتى و پاسدارى تا آخر ...».
نايب رئيس (هاشمى)- حالا اگر خواستيد اين را هم اضافه مى‏كنيم.
محمد مؤمن- اين يك كلمه اگر اضافه بشود ...
هاشمى- اين پيشنهاد اضافه‏اى است.
ى زدى- اصلًا وظيفه از اين طرف است يعنى به رهبر مى‏گوييم با اينها مشورت بكنيد در تعيين سياست‏هاى كلى به آنها نمى‏گوييم شما موظفيد با رهبر مشورت بكنيد.
نايب رئيس (هاشمى)- حالا از اين بگذريم، آقاى مؤمن اين پيشنهادشان را نگهدارند، اگر خواستند بعد مطرح كنند.
منشى (يزدى)- مشخص كنيم كه در رأى دادن معلوم باشد. بعد از اين بحث‏ها، بحث اين است كه در اين بند اول اصل 110.
عبارت به اين شكل شود «تعيين سياست‏هاى كلى نظام جمهورى اسلامى در خصوص مسائل مربوط به امنيت ملى پس از مشورت با شوراى عالى امنيت ملى و در ساير مسائل پس از مشورت با مجمع تشخيص مصلحت» اين قسمت دومش تصويب شده بوده قبلًا.
نايب رئيس- آقايانى كه موافق اين اصلاح هستند، رأى بدهند (عده كمى رأى دادند) رأى نياورد.
3- بحث پيرامون گزارش شور دوم كميسيون اول در خصوص مجمع تشخيص مصلحت.
منشى (يزدى)- نتيجتاً از اين رد مى‏شويم. دستور بعد گزارش كميسيون اول راجع به مجمع تشخيص مصلحت است و چون شور دوم است، جناب آقاى مؤمن توضيح خيلى خلاصه‏اى بفرماييد.
محمد مؤمن (مخبر كميسيون)- بسم الله الرحمن الرحيم، مسأله مجمع تشخيص مصلحت را همان‏طورى كه در شور اول هم كميسيون اين چنين پيشنهاد كرد، در ضمن دو اصل كميسيون پيشنهاد كرده. اصل اول تشكيلاتش را و اصل دوم وظايف را.
در اصل اول همان‏طور كه ملاحظه مى‏فرماييد نظر كميسيون اين است كه مجمع تشخيص مصلحت به دستور مقام رهبرى از اعضاى ذيل تشكيل مى‏گردد:
الف- فقهاى شوراى نگهبان.
ب- رؤساى سه قوه تا آخر.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1513
حالا من توضيح مختصرى كه مى‏دهم راجع به آن منشأ و جهتى كه باعث شده است كه كميسيون در تركيب شورا اين نظر را بدهد. نسبت به فقهاى شوراى نگهبان و رؤساى سه قوه اين عيناً همان است كه حضرت امام رضوان الله عليه در اولين دستورى كه براى تشكيل مجمع تشخيص مصلحت دادند ذكر شده بود كه فقهاى شوراى نگهبان به عنوان آنجا ذكر شده و البته اسم رؤساى سه قوه به اسم ذكر شده، جناب آقاى موسوى اردبيلى، جناب آقاى خامنه‏اى، جناب آقاى هاشمى به اسم ذكر شده، ولى برداشت كميسيون اين بود كه اين سه نفر كه ذكر شده‏اند خصوصيت شخصى‏شان علت نداشته، بلكه همان مسأله عنوان مسؤوليت است. بعد سه نفر صاحب‏نظر به انتخاب رهبر به جهت اين بود كه در آن فرمان حضرت امام نخست‏وزير و دادستان كل و يك نفر هم كه جناب آقا توسلى بودند آنجا تعيين شده بودند از طرف ايشان. نخست‏وزير حذف شد و ما اين‏جا الان هم دادستان كل داريم، هم رئيس ديوان عالى كشور كه ما نمى‏توانيم مشخصاً بگوييم الان كدام، لذا به اختيار رهبر گذاشتيم سه نفر را «سه نفر صاحب‏نظر به اختيار رهبر» يكى هم وزير مربوط كه بند (ه) است. باز در فرمايش حضرت امام آمده اينها تقريباً مأخوذ از همان چيزى است كه حضرت امام فرموده‏اند. اما دو نفر از خبرگان رهبرى به انتخاب خود آنان، سرّش اين بود كه چون مسائل مشورتى رهبر به اينها ارجاع مى‏شود و خبرگان رهبرى به مقتضاى اصل يكصد و يازده مشغول اين هستندكه كارهاى رهبر را ببيند كه چه جور انجام مى‏شود پس اين‏جا باشند تا از نزديك كأنه يك اشرافى به نحوه كار رهبر داشته باشند. يك نفر از وزراء به انتخاب هيأت دولت جهتش اين بودكه به علاوه اين‏كه آن وزير مربوط هست يك نفر ديگر هم بيايد از طرف دولت تا مسائل دولت بهتر بتواند آنجا مطرح بشود. رئيس ديوان عالى كشور هم آمده به خاطر اين‏كه باز بالاترين مقام قضائى است نه قوه قضائيه، رئيس كميسيون مربوط مجلس براى اين‏كه در آن مسأله مورد بحث وارد است به آن مطالبى كه در مجلس مطرح شده و به علاوه يك نفر از نمايندگان به انتخاب مجلس اين هم بيايد براى اين‏كه باز از مسائل مجلس بهتر دفاع بشود. اين خلاصه وجهى است كه در كميسيون براى اين تركيب مطرح شده. البته با اين تركيب بعضى از اعضاى كميسيون كه خود بنده هستم مخالف بودم و آنجا هم مطرح كردم، حالا هم دوباره عرض مى‏كنم.
حسين هاشميان- من پيشنهاد حذف بند 4 را دارم.
بند 4 اين است كه انجام وظايف ديگرى كه با توجه به اصل 110 ...
امينى- اين‏كه حذف شد كارهايش رأى نياورد از اين جهت حذف است.
عميد زنجانى- تعداد اعضاى مجمع تشخيص مصلحت را من همين‏جورى شمردم 18 نفر است، از اين 18 نفر 15 نفر منتخب مقام رهبرى است.
نايب رئيس (هاشمى)- پيشنهاد حذف بدهيد.
عميد زنجانى- ى ك توضيح بيشترى داده بشود شايد احتياج به حذف نداشته باشد، يعنى كميسيون توضيح بدهند.
منشى (يزدى)- آقاى مؤمن، پيشنهادشان اين است د- و- ز- ح- ط حذف بشود، توضيح بفرماييد.
موسوى خوئينى‏ها- پيشنهاد بنده اگر تصويب بشود تمام مشكلات را حل مى‏كند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1514
منشى (يزدى)- قبلًا در كميسيون بحث شده؟ (بيات- بله) پس حالا شما مطرح بفرماييد، چون امكان دارد اگر پيشنهاد ايشان رأى بياورد بعضى پيشنهادهاى ديگر اصلًا از بين برود، پيشنهاد آقاى خوئينى‏ها مقدم است.
موسوى خوئينى‏ها- پيشنهاد بنده تفاوتش با مصوبه كميسيون در همان اصل اول مصوبه است نه در اصل دوم كه وظايف باشد. وظايف را هم كميسيون از نامه حضرت امام گرفته، بنده هم از همانجا گرفتم. حالا نحوة تدوين آن تفاوت كرده، آنها گفته‏اند 1- 2- 3- 4 بنده همه را در يك عبارت آورده‏ام سر آن جهت، لذا من عرضى ندارم كه به چه ترتيبى نوشته بشود. عمده آن بحث اعضاء مجمع تشخيص مصلحت است. در اين‏جا كميسيون مشخص كرده اعضاء را، اصلًا پيشنهاد اين است «مجمع تشخيص مصلحت نظام براى حل معضلات نظام به تشخيص رهبر و تعيين تكليف مواردى كه شوراى نگهبان مصوبات مجلس شوراى اسلامى را تأييد نمى‏كند و مشاوره در امورى كه رهبرى به آنان ارجاع مى‏دهد تشكيل مى‏شود».
حرف ما در اين جمله آخر است «اعضاء اين مجمع را مقام رهبرى به طور ثابت يا متغير تعيين مى‏نمايد.»
باز حالا بنده روى عبارتش اصلًا اصرار ندارم. محتوايش خلاصه اين است كه اين مجمع تشخيص مصلحت عمدتاً بازوى مقام رهبرى است چه در آنجايى كه صراحتاً گفته شده مشاوره در امورى كه رهبرى به آنان ارجاع مى‏دهد، مسأله‏اى را كه رويش تبادل‏نظر كنند، مشورت كنند، نتيجه را به او اعلام كنند، چه در جاهايى كه معضلاتى پيش آمده و رهبرى مى‏خواهد آن معظله را حل كند كه ما در يك جاى ديگر در وظايف و اختيارات رهبرى اين را به يك عبارتى آقاى هاشمى پيشنهاد كردند تصويب هم كرديم. ظاهراً كه رهبرى در يك جاهايى خودش مى‏تواند تصميماتى را بگيرد براى حل معضلات، حالا عبارتش يادم نيست.
پس وظيفه دوم مجمع اين است كه اگر مسأله‏اى براى كشور پيش آمد، معضله‏اى بود كه نمى‏شد رهبرى از ساير طرق حل بكند، خود رهبرى مى‏خواهد تصميم بگيرد براى حل آن معضله، اين‏جا دارد كه مجمع تشخيص مصلحت در آن مسأله حالت مشاور رهبر را دارد، اين هم دو تا. يك وظيفه ديگر هم اين‏كه در موارد اختلاف بين مجلس شوراى اسلامى و شوراى نگهبان حل اختلاف كنند به همين ترتيبى كه مجمع تشخيص مصلحت فعلى اين كار را انجام مى‏دهد كه به اعتقاد بنده ماهيتاً اين وظيفه اصلًا از وظايف رهبرى نظام است. يعنى آنجايى كه قانون‏گذار كشور يك چيزى را مصلحت مى‏داند، قانون وضع كرده، شوراى نگهبان مى‏گويد اين خلاف موازين شرع است، موازين اوليه شرع مى‏گويد اين نمى‏شود، درست نيست. خوب حالا اين‏كه اين به مصلحت كشور است بايد انجام بشود و به عنوان ثانوى اين را اجازه بدهند كه در كشور انجام بگيرد؛ اين در حقيقت از شؤون ولى امر مسلمين است كه بگويد يك كارى كه خلاف موازين اوليه است، اما چون مصلحت كشور است انجام بگيرد. در حقيقت اوست كه بايد اين حرف را بزند. حالا اگر او به يك جمعى گفت شما كارشناسى كنيد ببينم اين كارى كه خلاف موازين اوليه شرعى است واقعاً مصلحت كشور هم هست؟ در حقيقت اين مرحله‏اش است كه به مجمع واگذار مى‏شود و اگر رهبرى خودش تشخيص داد كه به مصلحت است نياز هم نبود كه از كسى بپرسد خودش تشخيص داد، يك چيز روشن و واضحى بود. خوب دستور مى‏دهد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1515
مى‏گويد اين را مى‏توانيد انجام بدهيد ولو خلاف موازين اوليه هم باشد. پس به نظر بنده در همان جايى هم كه اگر مجلس شوراى اسلامى چيزى را هم تصويب كرد، شوراى نگهبان گفت مطابق موازين شرع نيست اين‏جا ولى امر است كه اولًا حق دارد بگويد كه چون مصلحت است انجام بگيرد. چون اين طور است، بنابراين آن مجمعى را كه مى‏خواهد بنشيند يا مشاوره كند براى رهبرى يا در اين‏گونه موارد بگويد كه آيا به مصلحت كشور هست يا نيست، اين در حقيقت دارد يك كار مقدماتى براى تصميم‏گيرى رهبر انجام مى‏دهد. در حقيقت يك مشاورينى هستند مثل يك كميسيون كارشناسى است كه رهبر مى‏گويد بررسى كنيد، ببينم اين كار درست است يا نادرست است؟ با اين برداشت بنده عرض مى‏كنم پس تعيين افراد اين مجمع بر عهده خود رهبر باشد. حالا به نظر من اگر هم ما اين عناوين را در اين‏جا ذكر نكنيم به طور طبيعى رهبر در تعيين افراد مجمع خودبه‏خود سراغ اين اشخاص خواهد رفت. يعنى معلوم است كه در آنجايى كه مى‏خواهند مصالح كلى يك كشور را بررسى كنند، رهبر رئيس جمهور را كنار نمى‏گذارد، مى‏گويد رئيس جمهور باشد در آن جمع، رئيس مجلس باشد، رئيس قوة قضائيه باشد. اينها كسانى هستند كه حتماً در تشخيص مصلحت نظام نظرشان صائب‏تر از ديگرانى است كه بخواهند بنشينند نظر مشورتى براى رهبر بدهند، او هم همين‏ها را به طور طبيعى انتخاب خواهد كرد. اما چون اين حق مال اوست اساساً ما او را محدود نكنيم، بگوييم تعيين اعضاى اين مجمع با رهبرى است حالا يا يك عده‏اى را ثابت تعيين مى‏كند مى‏گويد هميشه اينها، يا يك جمعى را در يك مسأله‏اى تعيين مى‏كند، در مسأله ديگر دو نفر اضافه مى‏كند، در يك امر ديگر به جمع ديگرى واگذار مى‏كند. حق را از او نگيريم، اين اختيار را از رهبر نگيريم كه مجبور باشد حتماً در حل معضلات نظام با اين تركيب كار انجام بدهد. دست او را باز بگذاريم. منتها اين اطمينان را هم داريم كه او طبيعتاً در تعيين يك تركيب و تشكيل يك تركيب به عنوان مجمع تشخيص سران سه قوه را در نظر خواهد گرفت، بعضى از اعضا هيأت دولت را در نظر خواهد گرفت، چيزهايى كه در اين‏جا آمده است. از نمايندگان مجلس ممكن است، حالا خواست رئيس كميسيون را دعوت مى‏كند، خواست يك فرد ديگرى كه در مجلس از آن رئيس كميسيون در آن مسأله صاحب‏نظرتر است آنها را دعوت مى‏كند. بنابراين پيشنهاد بنده عمده قسمتش آزاد گذاشتن رهبر است در تعيين اعضاى مجمع تشخيص مصلحت.
منشى (يزدى)- در مخالفت كسى اسم ننوشته، در موافقت آقاى خامنه‏اى، آقاى نورى و آقاى هاشمى.
نايب رئيس (هاشمى)- كسى اگر مخالف نيست موافق هم صحبت نمى‏كند. لابد اعضاى كميسيون مخالفند.
سيد هادى خامنه‏اى- من عضو كميسيون بودم و مخالف نيستم، موافقم البته با يك بيان ديگرى اگر اجازه بدهيد آن بيان هم ...
منشى (يزدى)- اين بحث در كميسيون هم مطرح شده است؟ (مؤمن- بله) خوب اگر مطرح شده و رأى نياورده بنابراين ...
مؤمن- من از طرف كميسيون دفاع مى‏كنم.
نايب رئيس (هاشمى)- ى ك نفر از آقايان اعضاى كميسيون غير از آقاى مؤمن مخالفت كنند كه موافقين هم حرف بزنند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1516
كروبى- ما در آيين‏نامه نداريم كه اگر مخالف صحبت نكرد موافق نتواند صحبت كند.
منشى (يزدى)- در آيين‏نامه مجلس هست و تا حالا هم اين‏جا عمل كرده‏ايم، تصريح به اين صورت نشده است. به هر حال فى الجمله اگر مخالفتى هست صحبت كنيد.
سيد هادى خامنه‏اى- ايشان بايد وجه مخالفت‏شان را بگويند.
نايب رئيس (هاشمى)- شما هم قسمت مخالفت‏تان را بگوييد.
طاهرى خرم آبادى- عرض كنم به نظر مى‏آيد كه اين فرمايش ايشان تا يك حدى صحيح و درست است اما آن هدفى كه مجمع تشخيص مصلحت براى آن هدف تشكيل مى‏شود كه يك ركن اساسى‏اش حل اختلاف بين شوراى نگهبان و مجلس است كه البته حل اختلافش هم به اين است كه در جايى كه مصلحت اقتضا بكند حكم بكنند به اين‏كه اين خلاف شرع عمل بشود. من مى‏خواهم عرض كنم كه نسبت به اين هدف حتماً بايد فقهاى شوراى نگهبان در اين‏جا باشند. درست است كه ممكن است بگوييم رهبر اين كار را خواهد كرد اما اين قانون را ما براى حالا كه نمى‏نويسيم، براى بعد هم خواهد بود. بنابراين پيشنهاد من اين است كه فقهاى شوراى نگهبان كه يك طرف قصه هستند اينها باشند بقيه‏اش را به اختيار رهبر بگذاريد. بنابراين من در نصف فرمايش ايشان موافقم و نصفش را مخالف.
سيد هادى خامنه‏اى- بسم الله الرحمن الرحيم، چيزى آقاى طاهرى گفتند كه من متوجه نشدم منظورشان چه بود؟
نايب رئيس (هاشمى)- گفتند كه شوراى نگهبان پاى ثابتش باشند.
سيد هادى خامنه‏اى- به هر حال يك سبق لسانى مثل اين‏كه شد. عرض كنم به اين دليل من با اين پيشنهاد موافقم كه قبلًا در اين‏جا هم در كميسيون عرض كردم كه وظايفى را كه ما در اين‏جا براى مجمع تشخيص مصلحت آورديم، هم‏سنخ نيستند و بنابراين اعضايى كه براى اين كار انتخاب شدند به مناسبت بند 1 كه همان تشخيص مصلحت قبلى بوده، فقهاى شوراى نگهبان و بعضى از صاحب‏نظران ديگر اين‏جا عضو شناخته شدند اما به تناسب مسائل ديگرى كه بسيار براى رهبرى پيش مى‏آيد، مسائل مختلف از جمله همين مسائل امنيتى كه اين‏جا مطرح شد مسائل ديگرى كه به هيچ‏وجه ارتباطى به فقهاى شوراى نگهبان و مسائل مربوط به آنها پيدا نمى‏كند اين‏جا مطرح است، مسائل مملكتى، مسائل جهانى كه احتياج به مشورت ممكن است داشته باشد. اينها ارتباطى به اين جمع ندارد و محدود كردن رهبر به اين‏كه حتماً بايد از اين تركيب استفاده بكند كار درستى نيست و البته اينها هم الزام‏آور نيست. يعنى الان هم كه شما بند 2 و 3 را اين‏جا نوشتيد، آيا رهبر مى‏تواند كسان ديگرى را براى مشورت در اين موضوعات دعوت بكند و با اينها مشورت نكند؟ بله. پس خود همين دليل بر لغويت اين عضويت و اين تركيبى است كه اين‏جا آورده شده مى‏باشد. چون چيزى كه هيچ اين‏جا الزام‏آور نيست چرا آورده بشود؟ بنده در پيشنهادى كه داشتم البته كتبى نيست ولى در كميسيون مطرح كرده‏ام و مى‏خواستم اين‏جا هم مطرح بكنم اگر اجازه داده مى‏شد اين بود كه ما اصلًا مجبور مى‏شويم به خاطر اين ضرورت مجمع تشخيص را به دو فاز تقسيم كنيم يعنى دو تا مجمع تشخيص مصلحت داشته باشيم. يكى همان مجمع تشخيص مصلحت اصلى و اوليه كه تركيب تعيين شده حضرت امام هم براى آن بوده نه براى بعدى‏ها. براى بعدى‏ها امام‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1517
اشاره‏اى به تركيب قبلى نفرمودند. فرمودند مجمع تشخيص مصلحت براى اين كارها. اما معلوم نيست نظر مبارك‏شان اين بوده كه همان تركيب براى اين كارهاى جديد هم حتماً بايد باشد و طبيعتاً بيشتر انصراف به اين دارد كه آن تركيب با همان مسؤوليت اولش بايد مشغول به كار بشود يعنى آنجايى كه بين شوراى نگهبان و مجلس شوراى اسلامى توافقى حاصل نمى‏شود به همين ترتيبى كه اين‏جا تعريف شده كه البته تعريف شمارة 1 تعريف جامعى است از تشخيص مصلحت نظام احكام حكومتى الى آخر. خوب حالا دو فاز كردنش ممكن است يك مقدار اشكالاتى پيش بياورد به نظر آقايان. بنابراين بهترين و عملى‏ترين راهش همين است كه ما بياييم و تركيب را آزاد بگذاريم، به تناسب مسائلى كه پيش مى‏آيد رهبر نگاه مى‏كند مى‏بيند چه كسى براى اين كار مناسب‏تر است؟ اين‏كه حالا ما حتماً بايد پاى ثابت را فقهاى شوراى نگهبان بياوريم اين يك خرده تعجب‏آور به نظر مى‏رسد. شما از يك طرف مسائلى را دربارة رهبرى مطرح مى‏كنيد كه معنى‏اش اين است كه اولًا او را در وظايف و اختياراتش نمى‏شود محدود كرد و ثانياً مصالح دست اوست و او مى‏تواند اين مصالح را تشخيص بدهد. خوب بنابراين اين‏جا هم مسلم است اگر لازم ديد فقها را بياورد، دعوت كند و ديگران را خوب مى‏آورد اگر نه، نه، البته اين‏جا يك اشكال به بيان آقاى خوئينى‏ها هست. (البته اشكال به بيان است نه اشكال به پيشنهاد) آنچه گفتند در مورد وظيفه اول خود رهبر، آنها را كه براى مشورت دعوت مى‏كند يا براى مصالح نظام به عنوان كارشناس، نه اتفاقاً مى‏خواهم عرض كنم كه آنها هم كارشناس نيستند. بحث شد در كميسيون كه مجمع تشخيص مصلحت مى‏تواند و حق دارد و حتى ضرورت دارد كه براى كارهاى كارشناسى افرادى را دعوت كند. حتى ما وقتى پيشنهاد كرديم كه از وزراء يا كميسيون‏هاى مجلس يا از نمايندگان گفتند آقايان اگر به تشخيص آنها و كارشناسى آنها نيازى باشد دعوتشان مى‏كنيم بدون رأى. يعنى براى كارهاى غير مسأله بند 1 و حتى براى مسأله بند 1 و تشخيص مسائل كارشناسى كه ببينيم مصلحت نظام در چيست. طبعاً نياز به اين هست كه كارشناس‏ها بيايند و جنبه‏هاى فنى قضيه را توضيح بدهند تا بفهميم تا چه حد به اين مسأله نيازمنديم و آيا از مصالح ضرورى مملكت هست يا نه؟ مى‏خواهم عرض كنم كه پس بنابراين، اين مجمع خودش به تنهايى كارشناس هم نيست يعنى عده‏اى هستند كه بايد بنشينند خودشان تصميم بگيرند و تصميم‏گيرنده خواهند شد، كارشناس در خدمت اينها قرار مى‏گيرد، جمع‏بندى تصميم‏شان را بايد به اطلاع رهبر برسانند، رهبر البته در اين تصميماتى كه گفته مى‏شود بر اساس نوع تصميمات خودش نتيجه خودش را بگيرد. حالا على اى حال جمع‏بندى اين مى‏شود كه اگر ما با توجه به اين‏كه مصالح را واگذار كرديم به عهده رهبر بهتر اين است كه ما اين جمع را شناور قرار بدهيم و افراد ثابتى را به هيچ‏وجه مطرح نكنيم، خوب طبيعى است اگر مصالح نظام يعنى بند 1 مطرح شد فقهاى شوراى نگهبان هستند، از نمايندگان مجلس و ديگران دعوت مى‏شوند. اما در مورد مسأله 2 و 3 جداً مشكل خواهيم داشت اگر ما اين را نپذيريم. چون حل معضلات نظام در مواردى كه مقام رهبرى ارجاع مى‏دهد معضلات نظام فراوان است و هيچ‏كدام ممكن است در مجموعه اين جمع نگنجد يا ارائه نظرات مشورتى به رهبر دربارة مسائل مربوط به وظايف و اختيارات رهبرى كه تمام آن‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1518
وظايف و از جمله همين وظايف امنيتى را در بر مى‏گيرد، همه را مى‏پوشاند. ما اگر اين پيشنهاد را عمل كنيم ضمن اين‏كه تضمين اجمالى براى آن تركيب هم هست چون به هر حال مصالح است ديگر، ما هم مصالح را مى‏خواهيم مصالح را هم رهبرى رعايت خواهد كرد.
منشى (يزدى)- جناب آقاى هاشمى به عنوان مخالف.
نايب رئيس (هاشمى)- آقاى موسوى هم توجه كنند من مى‏خواهم به عنوان مخالف نقاط ضعف پيشنهاد شما را بگويم كه اگر اصلاح بكنيد آن وقت با اصلش، با جوهر پيشنهاد موافقم اما به نظرم نقاط ضعف اساسى دارد كه اينها بايد اصلاح بشود.
اول اين‏كه اين جور كه شما نوشته‏ايد مجمع تشخيص مصلحت به عنوان يك نهاد ثابت ديگر نخواهد بود. اين بستگى دارد كه رهبر يك وقتى تشخيص بدهد كه لازم است چنين مجمعى باشد يا نباشد. ما نمى‏خواستيم يعنى امام هم ظاهراً نظرشان اين نيست، در يكى از بندها به ما ايشان نوشته‏اند دربارة مجمع تشخيص مصلحت به گونه‏اى نوشته‏اند كه از آن استفاده مى‏شود كه يك چيزى به نام مجمع تشخيص مصلحت بايد درست بكنيم. بنابراين بايد يك جايى پاى ثابتى براى اين درست بكنيم. بيان را عبارتى درست كنيد كه مجمعى تشكيل بشود. آن روح حرف شما اين است كه چون اين عمدتاً در وظايف رهبرى است و اعضا را رهبرى مى‏تواند تعيين بكند، متغير باشند خوب ما سهم رهبرى را وسيع كنيم. يك بند اضافه كنيم بگوييم هر مقدار رهبرى لازم ديد به تناسب موضوعات مى‏تواند اعضا اضافه كند. يك موضوعى كه در دستور كار قرار مى‏گيرد رهبر مى‏گويد كه چند نفر اضافه بشوند، پنج نفر، چهار نفر اضافه بشوند. عبارت شما يك مقدار ضعيف است، عبارت خود متن اصل دوم ضعيف‏تر است كه آنها گفته‏اند در مورد نزاع شوراى نگهبان و مجلس مسائل حكومتى را مجمع تشخيص مصلحت بايد بگويد. حتماً اين مشكل ما نيست. اصلًا موارد زياد حكومتى نيست آنجا.
موسوى خوئينى‏ها- شما به كميسيون ايراد مى‏گيريد.
هاشمى- شما ضعف‏تان از اين جهت است كه نوشته‏ايد در مورد اختلاف. ما كل اختلاف را نمى‏خواهيم بگوييم. موارد اختلاف ممكن است خودش حل بشود. بن‏بست است يعنى واقعاً شما بايد تعبيرى بكنيد كه به بن‏بست رسيده باشد و الا ما اصل را بر اين مى‏گذاريم كه خود مجلس و خود شوراى نگهبان اختلافات‏شان را حل كنند لذا در آيين‏نامه‏مان هست يك بار، دو بار برود و برگردد شايد حل بشود. اصل را بر اين نگذاشتيم كه تا اينها با هم نساختند فورى بفرستد آنجا. يعنى مجلس تا ديد كه شوراى نگهبان قبول نمى‏كند فورى بگويد خيلى خوب برود به مجمع، اين اصلًا؛ هم مجلس سست مى‏شود و هم شوراى نگهبان سست مى‏شود، لذا حتماً بايد تعبيرى بكنيم كه بن‏بست در آن باشد آن‏كه آقايان گفتند ديگر بدتر، چون احكام حكومتى نيست. اصلًا در مجلس هم آدم‏هاى وارد هستند كه خلاف شرع نمى‏دانند، آنها مى‏گويند خلاف شرع، در خود شوراى نگهبان نصف‏شان خلاف شرع مى‏دانند، نصف‏شان خلاف شرع نمى‏دانند. محرز نيست كه خلاف شرع است كه ما بگوييم حكم حكومتى رويش صادر بكنيم. ما بن‏بست را بگوييم، حالا به هر دليل كه به بن‏بست رسيديم. پس بنابراين عضو ثابت بايد داشته باشيم. اين‏كه آقايان بگويند عضو ثابتش فقط شوراى نگهبان است درست نقض غرض است چون فقهاى شوراى نگهبان همان‏هايى هستند كه رد كرده‏اند. ما آنها را بگوييم عضو ثابت.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1519
امام هم كه آمدند عضو اضافه كردند هفت نفر را در مقابل شش نفر قرار دادند. يعنى يك اكثريتى قرار دادند. توجه داشتند كه اين جور نباشد كه حالا همانى كه قبلًا شوراى نگهبان رد كرده دوباره اين‏جا هم به همان نتيجه برسيم. مى‏خواهيم يك قدرى به واقعيت برسيم. بنابراين اگر پاى ثابتى مى‏خواهيد بگذاريد يك پاى ثابتى بگذاريد كه تعادل داشته باشد، دست رهبر را هم باز بگذاريم براى اين‏كه افراد مناسب را در هر مقطعى اضافه كند. آن چيز كه آقاى موسوى اردبيلى ديروز مى‏فرمودند دربارة آن شورا اين‏جا درست است. يعنى اين‏جا اعضاى متغير و ثابت لازم دارد. چون مسائل مختلف مى‏آيد، كارشناسى مى‏شود مى‏توانيم اين جور انجام بدهيم. اگر اين اصلاح نشود من هم مخالفم با اين مقدارى كه شما نوشتيد.
منشى (يزدى)- آقاى نورى به عنوان موافق.
بيات- دو سه نفر اعضاى متغير دارد.
نايب رئيس (هاشمى)- متغير كجا دارد؟
ى زدى- ايشان مى‏خواهند بگويند فقط دو نفر وزير مربوط را متغير بكنيد.
نايب رئيس (هاشمى)- ى ك نفر فقط، مجلس متغير نيست، از كميسيون‏ها بايد يكى هميشه بيايد دو نفر مى‏شوند.
عبدالله نورى- بسم الله الرحمن الرحيم. چيزى كه جناب آقاى هاشمى مطرح فرمودند، قسمت عمده‏اش در ارتباط با وظايف مجمع تشخيص مصلحت بود و اين مطلبى كه جناب آقاى موسوى مطرح فرمودند حالا اشكال دارد يا ندارد و حال اين‏كه الان پيشنهادى كه آقاى موسوى دارند، الان در رابطه با وظايف نيست. الان در قسمت بند آخرش بحث دارند كه اعضاى اين مجمع را مقام رهبرى به طور ثابت يا متغير تعيين مى‏نمايد. وظايف را مى‏شود نسبت به آن بحث كرد و تصميم‏گيرى جدا كرد. الان بحث روى تركيب است. چيزى كه در رابطة با تركيب مطرح است، من فكر مى‏كنم قسمت عمدة صحبت را جناب آقاى خامنه‏اى مطرح فرمودند واقعاً وظايفى كه نوشته شده اين‏جا بر اساس اين وظايف ما بايد تركيب را در نظر بگيريم. يعنى وظيفة بند (1) يك موضوع است كه يك تركيب خاص را مى‏طلبد، وظايفى كه در بند (2) و (3) اين اصل آمده و يا چيزى كه در بند (1) اصل 110 آمده واقعاً يك وظايفى است كه مشاورين ديگرى را مى‏طلبد. البته نه اين‏كه همه‏اش افراد ديگرى باشند، ولكن يك چنين تركيب ثابتى را نوشتن به عنوان تنها مشاورين رهبرى در تمامى مسائل و معضلات و ارائه نظرات مشورتى به نظر مى‏رسد درست نباشد و به طور طبيعى ناچار مى‏شود رهبر، مشاورين ديگرى داشته باشد كه بعد از اين‏كه اين آقايان مجمع تشخيص مصلحت نظر دادند، از آنها كسب نظر تخصصى بكند، يعنى همان چيزى را كه ما مى‏خواستيم اينها انجام بدهند و بعد بر اساس برداشتى كه از آن مشاورين خاص دارد، نظر مجمع تشخيص مصلحت را بگويد درست هست يا نيست يعنى چيزى را كه ما مى‏خواستيم اضافه نشود، به طور طبيعى بايد يك چيز جديدى را اضافه بكنيم. آن كه اين‏جا نظر بوده، اين بوده كه واقعاً مجمع تشخيص مصلحت همان مشاورين واقعى رهبرى باشند حالا در مسائل گوناگون و مختلف به تناسب خودش چيزى كه در بند (1) آمده، يك مجمع مناسب خودش را مى‏طلبد كه من فكر مى‏كنم چيزى كه در اين‏جا نوشته شده و تركيبى كه نوشته شده، انصافاً با اين تناسب دارد كه ما بگوييم فقهاى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1520
محترم شوراى نگهبان باشند، از دولت و مجلس و قوة قضائيه يك تركيب ثابت و متغيرى باشند، براى اين‏كه وقتى اين مسائل مطرح شد آنجا، اين مجموعه نظر بدهند و همان چيزى هم كه در حكم حضرت امام هست، عمدتاً نظر دارد به اين بحث، يعنى آنجايى كه اختلافات بين مجلس شوراى اسلامى و شوراى محترم نگهبان مطرح است و به نتيجه نرسيده، آنها را خواسته‏اند اين‏جا بيايد مطرح بشود ولى واقعاً الان درهمين بحث كه الان داشتيم تحت عنوان مباحث امنيتى دفاعى و سياست‏گذارى در اين مباحث يا بحث سياست خارجى يا مباحث مختلفى كه بسيارى از اين مباحث اصلًا در موضوعات است، در احكام نيست كه ما بگوييم حتماً يك تركيبى باشد كه اكثريتش را مثلًا فقهاى محترم داشته باشند كه در اين تركيب ده نفر در نظر گرفته شده كه از نوزده نفر حتماً ده نفر اين‏جور باشند و كأنه يك مقدار هم خود رهبر ناديده دارد گرفته مى‏شود، يعنى كأنه حتماً يك نوع اكثريتى بايد فقها داشته باشند كه مراقب باشند يك وقت خداى نخواسته، خود رهبر مرتكب اشتباهى، چيزى نشود در اين‏جا، با اين‏كه وقتى شما بند دو و سه را آورديد كه به عنوان مشورت اينها دارند نظر مى‏دهند، رهبر ولى امر مسلمين است و روى اينها نظر مى‏دهد، حالا كارشناسانى باشند كه متخصصين امر باشند. بنابراين من فكر مى‏كنم اين تركيبى كه اين‏جا نوشته شده براى بند (1) مى‏تواند مناسب باشد ولى براى بند (2) و بند (3) و آن بند (1) اصل صد و ده كه آمد نمى‏تواند تناسب داشته باشد، بنابراين بهترين پيشنهاد اين است كه ما اين كار را بگذاريم در اختيار خود مقام رهبرى به طور طبيعى و قهرى همين خواهد شد كه وقتى مبحث، مبحث احكام مى‏شود، همين تركيب خواهد بود و چه بسا بيشتر از اين هم از فقها استفاده بشود، وقتى بحث، بحث موضوعات بود، تركيب به طور طبيعى، تركيب ديگرى خواهد بود. از طرف ديگر ما الان در قانون اساسى مى‏خواهيم تركيب را بياوريم يعنى در قانون اساسى مى‏خواهيم يك چيز ثابت لايتغيرى را درست بكنيم. اين به نظر نمى‏رسد صلاح باشد كه ما بگوييم، بله ما يك دانه مجمع تشخيص مصلحت داريم، تركيب ثابتش هم همين تركيب است، كه اين تركيب در مسائل امنيتى و سياسى و چه و چه من جمله احكام، همين تركيب مى‏خواهد نظر بدهد. من فكر مى‏كنم مناسب‏ترين شكل الان در اين بحث اين باشد كه اگر بناست بيايد، ما اصل مجمع را بياوريم، وظايفش را هم بياوريم تركيبش را هم بگذاريم در اختيار مقام رهبرى.
منشى (يزدى)- آقاى مؤمن به عنوان كميسيون دفاع كنيد.
محمد مؤمن (مخبر كميسيون)- بسم الله الرحمن الرحيم. عرض كنم كه اين مسأله كه جناب آقاى خوئينى‏ها فرمودند، آنجا مطرح شد، البته خود ايشان تشريف نداشتند با اين‏كه دعوت شده بودند، منتها عمده جهتى كه اين پيشنهاد ايشان رد شد اين بود كه ما با اين حضرت امام رضوان الله عليه، بالخصوص در آن فرمانى كه راجع به مجمع تشخيص مصلحت دادند، اشخاص و عناوينى را ذكر كرده بودند كميسيون نظرش اين بود كه اين نظر حضرت امام حالا به تعبير بعضى به عنوان يادگار هم كه شده يا به عنوان رهنمود واقعاً، رهنمودى كه حضرت امام دادند، اين رهنمود از آن استفاده بشود. حتى بالاتر اين‏كه من اين‏جا يادداشت كردم، بعضى از برادرها معتقد بودند اين‏كه حضرت امام، در فرمانشان راجع به شوراى بازنگرى فرمودند، مجمع تشخيص مصلحت نظام براى حل معضلات كشور و بازوى مشورتى و مشورت با رهبر،
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1521
اصلًا بعضى مى‏خواستند، استظهار بكنند كه اين اشاره به همان تركيب و مجمع تشخيص، مصلحتى است كه در خارج موجود است. در هر حال براى اين‏كه همانى را كه حضرت امام رضوان الله عليه فرمودند در قانون اساسى نظر ايشان ثبت بشود، از اين جهت اين پيشنهاد جذاب آقاى خوئينى‏ها را كميسيون نپذيرفت و اين شبهه‏اى كه در ذهن جناب آقاى نورى هست كه حضرت امام براى مسأله‏اى كه مورد اختلاف و يا بن‏بست رسيده بود بين شوراى نگهبان و مجلس اين تركيب را امر فرمودند، نه در ساير موارد، اين براى خود برادرها كه آنجا بوديم و يك چند نفرى هم عضو مجمع تشخيص مصلحت بوديم، روشن بود كه گرچه در فرمان‏شان، همين‏طور كه مى‏فرماييد بوده، الا اين‏كه مسائلى را كه ارجاع دادند حضرت امام، اين اعم از اين بود، چه در آن مسائل حتى مسألة تمركز اطلاعات كشور و اخيراً اين‏كه آيا به صورت سازمان باشد يا به صورت هر چه باشد، اين را حضرت امام ارجاع دادند و بعضى از موارد را هم بالخصوص ارجاع مى‏دادند، يا احياناً خود آقايان يك تصميم‏گيرى مى‏كردند و حضرت امام بعداً تنفيذ مى‏فرمودند. يعنى آن مسألة ديگرى را كه شما فرموديد، چون حضرت امام رضوان الله عليه به اين مجمع تشخيص مصلحت با تركيب فعلى در بسيارى از موارد ارجاع داد، روى اين حساب، خواستيم رهنمودى يعنى كميسيون خواست رهنمودى از حضرت امام بگيرد و خصوص اعضاء ذكر بشود و از اين جهت پيشنهاد جناب آقاى موسوى خوئينى‏ها پذيرفته شد.
نظر كميسيون باز اين بود كه يك نهاد ثابتى باشد و ثابت بودن را هم لابد با اين مى‏دانستند كه حتماً اعضاى مشخصى داشته باشد.
نايب رئيس (هاشمى رفسنجانى)- خيلى خوب آقاى موسوى پيشنهادشان را مشخص كنند رأى بگيريم.
موسوى خوئينى‏ها- همان عبارت پيشنهاد كميسيون «مجمع تشخيص مصلحت به دستور مقام رهبرى تشكيل مى‏گردد. اعضاى ثابت و متغير اين مجمع را مقام رهبرى تعيين مى‏نمايد». اين قسمت اول آن وقت مى‏رسيم به آن بخش دوم كه وظايفش است.
نايب رئيس (هاشمى رفسنجانى)- وظايفش را بعد صحبت كنيد. خيلى خوب اين پيشنهاد را به رأى مى‏گذاريم، آقايانى كه با اين پيشنهاد اخير ايشان براى اين اصل يعنى تركيب اصل اين مى‏شود آقايانى كه با اين پيشنهاد موافق هستند، رأى بدهند (اكثر رأى دادند) تصويب شد. خيلى خوب از اين اصل فارغ شديم.
كروبى- حالا وظايف.
امامى كاشانى- ى ك پيشنهاد داريم ما اين‏جا.
نايب رئيس (هاشمى رفسنجانى)- اين‏كه تمام شد.
امامى كاشانى- اضافة بر اين يك سطر اضافه شود.
نايب رئيس (هاشمى رفسنجانى)- پيشنهاد مكتوب داريد؟
امامى كاشانى- نفرستادم ولى اين‏جا هست.
نايب رئيس (هاشمى رفسنجانى)- خيلى خوب، حق‏تان محفوظ است، آقاى امامى برويد پنج تا امضا بگيريد، بياوريد.
منشى (يزدى)- در وظايف گزارش كميسيون قهراً مقدم است، اگر شما پيشنهادى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1522
براى تغيير داريد، بفرماييد.
موسوى خوئينى‏ها- بنده هم نوشته‏ام، وظايف را در آن پيشنهادم هست.
نايب رئيس (هاشمى رفسنجانى)- خيلى خوب آقاى مؤمن، اصل دوم را توضيح بدهند. آقاى امامى شما هم پيشنهادتان را تكميل كنيد و بدهيد به ما. آقاى مؤمن توضيح بدهند اصل دوم را.
محمد مؤمن (مخبر كميسيون)- اصل دوم، وظايف مجمع تشخيص مصلحت، عبارت است از:
1- تشخيص مصلحت نظام در موارد احكام حكومتى در صورتى كه پس از طى مراحل قانونى بين مجلس شوراى اسلامى و شوراى نگهبان توافقى حاصل نشود.
2- حل معضلات نظام در مواردى كه مقام رهبرى ارجاع مى‏دهد.
3- ارائه نظرات مشورتى به رهبر دربارة مسائل مربوط به وظايف و اختيارات رهبرى.
4- انجام وظايف ديگرى كه با توجه به اصل صد و ده و صد و يازده مكرر بر عهده آنان قرار دارد.
عرض كنم كه اين وظايف بند اولش كه مسأله تشخيص مصلحت نظام است در موارد احكام حكومتى با اين خصوصيتى كه آورده شده باز از همان فرمان مأخوذ است، عين فرمانى است كه حضرت امام رضوان الله عليه در مورد تشكيل مجمع تشخيص مصلحت داشتند. من خواهش مى‏كنم توجه بفرماييد جناب آقاى موسوى اردبيلى هم عباراتى را كه آقايان در نامه نوشته بودند و حضرت امام رضوان الله عليه پاسخ داده بودند، قرائت كردند. عرض كنم كه نامه‏اى كه به امضاى جناب آقاى موسوى اردبيلى، آقاى خامنه‏اى، آقاى حاج احمد آقا، آقاى موسوى نخست‏وزير و آقاى هاشمى رفسنجانى هست، اين طورى است: بسمه‏تعالى، محضر مقدس رهبر عظيم‏الشأن حضرت آيت‏الله العظمى امام خمينى دامت بركات وجوده الشريف، در سايه اظهارات اخير آن وجود مبارك از لحاظ نظرى مشكلاتى كه در راه قانون‏گذارى و ادارة جامعة اسلامى به چشم مى‏خورد برطرف شده و همان‏گونه كه انتظار مى‏رفت اين راهنمايى‏ها مورد اتفاق نظر صاحب‏نظران قرار گرفت مسأله‏اى كه باقى مانده شيوة اجرايى اعمال حق حاكم اسلامى در مورد احكام حكومتى است.
بعد توضيح داده شده، در حال حاضر لوايح قانونى به چه صورت مى‏آيد تا آخرش كه، اطلاع يافته‏ايم كه جناب‏عالى در صدد تعيين مرجعى هستيد كه در صورت حل نشدن اختلاف مجلس و شوراى نگهبان از نظر شرع مقدس يا قانون اساسى يا تشخيص مصلحت نظام و جامعه حكم حكومتى را بيان نمايد.
اصل موضوع مسألة احكام حكومتى مورد كلام بوده و اين‏كه حضرت امام رضوان الله عليه هم اين‏جا را مشخص بفرمايند. در جواب حضرت امام رضوان الله عليه فرمودند گرچه به نظر اين‏جانب پس از طى اين مراحل احتياج نيست لكن براى غايب احتياط، اين مجمع را تعيين فرمودند. بنابراين به لحاظ اين‏كه آن موردى را كه حضرت امام رضوان الله عليه تعيين فرمودند در موارد اختلاف‏نظر در موارد احكام حكومتى بود و اساساً حالا منهاى اين جهت كه حضرت امام اين كار را كردند، اصلًا در غير مسائل احكام حكومتى كه احكامى است كه روى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1523
عناوين اوليه خود اسلام دارد. اصلًا معنا ندارد كه اختلاف بين شوراى نگهبان و مجلس باشد مسائل ديات و حدود و قصاص و ساير موارد، احكام بيع و شراء و اينها كه در خود اسلام مشخص شده، آن اصلًا معنا ندارد كه شوراى نگهبان گفت اين برخلاف نظر اسلام است، آنجا بيايند بگويند نه، مگر اين‏كه بخواهند، به خاطر مصلحتى كه هست، جعل تكليفى بكنند، در اين‏جا كه همان قهراً جعل احكام حكومتى مى‏شود، در اين‏جا به مسألة اختلاف بين شوراى نگهبان در موارد احكام شرعى با مجلس در غير مورد احكام حكومتى و مضافاً اين‏كه مورد فرمايش حضرت امام رضوان الله عليه بوده. روى اين اصل عرض كنم كه اولين وظيفه را اخذ شده از فرمايش حضرت امام رضوان الله عليه مسألة تشخيص مصلحت نظام در موارد احكام حكومتى قرار داديم اين يك.
مسألة حل معضلات نظام كه بند دوم است مسأله‏اى است كه رأى هم آورد در آن وظايف رهبرى، تقريباً آن عبارتى كه آنجا نوشته شد، همين بود، حل معضلات نظام در مواردى كه مقام رهبرى ارجاع مى‏دهد كه اين حالا گذشته از اين‏كه شورا به آن رأى داده، در كلام حضرت امام دستورى را كه دادند راجع به تشكيل شوراى بازنگرى، در آنجا فرموده بودند كه، مجمع تشخيص مصلحت براى حل معضلات نظام عين عبارتى را كه مرقوم فرموده‏اند اين است كه: «مجمع تشخيص مصلحت براى حل معضلات نظام و مشورت رهبرى» كه بنابراين باز حل معضلات نظام را هم چون فرموده بودند، اين‏جا ذكر شد. بند سوم هم ارائه نظريات مشورتى است به رهبر كه باز آن هم در فرمايش حضرت امام رضوان الله عليه بود، از اين جهت ذكر شد.
بند چهارم هم كه آمده ما با توجه به اين مصوباتى كه داشتيم در اصول گذشته يك سرى وظايف ديگرى را به عهدة مجمع تشخيص مصلحت گذاشتيم، در اصل صد و يازده مكرر، گفتيم كه مجمع تشخيص مصلحت بايد آن فقيهى را كه مى‏خواهد، ضميمه بشود به رئيس قوه قضائيه و رئيس جمهور در زمينه‏اى كه رهبر از بين رفته باشد، رهبرى نداشته باشيم و خبرگان به نتيجه نرسيده باشند، آن فقيه شوراى نگهبان كه بايد تعيين بشود به انتخاب مجمع تشخيص مصلحت است. و همچنين باز مورد ديگرى هم بود كه اگر يكى از اين‏ها از بين بروند، مجمع تشخيص مصلحت آن نفر را معين مى‏كند، اين بند چهار هم كه آورده شده به خاطر اين است كه غير از مسألة مشاورة با مقام رهبرى يك وظايف ديگرى هم مصوبات ما به عهدة مجمع تشخيص مصلحت گذاشته، روى اين اساس اين اصل تنظيم شده.
نايب رئيس (هاشمى رفسنجانى)- پيشنهادها مطرح بشود. آقاى خوئينى‏ها بفرماييد.
موسوى خوئينى‏ها- عرض كنم كه فقط در يك مورد پيشنهاد بنده با پيشنهاد كميسيون اختلاف دارد قطع نظر از عبارت. در پيشنهاد كميسيون هست در مورد بند 2: حل معضلات نظام در مواردى كه مقام رهبرى ارجاع مى‏دهد عبارت بنده هم همين را مى‏رساند ولى خوب عبارت كميسيون رساتر است. بنده هم نوشته بودم براى حل معضلات نظام به تشخيص رهبر حالا همان «با ارجاع رهبر» بهتر است. آن مطلب ديگر «ارائه نظرات مشورتى به رهبر دربارة مسائل» به نظر بنده آن عبارت خود من بهتر است. «مشاوره در امورى كه رهبرى به آنان‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1524
ارجاع مى‏دهد» يعنى رهبر از آنها مى‏خواهد كه در اين مسأله به من نظر مشورتى بدهيد. آن عبارت كميسيون مثل اين است كه اينها خودشان مكلفند بنشينند دربارة مسائلى مشورت كنند و به رهبر بگويند كه ما به اين نتيجه رسيديم. اين هم اختلاف ماهوى ندارد مى‏ماند فقط آن مسألة اختلاف بين مجلس و شوراى نگهبان تعبيرى كه كميسيون آورده «احكام حكومتى» اگر نياورده باشد هم، همين است. بحث بر اين است كه مجلس قانونى وضع كرده، شوراى نگهبان مى‏گويد اين مطابق موازين شرعى نيست، يا مى‏گويد خلاف قانون اساسى است. اين‏جاست كه بايد ولى امر به عنوان حاكم مسلمين وارد قضيه بشود، اگر گفت، مصلحت هست، آن خلاف موازين شرع بودنش برطرف مى‏شود، به عنوان ثانوى درست مى‏شود. اصلًا احكام حكومتى، همين جاهاست عمدتاً. حالا ممكن است يك تعريف ديگرش هم اين باشد، احكام حكومتى يعنى در كلية مقرراتى كه حكومت وضع مى‏كند و براى متخلفين مجازاتى تعيين مى‏كند، اينها مى‏شود احكام حكومتى، در مقابل آنجاهايى كه خود شرع چيزى را اولًا ممنوع كرده و حرام كرده ممكن است اين تعريف را برايش بگوييم ولى به نظر بنده اين تعبير آورده نشود مطلب واضح است، آوردنش بعداً ايجاد اشكال مى‏كند، تفسيرش چيست؟ معنايش چيست؟ ارجاع بدهيم به شوراى نگهبان، كلمة احكام حكومتى يعنى چه، اصلًا آوردنش هيچ مشكلى را حل نمى‏كند، بهتر است پس بنابراين نباشد.
تعبير كميسيون اين است كه پس از طى مراحل قانونى بين مجلس شوراى اسلامى و شوراى نگهبان توافقى حاصل نشود، گفته‏اند اگر بعد از طى اين مراحل توافق حاصل نشود، عبارت بنده خلاصه‏تر است و همين معنا را مى‏رساند. گفته‏ايم «تعيين تكليف مواردى كه شوراى نگهبان مصوبات مجلس شوراى اسلامى را تأييد نمى‏كند». جناب آقاى هاشمى فرمودند كه اين معنايش اين است، به محض اين‏كه گفت من قبول ندارم، برود به مجمع، نه. اين برگشتش آيين‏نامه دارد. تأييد نمى‏كند، يعنى همان به محض اين‏كه گفت يا نه برگردد به مجلس، مجلس اگر خواست نظرات شوراى نگهبان را تأمين بكند؟ اين ديگر قانون اساسى نمى‏خواهد. در قانون اساسى ما مى‏خواهيم بگوييم جايى كه شوراى نگهبان نظر مجلس را قبول نمى‏كند، اين‏جا جايى است كه مجمع وارد قضيه بشود. اما آيا بلافاصله يا بعد از طى مراحل قانونى چند نوبت است؟ اينها ديگر در واقع برگشتش به قوانين عادى و آيين‏نامه است. با اين تفاسير عبارتى كه بنده پيشنهاد كردم فكر مى‏كنم، يك مقدارش تفاوت عبارتى است، يك مقدار جزئى‏اش تفاوت جوهرى است كه «تعيين تكليف مواردى كه شوراى نگهبان مصوبات مجلس شوراى اسلامى را تأييد نمى‏كند» فقط همين‏جاست اختلاف پيشنهاد بنده با كميسيون.
نايب رئيس (هاشمى رفسنجانى)- خوب به هر حال عبارتى كه الان مى‏خواهيد در اصل بعدى بدهيد، الان اصل مستقل نيست، مى‏خواهيد اصل مستقل كنيد؟
منشى (يزدى)- دو تا را شايد به شكل يك اصل پشت سر هم مى‏خواهيد بگوييد.
نايب رئيس (هاشمى رفسنجانى)- حالا شما عبارتى را كه مى‏خواهيد به رأى بگذاريد، بخوانيد كه مخالف و موافق پيشنهاد صحبت كنند.
موسوى خوئينى‏ها- ى ك بند است ديگر، چون دو و سه را قبول داريم، همان‏طور كه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1525
كميسيون آورده. بند (1) كميسيون گفته تشخيص مصلحت نظام، بنده عرض كرده‏ام «تعيين تكليف مواردى كه شوراى نگهبان مصوبات مجلس شوراى اسلامى را تأييد نمى‏كند»، يعنى بند (1) را به جايش اين عبارت را بگذاريم. (هاشمى رفسنجانى)- خيلى خوب.
منشى (يزدى)- جناب آقاى موسوى اردبيلى مخالف.
موسوى اردبيلى- من عرضم همان راجع به بند يك است، ايشان فرمودند كه اختلاف جوهرى دارد. آن چيزى كه جناب آقاى مؤمن قرائت فرمودند، اين از روى نامه‏اى است كه از طرف آقايان نوشته شده و امضا كرده‏اند مورد خاص را از امام خواسته‏اند، راجع به مجمع تشخيص مصلحت و ايشان هم در همان مورد خاص گفته‏اند. اصلًا نظر ايشان اين است. اگر ما مقيديم به اين‏كه ببينيم به ما چه ارجاع شده؟ مجمع تشخيص مصلحتى كه در نظر حضرت امام بوده، اين در موارد حكم حكومتى بوده و حكم حكومتى چنان معضله‏اى نيست كه اگر تعبيرش در اين‏جا بيايد مورد تنازع بشود، حكم حكومتى چيست، غير حكم حكومتى چيست؟ حالا اگر ما فرض كنيم، در جاهاى ديگر هم هست، بالاخره آنجايى كه به ما اجازه داده شده، نامه نوشته شده و درخواست شده از امام و امام جواب داده، مشخصاً اين مورد است. آن را بايد بحث كنيم ببينيم آيا در موارد ديگر چه مى‏شود، چه نمى‏شود؟ لذا من نظرم اين است، اين بند اول را چون مبنايش مبناى نامه‏هايى است كه از طرف آقايان نوشته شده و امام داده حتماً اين كلمة حكم حكومتى بيايد بهتر است و اما آن دو مورد ديگرى كه از نظر لفظى بود من حرفى ندارم.
نايب رئيس (هاشمى رفسنجانى)- موافق صحبت كند.
منشى (يزدى)- موافق با اين پيشنهاد اگر كسى هست صحبت مى‏كند، (اظهارى نشد) موافق ندارد.
نايب رئيس (هاشمى رفسنجانى)- آقاى مؤمن جناب‏عالى مى‏توانيد، مخالفت‏تان را بگوييد، چون كسى موافق نمى‏خواهد صحبت كند.
محمد مؤمن (مخبر كميسيون)- عرض كنم من با توجه به توضيحاتى كه خودم عرض كردم و حاج آقاى موسوى هم مجدداً فرمودند، نيازى نمى‏بينم ديگر صحبت كنم.
موسوى اردبيلى- نه ديگر مسأله حل است چيزى اضافه بر اين نيست.
محمد مؤمن- روشن است با آن توضيحات.
نايب رئيس (هاشمى رفسنجانى)- آقاى مشكينى هم، پيشنهاد داده‏اند كه اين حكومتى حذف بشود، اگر ايشان هم مى‏خواهند مستقل صحبت كنند مستقل هم قابل طرح است، چون آقاى موسوى خوئينى‏ها ضمن چيزهاى ديگرى بود، ايشان مستقلًا همين پيشنهاد را دارند.
على مشكينى- بسم الله الرحمن الرحيم. من هم پيشنهادم همين بود كه، اين حكم حكومتى را تبديل كنيم به مطلق مصوبات مجلس در صورتى كه پس از طى مراحل قانونى بين مجلس شوراى اسلامى و شوراى نگهبان توافقى حاصل نشود. تأييد نشود را نه، توافقى حاصل نشود، اولش هم تعيين تكليف، من آن را هم قبول دارم اين جورى بود كه، تشخيص مصلحت نظام در موارد مصوبات مجلس كه توافق حاصل نشود اين مصوبات مجلس عمده نظرم بود كه جاى احكام حكومتى اين باشد و اعم باشد و اختصاص به احكام حكومتى نداشته باشد و اين بهتر از آن است كه در اين‏جا است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1526
منشى (يزدى)- من مخالف هستم اجازه بدهيد توضيح مختصرى بدهم.
جنتى- ى ك جمله عرض كنم كه اين كلمة تشخيص مصلحت را اين اسم را بايد يك جايى بگنجانيم، اين معنا ندارد كه اسم را حذفش كنيم.
منشى (يزدى)- حالا مخالف اگر اجازه مى‏دهيد صحبت كنم.
نايب رئيس (هاشمى رفسنجانى)- صحبت كنيد.
محمد يزدى- من به عنوان مخالف با اين پيشنهاد عرض مى‏كنم، عنايت بفرماييد اگر كلمة حكومتى را از اين‏جا، يا احكام حكومتى را برداريم و بگوييم مواردى كه بين مجلس و شوراى نگهبان توافق حاصل نشود، اصلًا اين كار مجمع كاملًا لغو خواهد شد، چرا؟ به خاطر اين‏كه قانون اساسى مشخص كرده كه كلية مصوبات مجلس بايد برود شوراى نگهبان، شوراى نگهبان هم بررسى مى‏كند از نظر عدم تخالفش با شرع و عدم تخالفش با قانون اساسى، بعد هم مى‏گويد مثلًا خلاف قانون اساسى است يا خلاف قانون شرع است. طبق آيين‏نامه مى‏آيد مجلس، مجلس مى‏گويد كه با اين اصلاح مشكل شما حل مى‏شود، مشكل ما هم حل مى‏شود و موارد فراوانى بوده است كه وقتى نظر شوراى نگهبان آمده است مجلس و با هم صحبت كرده‏اند، خود مجلس يك كمى جابه‏جا مى‏كند عبارت را، مفاهيم را جابه‏جا مى‏كند و مى‏گويد بسيار خوب هم اشكال شرعى يا قانون اساسى ندارد و هم منظورش تأمين شده، بنابراين توافق حاصل نشود، بيشتر در آنجايى است كه مجلس مى‏گويد اين مطلب را من مى‏خواهم، شوراى نگهبان هم مى‏گويد اين خلاف قانون اساسى است يا شوراى نگهبان مى‏گويد خلاف شرع است و به هيچ‏وجه ديگر نمى‏توانند به توافق برسند، طبعاً مطابق وظيفه‏اى كه مجلس دارد و وظيفه‏اى كه شوراى نگهبان دارد، آنجايى كه نمى‏توانند به توافق برسند به خاطر اين است كه شورا مى‏گويد، خلاف شرع يا خلاف قانون اساسى است، مجلس هم مى‏گويد اين را من لازم دارم، يعنى مجلس كه سياست‏گذار هست لزوم اجراى اين قانون را در كشور لازم مى‏داند، شوراى نگهبان هم مى‏گويد اجراى اين با شرع تطبيق نمى‏كند يا با قانون اساسى تطبيق نمى‏كند. طبيعى است كه اين مورد است كه مى‏بايست يك جمعى بررسى بكنند، اگر لزوم اجراى اين قانون واقعاً در حدّى است كه اگر اجرا نكنيم مشكلاتى پيش مى‏آيد، خوب طبيعى است كه آن جمع همان جمعى است كه مصلحت را تشخيص مى‏دهند. يعنى تشخيص مى‏دهند كه لازم است ولو خلاف شرع هم هست لازم است، ولو خلاف قانون اساسى هم هست لازم است و لذا مى‏بينيد، همين اعضاى شوراى نگهبان همين‏طور كه مكرر اين‏جا صحبت شده، در شوراى نگهبان مى‏گويند خلاف شرع است يا خلاف قانون اساسى است ولى وقتى مى‏آيند در جمع مجمع تشخيص مى‏نشينند وزير مربوط مطالبش را توضيح مى‏دهد، سران سه قوه هم مطالب را مى‏شنوند يا توضيحات لازم را مى‏دهند. مجموعه به اين نتيجه مى‏رسند كه اگر واقعاً اين قانون الان اجرا نشود براى كشور مشكل به وجود مى‏آيد و لازم است اين مشكل براى كشور حل بشود، طبعاً همان كسى كه مى‏گفت خلاف شرع است، مى‏گويد به عنوان ضرورت و به عنوان رفع مشكل اين قانون اجرا بشود و تشخيص مى‏دهد مصلحت اجرا را در كشور، پس از اين تشخيص حكم مى‏كند به لزوم اجرا و حل مى‏شود و اصلًا فلسفة تشكيل مجمع تشخيص مصلحت فقط حالا فقط هم كه عرض مى‏كنم بيشتر اين مورد هست. بعد حضرت امام در نامه‏اى كه مرقوم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1527
فرمودند زائد بر اين، معضلات را هم اشاره كردند، شايد يكى از معضلات اين است، معضلات ديگر هم ممكن است پيش بيايد كه در ارتباط با مجلس و شورا نباشد، در ارتباط با دولت باشد و مسائل ديگرى كه مثلًا مسائل مالى آن است، مسائل اطلاعاتى آن است و مسائل ديگرى كه مجمع تشخيص مى‏دهد. بنابراين اگر عنوان مجمع تشخيص مصلحت است، حتماً بايد مسائل موارد احكام حكومتى باشد. اين‏كه فرموديد در مواردى پيش مى‏آيد كه احكام حكومتى نباشد و مصلحت هم هست، بله ممكن است واقعاً يك مواردى هم باشد، مصلحت هم باشد اما اين مصلحتى است كه مجلس هم مى‏تواند تشخيص بدهد، قانون هم برايش مى‏گذارد، شوراى نگهبان هم مى‏گويد اشكالى ندارد، عمل بكنيد. نه خلاف قانون اساسى و نه خلاف شرع است، عمل هم مى‏كنند، بنابراين با حذف كلمه «احكام حكومتى» من مخالف هستم.
سيد هادى خامنه‏اى- خوب اگر خلاف شرع باشد چه؟
منشى (يزدى)- آنجا كه باشد مى‏آيد مجمع تشخيص، در آنجا كه نيست كه خود مجلس و شورا عمل مى‏كنند، خود مقدمات اجرايى عمل مى‏كنند يعنى مجارى عادى.
اين جمله آخر كه پس از طى مراحل قانونى هست مى‏خواستم اشاره كنم كه اگر با طى مراحل قانونى مشكل كشور حل مى‏شود مجلس سياست‏گذارى‏اش را مى‏كند، شوراى نگهبان هم مى‏گويد هيچ اشكالى ندارد عمل مى‏كنند حتى اگر آن هم اشكال شرعى مى‏كند مى‏آيد مجلس رفع اشكال شرعى‏اش را مى‏كنند. به منظور اصلى خودشان هم مى‏رسند. خوب از مجارى عادى حل شده، اين‏جا نياز به تشخيص مصلحت نيست. نياز به تشخيص مصلحت فقط آنجايى است كه واقعاً نشود اين مشكل حل بشود، خود به‏خود اين مجمع، مجمع تشخيص مصلحت است.
محمد مؤمن- من با اين‏كه حاج آقا مشكينى صحبت فرمودند يك توضيحى بدهم.
نايب رئيس (هاشمى رفسنجانى)- بفرماييد آقاى مؤمن.
محمد مؤمن- آقاى موسوى! شما هم لطف بفرماييد.
موسوى خوئينى‏ها- من صرف‏نظر كردم.
منشى (يزدى)- اگر صرف‏نظر كردند ديگر صحبت نكنيد.
مؤمن- حاج آقا مشكينى فرمودند، اين عبارات تشخيص مصلحت نظام در موارد احكام حكومتى در صورتى كه توافق حاصل نشود تمام اينها مأخوذ از نامه و جوابى است كه حضرت امام دادند. ملاحظه بفرماييد!
اول در سؤال كه آقايان نامه نوشته‏اند نوشته‏اند مسأله‏اى كه باقيمانده شيوه اجرايى اعمال حق حاكم اسلامى در موارد احكام حكومتى است. ايشان در جواب كه مرقوم فرموده‏اند، فرموده‏اند كه: «لكن براى غايت احتياط (لطف كنيد) در صورتى كه بين مجلس شوراى اسلامى و شوراى نگهبان شرعاً و قانوناً توافق حاصل نشد.» ببينيد! باز ما «توافقى حاصل نشود» آورديم، عين همان است كه حضرت امام فرموده‏اند. آن وقت مجمعى مركب از فقهاى محترم فلان تا اين‏كه مى‏فرمايند: «مجمعى براى تشخيص مصلحت نظام اسلامى». اين هم «تشخيص مصلحت نظامش» كه رويش حرف بود كه تعيين تكليف بشود مأخوذ از فرمايش امام است هم «موارد احكام حكومتى» و هم «در صورتى كه پس از طى مراحل بين مجلس و
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1528
شوراى نگهبان توافق حاصل نشود» تمامش مأخوذ از اين نامه و جواب نامه است.
نايب رئيس (هاشمى)- خوب، حالا اين دو تا مسأله است. آقاى خوئينى‏ها اگر پس گرفتند پيشنهاد آقاى مشكينى به اعتبار خودش باقى است. ما وقتى برگشتيم اين‏جا بعد از تنفس مطرح مى‏كنيم.
محمد مؤمن- پيشنهاد آقاى مشكينى مطرح شد و ايشان هم مخالف پيشنهاد حاج آقا بودند.
 (جلسه ساعت 20/ 18 به عنوان تنفس تعطيل و مجدداً ساعت 45/ 18 به رياست آيت‏الله مشكينى تشكيل شد).
رئيس (مشكينى)- بسم الله الرحمن الرحيم. جلسه رسمى است. دستور تعقيب بفرماييد.
نايب رئيس (هاشمى)- آقاى خوئينى‏ها پيشنهادشان را پس گرفتند. آقاى مشكينى پيشنهادشان باقى است چون ايشان در موافقت با آقاى خوئينى‏ها صحبت كردند خودشان مستقلًا مى‏توانند مطرح كنند رأى بگيريم.
رئيس (مشكينى)- بسم الله الرحمن الرحيم. طبيعى است كه نمايندگان در رابطه با قانون اساسى مانند فقهايى مى‏مانند كه از كتاب و سنت استفاده فروع مى‏كنند. قانون اساسى مثل كتاب و سنت است مثلًا و نمايندگان از كليات آن تفريعاتى استنباط مى‏كنند، اينها مستنبطين هستند. مثلًا در قانون اساسى اگر بگويد كه دولت مى‏تواند از مردم سرباز بگيرد اين كلى است.
خصوصياتش، از مردها، زن‏ها، جوان‏ها، پيرمردها، يك سال، دو سال اين جزئيات و فروع همين فروع استنباطى است نظير اين‏كه فقها از كتاب و سنت استنباط مى‏كنند. بعد در برابر اين مستنبطين كه فروعى را استنباط كرده‏اند 5- 6 نفر ديگر، فقهاى ديگرى متخصصين ديگرى هم تعيين شده كه آنها هم بر استنباط اينها ناظر باشند. كأنه آنها هم يك عده مستنبطين هستند كه از قانون اساسى مطالبى را استنباط مى‏كنند. گاهى اين دو طايفه طبيعى است كه انظارشان در كيفيت استنباط با هم تخلف پيدا مى‏كند و راه تخالف هم البته همه‏اش مربوط به احكام حكومتى نمى‏شود. تخالف گاهى در تطبيق كلى بر مصداق است. يعنى نماينده‏ها از كلى يك جور مصداق مى‏فهمند، شوراى نگهبان هم از كلى يك مصداق ديگر مى‏فهمد، اين تخالف در مصداق مى‏شود اين يك جور تخالف مى‏شود. گاهى در عروض و عدم عروض عنوان ثانوى مى‏شود كه نماينده‏ها خيال مى‏كنند كه مصاديق كلى همين است و عناوين ديگرى عارض نشده و فقهاى نگهبان مى‏بينند كه نه يك عنوان ديگرى عارض شده، اين‏جا حكم اولى قانون تغيير پيدا كرده، اين‏جاست كه مسأله، مسأله حكم حكومتى مى‏شود و گاهى در تطابق خود قانون يا شرع اختلاف پيدا مى‏شود. شوراى نگهبان مى‏گويد اين قانون با شرع تطابق ندارد، چنانچه در بعضى از جاها اتفاق افتاده و گاهى اختلاف‏نظر نمايندگان و شوراى نگهبان در ابهام و اجمالى از قانون سبب مى‏شود كه در قانون ابهام و اجمالى هست، اختلاف نظر پيدا مى‏شود. به هر حال پس بنابراين، اين دو ارگان طبيعى است كه با هم اختلاف پيدا خواهند كرد و همه اختلافات هم بر نمى‏گردد به احكام حكومتى. فلذا؛ مجمع تشخيص مصلحت حالا اسم تشخيص مصلحت كه ذكر شده اين را هم قرينه نگيريد به اين‏كه تمام موارد حل اختلاف‏شان بايد مربوط به حكم حكومتى باشد. فى‏الجمله بعضى جاها حكم حكومتى است، اسم تشخيص مصلحت عيبى ندارد. به هر حال اينها با هم اختلاف پيدا مى‏كنند و يكى از بركات وجود مجمع‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1529
تشخيص مصلحت اين مى‏شود كه بين اينها توافق حاصل نشد اين توافق را آنها يك قضاوتى بكنند، حل اختلاف كنند، چه در آن مواردى كه احكام حكومتى باشد يا غير حكومتى باشد اين واقعاً يك نهاد بسيار عالى مى‏شود راجع به اين موضوع كه ما گاهى ديده‏ايم كه آقايان از مجلسين اظهار ناراحتى كرده‏اند كه ما اين قانون را مى‏خواستيم تسليم كنيم، شوراى نگهبان چنين گفت و آنها مى‏گويند چنين مى‏كنند. در موارد اختلاف يك نهادى باشد حل اختلاف كند در صورتى كه نظرها با هم جور نيايد يك وجود پر بركتى است و لذا بنده معتقدم به اين‏كه عبارت اين باشد. تشخيص مصلحت نظام در موارد مصوبات مجلس شوراى اسلامى در صورتى كه پس از طى مراحل قانونى بين مجلس شوراى اسلامى و شوراى نگهبان توافقى حاصل نشود اين عبارت باشد. والسلام.
نايب رئيس (هاشمى)- موافق و مخالف صحبت كنند.
منشى (يزدى)- مخالف آقاى طاهرى بفرماييد.
طاهرى خرم آبادى- بسم الله الرحمن الرحيم. اختلاف بين مجلس و شوراى نگهبان چند صورت برايش متصور است؛ يكى اين‏كه مجلس يك قانونى را تصويب كند و شوراى نگهبان بگويد اين خلاف شرع است، برگردد به مجلس، مجلس هم لزومى در اجراى اين قانون به آن شكلى كه تصويب شده نمى‏بيند. مجلس مى‏آيد تغييراتى در آن مى‏دهد و اين‏جا اختلافى به وجود نمى‏آيد قهراً، اين يك فرض، يك فرض ديگر اين است كه مجلس قانونى تصويب مى‏كند، شوراى نگهبان مى‏گويد اين خلاف شرع است يعنى با احكام اوليه سازش ندارد. مجلس مى‏بيند اجراى اين قانون لازم و ضرورى حالا يا در حدّ ضرورت يا در حدّ مصالح كشور و مصالح نظام، اين‏جا خواه‏ناخواه ما بايد براى خاطر مصالح نظام از آن حكم شرعى روى عنوان اولى صرف‏نظر كنيم. اين‏جا جايى است كه مى‏آيد روى مجمع تشخيص مصلحت يعنى درست آن موردى كه از نامه امام استفاده مى‏شود همين مورد است، مصلحت اقتضا مى‏كند كه اين قانون اجرا بشود و طبق عناوين اوليه هم خلاف شرع است. اين‏جا بايد بيايد مجمع تشخيص مصلحت اگر واقعاً تشخيص مصلحت تشخيص داد كه اين لازم است اجرا بشود البته بعد از طى آن مراحلى كه قانوناً رد مى‏شود و مى‏آيد. اين‏جا مى‏شود همان حكم حكومتى يعنى به خاطر حكم ولى امر يا خود ولى امر مستقيماً يا از طريق مجمع تشخيص مصلحت از آن حكم شرعى صرف‏نظر مى‏شود. مى‏ماند مورد سوم كه بحث در اين مورد سوم است كه حاج آقاى مشكينى هم به آن اشاره كردند و آن اين است كه در يك جايى كه مجلس يك قانونى را تصويب مى‏كند و شوراى نگهبان مى‏گويد اين خلاف شرع است مصلحت و ضرورتى هم براى اجرايش نيست. اما در عين حال يك اختلافى از نظر حكم اولى بين مجلس و بين شوراى نگهبان هست. مثلًا مجلس ممكن است بگويد اصلًا اين خلاف شرع نيست، شما كه گفته‏ايد خلاف شرع است، همان طور كه آقاى هاشمى هم اشاره كردند ممكن است بعضى از خود اعضاى شوراى نگهبان هم بگويد خلاف شرع نيست ولى اكثريت گفته‏اند خلاف شرع است. اگر ما اين‏جا را به اطلاق بگذاريم قهراً در اين مورد هم بايد ما قول فصل را بدهيم به مجمع تشخيص مصلحت. يعنى بگوييم مجمع تشخيص مصلحت اين‏جا اگر گفت خلاف شرع است قانون رد بشود، اگر گفت خلاف شرع نيست قانون عملى بشود و در اين‏جا هيچ وجه و لزومى ندارد كه بياييم مرجع تشخيصى حكم شرعى را از
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1530
غير شرعى از شوراى نگهبان كه قانون اساسى به آن داده برداريم بدهيم به يك مجمعى فوق. در آنجايى كه مصلحت اقتضا مى‏كند خوب اين كار را بكنيم و بياييم بگوييم به اين‏كه از اين حكم شرعى صرف‏نظر كنيم به خاطر مسائل نظام. فرض بر اين است كه اين‏جا مصلحت هم چنين اقتضايى نمى‏كند. فقط مسأله، مسأله اختلاف نظر در تشخيص حكم شرعى است (خواهش مى‏كنم از آقايان كه دقت بفرماييد به عرض من) اين‏جا فرض اين است كه فقط اختلاف‏نظر هست در تشخيص حكم شرع نيست. اين‏جا ما بياييم اين مطالبى را كه قانون اساسى به شوراى نگهبان داده از او بگيريم بدهيم به يك نهاد ديگر هيچ وجهى ندارد. اگر به اطلاق گذاشتيد اين مورد را هم شامل مى‏شود. دليلش اين است كه جناب آقاى هاشمى هم در همان موافقتى كه ذكر كردند گفتند همه موارد اين نيست، اين هم يكى از مواردش است. اطلاق اين‏جا را هم شامل مى‏شود و ما براى اين‏كه اطلاقش اين‏جا را شامل نشود بايد مسأله را در همان حدود مصلحت قرار بدهيم كه فرمايش امام هم همين است.
منشى- آقاى نورى موافق.
عبدالله نورى- بسم الله الرحمن الرحيم. من فكر مى‏كنم مطالبى كه جناب آقاى طاهرى مطرح فرمودند مربوط مى‏شود به پيشنهادى كه حاج آقا موسوى خوئينى‏ها داشتند و خودشان هم فرمودند من الان نمى‏خواهم مطرح كنم. عبارت اين بود: تعيين تكليف مواردى كه شوراى نگهبان مصوبات مجلس شوارى اسلامى را تأييد نمى‏كند. اگر اين عبارت بود اشكال شما وارد بود ولى اصلًا بحث روى اين عبارت نيست. بحث روى اين عبارت است كه ما گفتيم تشخيص مصلحت نظام نه تعيين تكليف، بعد اضافه شده در موارد احكام حكومتى در صورتى كه پس از طى مراحل قانونى بين مجلس شوراى اسلامى و شوراى نگهبان توافقى حاصل نشود. الان بحث سر اين است كه اگر شما تشخيص مصلحت نظام فرموديد ديگر اصلًا بحث اين‏كه شرع دست كيست نداريم اين‏جا، اصلًا آن مطرح نيست. اين‏جا بحث اين نيست كه شوراى محترم نگهبان بگويد چه مشروع است، چه مشروع نيست. بحث اين است كه در اين‏جا اگر گفته شد تشخيص مصلحت نظام در صورتى كه پس از طى مراحل قانونى بين مجلس شوراى اسلامى و شوراى نگهبان توافقى حاصل نشود همه مسائلى را كه مى‏فرماييد شامل مى‏شود. اين جمله، نه تعيين تكليف، بحث روى اين جمله است كه تشخيص مصلحت نظام بيايد. از طرف ديگر مواردى كه الان مطرح فرموديد اتفاقاً بسيار خوب بود. آنجايى كه مجلس بدون توجه يك مسأله‏اى را مطابق با شرع نبوده و رأى داده به آن آمده شوراى محترم نگهبان رد فرموده‏اند، برگشته اصلاح مى‏شود، اصلًا مشكلى ندارد. اتفاقاً بحث دقيقاً آنجايى است كه با عنايت رأى داده، آنجايى كه با عنايت رأى داده يك مورد را مطرح بفرماييد كه اين با شوراى نگهبان سر مسأله شرعى درگير بشود اصلًا آن مورد بحث نيست دقيقاً آنجايى است كه مصلحت نظام را رويش شبهه داشتيم. مى‏گوييم خيلى خوب نه مجلس تعيين تكليف كند براى مصلحت نظام، نه شوراى محترم نگهبان تعيين تكليف كند. اين موردى كه وقتى به مجلس گفته مى‏شود مى‏گويد: بلى مى‏دانم مطلبى كه گفته مى‏شود از طرف شوراى نگهبان اين است ولى من مصرم روى اين‏كه اين نظر بماند نمى‏گويم هم تعيين تكليف شرعى بايد با من است. بحث تشخيص مصلحت‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1531
نظام را آورديم، يعنى تعبير اين است. اما اثر منفى كه به نظر من اين جمله دارد اين است كه اگر ما آمديم گفتيم تشخيص مصلحت نظام در موارد احكام حكومتى، مسلماً اين يك قيد احترازى و اضافى است كه بايد معنا بدهد. معنا دست شوراى محترم نگهبان است كه مى‏خواهد تفسير كنند، مى‏گويند ما در تشخيص مصلحت نظام در قانون اساسى نگفتيم كه بيايد سراغ شوراى تشخيص مصلحت. اين در اختيار آنجا نيست، مى‏ماند موارد احكام حكومتى كه حداقل بنده نمى‏دانم كه احكام حكومتى وقتى رفتيم در قالب قانون و چيزى كه به صورت قانون تصويب شده و آمده شوراى نگهبان و همين مراحلش را گذرانده يعنى چه؟ يعنى ديگر غير از اين چه داريم؟ پس اين قيد احترازى و اضافى بايد معنا پيدا كند. خودبه‏خود يك سلسله از مواردى را كه تشخيص مصلحت نظام ممكن است باشد. لابد مى‏خواهيم ديگر شامل نشود، براى اين‏كه اگر شامل مى‏شود تشخيص مصلحت نظام باز قيد مى‏شود «اضافى»، خيلى خوب حالا مى‏رويم سراغ همان موارد كه اتفاقاً بين مجلس (به نظر من اصلًا چنين موردى نداريم) و شوراى محترم نگهبان در موردى اختلاف شد، اختلاف هم جدى شد و آقايان محترم شوراى نگهبان مى‏فرمايند، درست است كه شما اين را تشخيص مى‏دهيد ولى اين جزو موارد احكام حكومتى نيست، حالا اين‏جا چه بايد بشود؟ يعنى اين مورد را چه كسى بناست رفع اختلاف بكند كه مصالح نظام هست ولى احكام حكومتى نيست. البته عرض كردم من مصداق آن را نمى‏فهمم يعنى چه؟ خيلى خوب اگر نداريم كه پس همين، تعبير «تشخيص مصلحت نظام» به نظر مى‏رسد كافى است، بحث هم بحث تعيين تكليف نيست. من فكر مى‏كنم جناب آقاى هاشمى بحث، عمدتاً روى تعبيرى بوده كه در پيشنهاد آقاى موسوى است (تعيين تكليف) اگر برويم سراغ تشخيص مصلحت نظام كه اين‏جا آمده فكر مى‏كنم مشكل حل بشود و اين جمله در موارد احكام حكومتى يا قيد اضافى است لزومى ندارد و يا احترازى است بايد معنا بشود كه منظور چيست؟
منشى (يزدى)- اگر كه باز مخالف و موافق صحبت مى‏كند من در مخالفت باز نام نوشته‏ام، آقاى خوئينى‏ها هم موافقند اگر يك دور ديگر صحبت مى‏شود بشود اگر نه كه ديگر ...
نايب رئيس (هاشمى)- نه كافى است ديگر، آقاى مؤمن توضيح بدهند.
طاهرى خرم آبادى- هر جا مصلحت نظام بود همان‏جا حكم حكومتى است. اصلًا نداريم مصداقى كه ...
نايب رئيس (هاشمى)- پس شما مى‏فرماييد قيد توضيحى است.
طاهرى- بله.
نايب رئيس (هاشمى)- خوب قيد توضيحى نباشد.
طاهرى- بهتر است اگر باشد.
نايب رئيس (هاشمى)- آقاى مؤمن بفرماييد.
محمد مؤمن (مخبر كميسيون)- اجازه بفرماييد! اين مقدماتى را كه حاج آقا مشكينى در تبيين پيشنهاد داشتند ظاهراً كم‏لطفى است. يعنى اين طور نيست كه قانون اساسى به منزله كتاب و سنت باشد و نمايندگان استنباط كنند براى اين‏كه اين قوانين را كه آقايان قرار مى‏دهند هيچ‏كدام‏شان مدعى نيستند كه از عموم قانون اساسى يك‏جا استفاده مى‏شود. بلكه قانون اساسى اگر بخواهيم حساب كنيم يك اصول كليه‏اى است و اگر بخواهيم تشبيه بكنيم حاج آقا نظير آن روايت صحيحه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1532
زراره است كه پيغمبر (ص) را خداوند به مرحله كمال رساند و آن وقت «فوض‏اليه امر دينه» كه هر طور خودش مصلحت مى‏داند تنظيم كند. منتها اين‏كه قانون اساسى و همچنين شرع، يك ضوابط كلى است كه آقايان نمايندگان بايد در آن مصلحت‏انديشى‏هايى كه مى‏كنند اين را رعايت كنند نه اين‏كه هر چه كه قرار مى‏دهند از قانون اساسى استفاده بشود. قانون اساسى و همچنين شرع يك حدود و مرزهايى است كه نبايد از آن تجاوز بكنند، نه از آن استفاده كنند. حالا هم از اين گذشته براى اين‏كه كوتاه بشود صحبت من، عرض كردم كه ما اين قيد را كه آورديم تمام خصوصياتش را از فرمايش حضرت امام استفاده كرديم. فقط مسأله‏اى كه مورد عنايت آقايان بود، جناب آقاى نورى! اين بود كه قيد توضيحى است ديگر بيشتر از اين‏كه نبود. خير، قيد احترازى است. براى اين‏كه اگر باشد تشخيص مصلحت نظام در صورتى‏كه توافق حاصل نشود هم جايى را كه به لحاظ قانون اساسى مورد اعتراض شوراى نگهبان باشد شامل مى‏شود و هم جايى را كه به لحاظ شرع باشد و حال آن‏كه بلا اشكال مصلحت نظام كه حضرت امام فرمودند و احكام حكومتى هست مربوط ... البته فرمايش امام قبلًا نسبت به قانون اساسى هم بود ولى الان اگر آقايان واقعاً مى‏خواهند با اين حرف‏شان بگويند يعنى قانون اساسى هم نه قانون اساسى؟ اگر اين حرف است كه من گمان نمى‏كنم اين حرف را شما بخواهيد بگوييد، من گمان نمى‏كنم يعنى قانون اساسى (يزدى- از اين جهت فرق نمى‏كند بلى شرعاً و قانوناً هر دو هست) بسيار خوب، اگر حرف است كه مسأله‏اى نيست، بسيار خوب پس اگر مسأله اين است تشخيص بدهند مصلحت نظام را و قانون اساسى را هم بگذارند كنار بنده حرفى ندارم اگر اين است واقعاً شورا ...
ى زدى- در موردى كه تشخيص مى‏دهند.
مؤمن- من مى‏دانم ولى اگر آقايان نظرشان اين است. اجازه بفرماييد: (موسوى اردبيلى- اينها قرآن را كنار مى‏گذارند.) نه، حاج آقا! اين يك مقدارى البته مزاح است، همه آقايان توجه دارند كه مزاح است. قوانين شرع روى موضوع مصالح است و اگر موضوع و مصلحت عوض شد حكم روى موضوع عوض مى‏شود، نه حكم شرع كنار گذاشته بشود. شرع در صورتى كه مصلحت نباشد حكمى دارد و وقتى مصلحت باشد حكم ديگر. بنابراين تشخيص مصلحت نظام تشخيص موضوع حكم شرع است. ما خيلى هم كه اصرار داشتيم در آن جمع‏ها روى همين حساب بود. تشخيص موضوع حكم شرع است با عنايت به اين‏كه حكم شرع منهاى اين تشخيص فرض حرمت است، با اين تشخيص احياناً وجوب يا جواز ممكن است بشود. اما اگر آقايان پايبندند كه ما در دنيا متهم به اين نشويم كه اصلًا نظامى نداريم و هر چه را از اول تا آخر قانون اساسى آورديم اگر بيايند 4 نفر يك جا بنشينند بگويند مصلحت نيست كه اين طور باشد خداحافظ شما! اگر واقعاً شما مى‏خواهيد قانون اساسى را كه اصولش را تنظيم مى‏كنيد اين طورى باشد كه هر وقت آمدند 5 نفر مثلًا يا 10 نفر يا 13 نفر فوقش 13 نفر را رئيس جمهور قرار داده عمل به قانون اساسى بر اساس اين است كه از اين 13 نفر 7 نفر كه گفتند نه مصلحت نيست، اين‏جا قانون اساسى را رعايت بكنيم. اگر واقعاً نظر آقايان اين است كه اين‏جا با قانون اساسى مى‏خواهيد خداحافظى كنيد عيب ندارد قيد را برداريد. ولى ما كه در اين‏جا گفته‏ايم تشخيص مصلحت نظام و موارد احكام حكومتى را هم آورديم عيناً توجه داشتيم به اين‏كه از اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1533
پس همان‏طور كه حضرت امام هم قبلًا مى‏فرمودند ما نمى‏خواهيم خلاف قانون اساسى كارى بكنيم. اگر هست موردى است كه موضوع حكم شرع منهاى مصلحت چيزى است كه مى‏خواهيم تشخيص مصلحت بدهيم و الا اگر مى‏خواهيد قانون اساسى را برداريد بنده هم موافق هستم. والسلام.
نايب رئيس (هاشمى)- پس معلوم شد نظر كميسيون صريحاً اين بوده كه موردى كه اختلاف به خاطر قانون اساسى است مشمول اين نشود.
منشى (يزدى)- اين جور نيست.
نايب رئيس (هاشمى)- پس معظل قابل حل نيست ديگر در آنجا.
منشى (يزدى)- ديگر بحث نمى‏شود كرد به هيچ وجه؟ بر خلاف نظر حضرت امام مى‏شود نظر حضرت امام اين نيست قيد هم احترازى است.
عميد زنجانى- اين بحث قابل تمديد نيست جناب آقاى هاشمى؟
نايب رئيس (هاشمى)- نه ديگر.
منشى (يزدى)- بله، ممكن است بحث ادامه پيدا كند. متن فرمايش امام هر دو قسمت است، شرعاً و قانوناً، الان هم تصريح كردند. شرعاً و قانوناً يعنى مواردى كه مصلحت ايجاب مى‏كند از قانون صرف‏نظر بشود.
عميد زنجانى- اگر اجازه بدهيد من تذكر دارم.
نايب رئيس (هاشمى)- شما هم تذكرتان را بدهيد مثل بقيه.
امامى كاشانى- ى ك جمله هم من بگويم.
نايب رئيس- پس هيچ‏كس نگويد.
عميد زنجانى- من جمله نمى‏خواهم بگويم، تذكر مى‏خواهم بدهم.
امامى كاشانى- در رأى دادن مهم است اجازه بدهيد من عرض كنم.
نايب رئيس- آقاى عميد از شما جلوتر هستند، بفرماييد.
عميد زنجانى- اين اصل با پيشنهاد جناب آقاى مشكينى باعث مى‏شود كه قانون اساسى شناور باشد و شناور بودن قانون اساسى از نظر حقوقى به معناى فقدان قانون اساسى است.
نايب رئيس (هاشمى)- جواب جناب‏عالى هم اين است كه اين جمله باعث مى‏شود كه حرف امام را ما به كلى به زمين بزنيم چون امام خواسته‏اند معضلاتى ...
عميد زنجانى- تفسيرى كه شما از فرمايش امام مى‏كنيد.
نايب رئيس (هاشمى)- شما هم همين جور حرف مى‏گويد. امام خواسته‏اند معضلات حكومت حل بشود بيشتر موارد هم به خاطر قانون اساسى ما اختلاف داريم.
موسوى خوئينى‏ها- اين خودش قانون اساسى مى‏شود.
نايب رئيس (هاشمى)- اين خودش هم قانون اساسى است، آقاى امامى هم تذكرشان را بدهند.
عميد زنجانى- اين خود قانون اساسى شدن به معناى شناور شدن قانون اساسى است.
نايب رئيس (هاشمى)- آقاى كاشانى بفرماييد.
امامى كاشانى- اگر احكام حكومتى اين‏جا حفظ بشود يك مورد پيدا نخواهيم كرد به‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1534
عنوان خلاف قانون اساسى بيايد به مجمع تشخيص مصلحت، چرا؟ براى اين‏كه 6 نفر حقوقدان هستند و 6 نفر فقها كه هيچ‏گاه چيزى را كه به عنوان احكام ثانوى و ضرورتى است دارند تصويب مى‏كنند نخواهند گفت اين خلاف قانون اساسى است و ما در شوراى نگهبان گاهى صحبت كرده‏ايم همين حقوقدان‏هاى ما، بعضى از دوستان ما در حقوقدان‏ها هميشه به ما مى‏گفتند. يك مورد نمى‏شود كه شما به عنوان مصلحت دينى بگوييد و ما بگوييم خلاف قانون اساسى است ما هرگز به خودمان چنين اجازه‏اى را نمى‏دهيم. لذا بنده پيشنهادم اين است كه همان‏طور كه شما در مسأله وزير آنجا در سپاه مصلحت‏انديشى كرديد اين‏جا هم اين مصلحت‏انديشى را بكنيد، يك مورد خلاف نظر حضرت امام نخواهد شد. ما نياييم اين احكام حكومتى اين‏جا را برداريم.
نايب رئيس (هاشمى)- بسيار خوب، ديگر طولانى شد. الان رأى مى‏گيريم پيشنهاد آقاى مشكينى اين است كه در مورد احكام حكومتى حذف بشود عبارت اين طور مى‏شود مجمع تشخيص مصلحت نظام در مواردى كه ...
رئيس (مشكينى)- تبديل احكام حكومتى به مصوبات مجلس.
نايب رئيس (هاشمى)- خيلى خوب. تشخيص مصلحت نظام در مواردى كه پس از طى مراحل قانونى بين مجلس شوراى اسلامى و شوراى نگهبان توافق حاصل نشود. آقايانى كه با اين عبارت موافق هستند يعنى با حذف آن جمله رأى بدهند (يازده نفر رأى دادند) تصويب نشد.
امامى كاشانى- جناب آقاى يزدى! من دو تا پيشنهاد دارم، اين پيشنهاد را اين‏جا اجازه بفرماييد عرض كنم.
منشى (يزدى)- آن پيشنهاد كه 5 تا امضا دارد اين است كه پيشنهاد يك امضايى را من نمى‏دانم، مى‏توانيد مطرح كنيد يا نه؟
امامى كاشانى- بسم الله الرحمن الرحيم. شوراى نگهبان كه قوانين را از نظر مغايرت و عدم مغايرت با شرع موظف است بررسى كند. حق اين است كه در آنجا كه مسأله شرع مقدس آمده اعم است از احكام اوليه و ثانوى.
منشى (يزدى)- پيشنهاد شما در اين چاپ‏شده‏ها كه نيست.
امامى كاشانى- چرا، 3 تا امضا است. امضاى جناب آقاى مهدوى را اشتباهاً جاى من گذاشته‏اند. من امضا كرده بودم. من و جناب آقاى كروبى و جناب آقاى عميد هستيم.
منشى (يزدى)- پس اجازه بدهيد متن خوانده بشود بعد.
امامى كاشانى- من متن را تغييراتى داده‏ام اين‏جاست.
محمد مؤمن- آقا اصلش را مى‏خوانيم كه آقايان در جريان قرار بگيرند.
امامى كاشانى- آقا اجازه بفرماييد من متن را بخوانم.
نايب رئيس (هاشمى رفسنجانى)- بخوانيد.
امامى كاشانى- اين عبارتى كه در مصوبة كميسيون هست اين است كه «تشخيص مصلحت نظام در موارد احكام حكومتى در صورتى كه (بعد از «كه» من اين جمله را اضافه كردم) با ملاحظه احكام ثانويه و گاهى ولايت فقيه (اين متن وصيت‏نامة حضرت امام است) در
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1535
ضرورات كشور پس از طى مراحل قانونى بين مجلس شوراى اسلامى و شوراى نگهبان توافق حاصل نشود».
يعنى اين عبارت احكام ثانويه را من در اين‏جا آوردم چرا آوردم؟ عرض كنم كه چرا آوردم. در قانون اساسى كه مى‏گويد شوراى نگهبان با احكام شرع اين را بسنجد حق اين است كه احكام شرع اعم است از اوليه و ثانويه. اين واقع مطلب، و در وصيت‏نامة حضرت امام هم اين عبارت هست كه شوراى نگهبان را اين‏جا كه موعظه‏شان كرده‏اند اين جورى فرموده‏اند كه: «و با ملاحظة ضرورات كشور، از شوراى محترم نگهبان مى‏خواهم و توصيه مى‏كنم چه در نسل حاضر و چه در نسل‏هاى آينده براى هميشه كه با كمال دقت و قدرت وظايف اسلامى و ملى خود را ايفا كنند و تحت تأثير هيچ قدرتى واقع نشوند و از قوانين مخالف با شرع مطهر و قانون اساسى بدون هيچ ملاحظه‏اى جلوگيرى نمايند (نكته اين‏جاست) و با ملاحظه ضرورات كشور كه گاهى با احكام ثانويه و گاهى ولايت فقيه بايد اجرا شود توجه نمايند». اين در وصيت‏نامة حضرت امام است. بعد از همين دستورى كه حضرت امام راجع به مجمع تشخيص مصلحت دادند همين اخيراً پيام‏شان به حوزه‏هاى علميه باز همين بود كه من از فقها مى‏خواهم كه زمان را در نظر بگيرند، مكان را در نظر بگيرند و با توجه به زمان و مكان فتوا بدهند. باز همين مسألة ضرورت و اينها در پيام‏هاى آخر حضرت امام بود. بنابراين حق مطلب اين است. كه وقتى قانون از مجلس به شوراى نگهبان مى‏آيد، شوراى نگهبان با توجه به احكام اوليه و ثانويه ببيند، بيخود كار را برف انبار در مجمع تشخيص مصلحت نكند و طى مراحل با مجلس بشود. چه بسا ممكن است چيزى را كه مجلس مصلحت مى‏بيند (60) (70) آن را هم شوراى نگهبان مصلحت ببيند، خودشان با هم با رفتن و آمدن در كميسيون‏ها مسأله را حل بكنند و صد موردى كه مى‏خواهد بيايد به مجمع تشخيص مصلحت هشتاد موردش نيايد، بيست موردش بيايد. اين معناى احكام شرعى است كه در اصل نود و يك قانون اساسى است و اين خواسته‏اى است كه حضرت امام فرموده‏اند توصيه مى‏كنم به اين نسل و نسل‏هاى آينده. اين معناى آن جمله‏اى است كه در پيام‏هاى اخيرشان بود كه ضرورت زمان و مكان را بياورند و اين‏كه ما نياورديم و فقهاى شوراى نگهبان فكر كنند كه بايد با احكام اوليه كار بكنند و احكام ثانويه را نمى‏توانند واردش بشوند، اين به معناى كم محتوا شدن شوراى نگهبان است. اين كار واقعاً صحيح نيست. حالا ولو من به عنوان شوراى نگهبان هستم، من به عنوان آدمى كه وارد در كار شوراى نگهبان هستم ولو اين‏كه 10- 12 روز ديگر بيشتر وقتم نيست بعد مى‏روم. ولى در عين حال اين را من دارم عرض مى‏كنم كه قانون وقتى در شوراى نگهبان مى‏آيد در شوراى نگهبان بايد ابعاد مختلفش بررسى بشود و بعد از اين‏كه بررسى شد كارشناسان را هم دعوت كردند آمدند گفتند ما ضرورت نمى‏بينيم، ما با احكام ثانويه منطبق نمى‏بينيم، خوب به مجمع تشخيص مصلحت مى‏رود، خوب اين‏كه با احكام اوليه باشد هر مرزى، هر حدى، هر چه بخواهند بيايند درست بكنند در شوراى نگهبان (اگر بخواهد با احكام اوليه باشد) هى رد بشود، هى رد بشود، اين معنى ندارد. اين است كه ما اين عبارت وصيت‏نامه را در اين‏جا اضافه كرديم.
منشى (يزدى)- آقاى خوئينى‏ها به عنوان مخالف بفرماييد. گرچه اين بحث را مكرر كرده‏اند جوابش را هم شنيده‏اند باز مجدداً دارد مطرح مى‏شود. عين همين بحث اين‏جا مطرح شده، آقاى امامى مطرح كردند جوابش را هم دادند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1536
امامى كاشانى- جناب‏عالى رأى ندهيد.
منشى (يزدى)- من عرض مى‏كنم بحث شده است.
امامى كاشانى- بگذاريد حق را بگوييم اين‏جا ثبت بشود، رأى ندهيد.
منشى (يزدى)- بسيار خوب، آقاى خوئينى‏ها بفرماييد.
موسوى خوئينى‏ها- من فقط از اين زاويه اشكال به مطلب ايشان دارم كه با اين بيان ايشان شوراى نگهبان را هم مى‏خواهند قانون‏گذار كنند كه شوراى نگهبان اگر چنانچه ديد اين مصوبة مجلس با موازين اوليه تطبيق ندارد، اين خلاف شرع است خودش ببينيد آيا به مصلحت كشور هست؟ اين معنايش ديگر قانون‏گذارى است. اصلًا كار قانون‏گذارى يعنى همين، يعنى اوضاع كشور را نگاه كنند، مصالح مملكت را، مشكلات را اصلًا مجلس كه قانون وضع مى‏كند يعنى همين كار را مى‏كند. مجلس دائماً براى مملكت مصلحت‏انديشى مى‏كند از مجراى قانون‏گذارى، آن وقت كار دويست و هفتاد نفر را به دست دوازده نفر بدهيم، شش نفرش حقوقدان هستند كه واقعاً تخصص آنها تجزيه و تحليل مسائل حقوقى است و قوانين را با هم عرضه كنند و ببينند فلان اصل مقتضايش چيست، اين خلاف آن هست يا نيست؟ اساساً شوراى عالى قضايى وقتى حقوقدان به مجلس معرفى مى‏كند فقط حقوقدان معرفى مى‏كند نه كسانى را كه تخصص دارند و صلاحيت دارند كه در كل مصلحت‏انديشى مملكت اظهارنظر بكنند. اگر اين باشد ما بايد توى تمام قوة قضائيه بگرديم شايد به زحمت چنين افرادى پيدا كنيم. شغلشان اصلًا چيز ديگرى است. همچنان‏كه من بارها عرض كرده‏ام ما روى دوش شوراى نگهبان كارهايى را نگذاريم كه بيش از مسألة تشخيص مسائل فقهى و تطبيق قوانين با موازين شرعى باشد. اگر همين كار را ما بر دوش شوراى نگهبان بگذاريم، مى‏شود ما از بهترين فقها در شوراى نگهبان استفاده كنيم ولو اين‏كه آنها اهل اين نباشند كه ببينند حالا در كشور چه مصلحتى اقتضا مى‏كند براى مسائل، اما از نظر فقهى واقعاً صاحب‏نظر باشند. اين پيشنهاد ايشان مقتضايش اين است. پس ما شش نفر فقيهى بايد در شوراى نگهبان بگذاريم علاوه بر اين‏كه كارشناس فقه هستند كارشناس مسائل مملكت و مصالح و مفاسد نظام هم باشند و آيا مثلًا چنين چيزى مى‏خواهيم ما فقهاى شوراى نگهبان را؟ اما مجمع تشخيص مصلحت يعنى كسانى كه رهبر آنها را براى تشخيص مصالح مملكت صالح ديده، حالا ممكن است رئيس جمهور باشد، رئيس قوة قضائيه باشد، شخصيت‏هايى كه در رأس نظام هستند و اوضاع كشور را از هر حيث مورد توجه دارند مى‏توانند نظر بدهند كه آيا مصلحت كشور در اين قانون هست يا نيست؟ من فقط از اين جهت فرمايش ايشان به نظرم اشكال آمد.
مهدوى كنى- اجازه بدهيد من يك توضيح در كلام آقاى امامى مى‏دهم اشكال ايشان رفع مى‏شود.
نايب رئيس (هاشمى رفسنجانى)- به عنوان موافق صحبت كنيد.
منشى (يزدى)- آقاى مؤمن چون نوبت گرفته‏اند حالا نمى‏دانم آقاى مهدوى مى‏خواهند صحبت كنند.
مهدوى- هر جور صلاح مى‏دانيد.
نايب رئيس (هاشمى)- آقاى مؤمن به عنوان كميسيون صحبت مى‏كنند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1537
محمد مؤمن- نه كميسيون چون مخالف بود من به عنوان موافق صحبت مى‏كنم.
مهدوى كنى- اجازه بدهيد من يك جمله كوتاه عرض بكنم.
نايب رئيس (هاشمى رفسنجانى)- بفرماييد؛ من هم يك كلام در مخالفت صحبت مى‏كنم كه آقاى مؤمن هم بتوانند صحبت كنند.
مهدوى كنى- بنده عرض مى‏كنم مقصود آقاى امامى اين نبود ظاهراً كه شوراى نگهبان خودش مصلحت‏انديشى بكند. من اين جور فكر مى‏كنم اگر هم باشد بايد تصحيح كند، مقصودشان اين است كه واقعاً به عنوان يك ضرورت گفتيد يا به عنوان يك حكم عادى است؟ اگر به عنوان حكم عادى مى‏گوييد اين خلاف شرع است، اگر به عنوان يك ضرورت داريد مى‏گوييد خوب پس ما هم تابع هستيم نه به عنوان اين‏كه ما تشخيص مصلحت مى‏دهيم به اعتبار اين‏كه شما را كارشناس مى‏دانيم و شما كارشناسان هم مى‏گوييد اين ضرورت است، اين مصلحت است بايد اين كار بشود، بنابراين پس ما ديگر اين را مخالف شرع نمى‏دانيم. به اين عنوان نه اين‏كه خودشان مصلحت‏انديشى كنند، به عنوان اين‏كه حرف كارشناس‏ها را مى‏پذيرند.
نايب رئيس (هاشمى رفسنجانى)- اما من هم به عنوان مخالف صحبت مى‏كنم. بعد آقاى مؤمن به عنوان موافق صحبت كنند. من مى‏گويم اين را كه جناب‏عالى مى‏فرماييد ما يك بار داشتيم در مجلس، امام از اول كه به مجلس اجازه دادند كه به عنوان ضرورت احكامى را صادر بكنند آن دو تا قيد داشته. اين هم بايد قيد داشته باشد، هم موقت باشد چون احكام ضرورى را كه نمى‏شود دايم آدم بگويد كه به صورت يك قانون براى هميشه بماند. اين حقى بود كه امام مى‏فرمودند، هم موقت باشد، بعد هم ايشان حالا روى يك مصلحتى گفتند دو سوم باشد كه ديگر عملًا چنين كارى را نمى‏توانستيم بكنيم، بعد هم اشكال پيش آمد حتى به اين دو قيد هم عمل مى‏كرديم به عنوان ضرورت با دو سوم هم به شوراى نگهبان مى‏داديم چون اجازة دخالت در مصلحت را آنها به خودشان مى‏دادند، حالا مى‏گويند ما نمى‏كنيم ولى بسيارى از جاها رد مى‏كردند به خاطر مصلحت رد مى‏كردند و موارد زيادى دارند كه من مى‏دانم دنبال بهانه مى‏گشتند چون مصلحت نمى‏دانستند اين حكم بشود، به يك دليلى مواردى را رد مى‏كردند و به همين دليل هم يك بهانة ديگرى، بهانه حالا نبايد مى‏گفتيم، مستمسكى پيدا مى‏كردند و رد مى‏كردند، ما عملًا شكست خورديم در اين‏كه با قيد ضرورت بتوانيم مصالح‏مان را با شوراى نگهبان حل كنيم و اين‏كه بعدش مجمع تشخيص مصلحت آمد به خاطر اين بود كه ما آنجا شكست خورده بوديم، اين را در مجلس داشتيم و چند سال هم با اين كار مى‏كرديم. بسيارى از چيزهايى كه الان ما داريم مانده و بعد بعضى‏هايش را مجمع حل كرده همين‏هايى است كه در اين دوره كه اين حق را داشتيم به عنوان ضرورت تصويب مى‏كرديم و بر مى‏گردانديم مى‏گفتيم به عنوان ضرورت گير مى‏كرد.
منشى- آقاى مؤمن به عنوان موافق بعدى بفرماييد.
محمد مؤمن- بسم الله الرحمن الرحيم. عرض كنم كه نسبت به برداشت از قانون اساسى فعلى گرچه بنده حداقل با حاج آقاى امامى موافق نيستم. يعنى من معتقدم آنچه كه از قانون اساسى استفاده مى‏شود تنها نظر فقهى يا قانون اساسى دادن شوراى نگهبان است، اين درست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1538
الا اين‏كه سر موافقت من با فرمايشى كه حاج آقا مى‏فرمايند، اين مطلبى است كه حضرت امام رضوان الله عليه در وصيت‏نامه فرموده‏اند و به خاطر همين كه حضرت امام فرموده‏اند. اگر ما اين جمله را در اين قسمت اضافه كنيم آن خواستة ايشان تأمين شده. يعنى ديگر مسأله برداشت‏ها هم قهراً از بين مى‏رود. يعنى ولو الان برداشت اين است كه شوراى نگهبان نمى‏تواند مصلحت‏انديشى بكند ولى بعد از اين‏كه اين جمله اين‏جا آمد قهراً اين اختيار را قانون اساسى به شوراى نگهبان مى‏دهد. شبهاتى كه آقايان داشتند وارد نيست چرا؟ چون اصلًا موضوع بحث اين است مجلس چيزى را مصلحت‏انديشى كرده و مصلحت‏انديشى آن به نتيجة اين مصوبه رسيده. يك وقت شما مى‏فرماييد كه مجلس همان كه يعنى حضرت امام فرموده شما هم در نامه‏تان نوشته‏ايد كه حضرت امام فرموده با اين طى مراحلى كه شده اصلًا نياز چندان نيست بلكه غايت احتياط است. به آن مرحله رسيده حالا در شوراى نگهبان آمده، با توجه به اين عبارتى كه حضرت امام دارند اگر قانون اساسى به شوراى نگهبان اجازه بدهد كه در اين مورد طبق آنچه كه مجلس تصويب كرده نه خودش مستقلًا و ابتدائاً، طبق آنچه كه مجلس تصويب كرده يك وقت با توجه به احكام شرع و عناوين اوليه اشكال ندارد، بسيار خوب. يك وقت هست كه نه با توجه به آن تشخيص مى‏دهد اشكال دارد. قانون اساسى به آن اجازه بدهد كه اگر آنچه را كه مجلس تصويب كرده (همان‏طور كه فرمودند) با توجه به احكام ثانويه و ولايت فقيه اشكال ندارد مصوبة مجلس را تأييد كن نه خودت قانون‏گذارى كن. لطف بفرماييد حرف حاج آقاى امامى اين است. نه اين‏كه بيايد شوراى نگهبان قانون‏گذارى كند. آن قانونى را كه از مجلس گذشته كه مى‏خواهد بگويد نه، اين نه را بگويد آرى. و اين است كه ايشان مى‏فرمايند اگر اين‏طور بشود نتيجه‏اش اين مى‏شود كه كار مجمع تشخيص مصلحت كم مى‏شود. يعنى شما خودتان فرموديد بعضى از برادرها در مجمع تشخيص مصلحت اوايل امر مى‏فرمودند كه آن طورى كه حضرت امام فرموده اصلًا نيازى نيست، اين غايت احتياط است. حالا اين غايت احتياط را همان‏طورى كه خود حضرت امام در اين وصيت‏نامه‏شان دارند كه اين كار را شوراى نگهبان بكند شما بياييد اين حق را به فقهاى شوراى نگهبان (پيداست چون احكام ثانويه ولايت فقيه گفته منظور از شوراى نگهبان فقهاست) بدهيد كه اگر اين كار را كرد آنچه كه از مجلس آمده تصويب بشود و برگردد به مجلس ديگر نيايد به مجمع تشخيص مصلحت. بنابراين كار خيلى آسان‏تر مى‏شود. قانون‏گذارى هم نيست و ظاهراً مسأله خوبى مى‏شود. اين مطلب را هم عرض كنم. قهراً موردى كه مى‏آيد مجمع تشخيص مصلحت جايى مى‏شود كه خود فقهاى شوراى نگهبان حتى با توجه به احكام ثانويه و ولايت فقيه به نظر اكثريتى نرسند و الا اگر برسند همان مصوبه مجلس تصويب شده است و قانون تمام شده است.
نايب رئيس (هاشمى رفسنجانى)- حالا آقاى خوئينى‏ها و من كه دو نفرى مخالفت كرديم اگر قيد كنيم اين‏جا كه اين تشخيص مصلحت كه به شوراى نگهبان مى‏دهيم در همين مورد باشد نه اين‏كه در ساير موارد يعنى فقط در موردى كه به اين دليل با مجلس مخالفت پيدا مى‏كنند اگر بخواهيم به اين مورد به آنها بدهيم باز هم ما مخالفيم؟
مير حسين موسوى- قيد شود، در حدود قوانين خود مجلس.
نايب رئيس (هاشمى رفسنجانى)- در همين مورد، نه اصلًا تصريح كنيم در همين موردى كه رد كرده.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1539
سيد هادى خامنه‏اى- شما به حدود كار شوراى نگهبان چيزى كه اضافه نكرده‏ايد؟
محمد مؤمن- اگر اين عبارت اضافه بشود توافق حاصل مى‏شود.
منشى (يزدى)- در قانون اساسى فعلى توافق نيست و معتقديم كه نيست. آقايان مى‏گويند اگر اين جمله اضافه بشود قانون اساسى عوض مى‏شود.
نايب رئيس (هاشمى رفسنجانى)- فقط همين يعنى بگوييم فقط در موردى كه به اين دليل مجلس به عنوان احكام ثانويه تصويب مى‏كند اينها بتوانند نظر كارشناسى بدهند.
محمد مؤمن- نه حتى بالاتر، همان كه خودتان فرموديد. آنچه كه از مجلس مى‏آيد مجلس هر جور تصويب كرده، وقتى شوراى نگهبان ديد به اين طريق اشكال ندارد مى‏گويد بفرماييد.
نايب رئيس (هاشمى رفسنجانى)- آخر ممكن است معكوس اين هم بشود. اگر كارشناسى را بگوييم شوراى نگهبان مى‏تواند همان حرف مجلس را هم به دليل كارشناسى رد كنند.
محمد مؤمن- آن وقت به مجمع تشخيص مصلحت مى‏رود.
نايب رئيس (هاشمى رفسنجانى)- ما مى‏خواهيم آن طرفش ديگر نشود اين طرفش بشود.
امينى- آقاى هاشمى من يك تذكر دارم.
نايب رئيس (هاشمى رفسنجانى)- تذكر شما چيست؟
امينى- با اين بيانى كه آقاى امامى مى‏فرمايند ما بايد آن احكام اسلامى كه در اصل صد و نود و ششم هست، آن را تفسير بكنيم و اين در شأن ما نيست. يعنى آن‏كه ما اختيار داريم همين‏ها بود اما تفسير كنيم آن را يا يك چيزى را ذكر بكنيم كه تفسير آن باشد اين خلاف اختيارات است.
نايب رئيس (هاشمى رفسنجانى)- خيلى خوب شما عبارت‏تان را بگوييد.
امامى كاشانى- در مجمع تشخيص مصلحت خودمان در آيين‏نامه‏مان هم به اين‏جا رسيديم كه اگر در مجمع تشخيص مصلحت فقهاى شوراى نگهبان به اين‏جا رسيدند كه آن نظرى كه در مجمع دادند درست نيست اين برگردد، به عنوان خود شوراى نگهبان ابلاغ بشود. مگر ما نرسيديم به اين؟
منشى (يزدى)- نه به عنوان احكام ثانوى.
امامى كاشانى- پيشنهاد من دقيقاً همين است.
نايب رئيس (هاشمى رفسنجانى)- حالا عبارت‏تان را بگوييد.
عميد زنجانى- اين با آنچه كه حضرت عالى فرموديد عكس نشود.
نايب رئيس (هاشمى رفسنجانى)- بله، عكس بايد نشود. ما مى‏خواهيم بگوييم اين جهت است.
امامى كاشانى- هر قيدى به آن زده بشود كه خلافى از آن استفاده نشود من موافقم.
نايب رئيس (هاشمى رفسنجانى)- بفرماييد.
امامى كاشانى- «تشخيص مصلحت نظام در موارد احكام حكومتى در صورتى كه (اين‏جا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1540
اين جمله اضافه بشود) با احكام ثانويه و گاهى ولايت فقيه (اين جمله وصيت‏نامه است) در ضرورات كشور پس از طى مراحل قانونى بين مجلس شوراى اسلامى و شوراى نگهبان توافقى حاصل نشود» اين همان مطلب خود قانون است.
منشى (يزدى)- رأى بگيريد چون وقت هم تمام است.
نايب رئيس (هاشمى رفسنجانى)- آقايانى كه با اين پيشنهاد آقاى امامى موافق هستند رأى بدهند (عده كمى رأى دادند) تصويب نشد.
منشى (يزدى)- بسيار خوب، اگر موافقيد پيشنهادهاى بعد را هم زود بگوييم و رد شويم.
نايب رئيس (هاشمى رفسنجانى)- ديگر چه پيشنهادهايى داريم؟
منشى (يزدى)- پيشنهاد بعدى از آقاى امامى است.
موسوى خوئينى‏ها- آقاى هاشمى من يك عرض دارم كه ما در مجمع تشخيص تا كنون تصورمان اين بود كه كميسيون هم بر اساس فرمايش حضرت امام هم در رابطه با احكام شرع و هم در ارتباط با قانون اساسى ...
نايب رئيس (هاشمى رفسنجانى)- بله، حالا هم همين‏طور است.
موسوى خوئينى‏ها- ى ك مرتبه اين‏جا اصلًا ما به يك مسأله ديگرى ...
نايب رئيس (هاشمى رفسنجانى)- خيلى خوب ما اين‏جا رأِى نمى‏دهيم.
موسوى خوئينى‏ها- نه آخر تمام شد، آن حذف نشد.
نايب رئيس (هاشمى رفسنجانى)- نه تمام نشد، حذف نشد، خوب بايد رأى بياورد.
محمد مؤمن- جناب آقاى هاشمى اجازه بفرماييد ما اين بحث را بعد هم مى‏توانيم بكنيم.
منشى (يزدى)- شما كلمه احكام حكومتى را رأى گرفتيد؟
نايب رئيس (هاشمى رفسنجانى)- رأى نياورد.
موسوى خوئينى‏ها- اگر كلمه حذف شده بود مشكل حل شده بود.
نايب رئيس (هاشمى رفسنجانى)- ما خيال مى‏كرديم تمام مى‏شود معلوم شد كه امروز تمام نمى‏شود جلسه را براى شنبه بگذاريم.
امينى- ادامه بدهيد تمام مى‏شود.
نايب رئيس- هنوز پيشنهاد آقاى هاشميان هست، پيشنهاد شما هم هست، يك پيشنهادى آقاى امامى دارند، خود اصل هم مشكل دارد چون با قيد حكومتى خيلى‏ها رأى نمى‏دهند.
صبح شنبه هم جلسه نداريم به خاطر اين‏كه چيزى نداريم.
طاهرى- شور سوم داريم.
نايب رئيس (هاشمى رفسنجانى)- حالا شور سوم آماده نيست، اين هم به اندازة يك جلسه نيست، ممكن است يك ساعت كار باشد.
مؤمن- ى ك مقدارى از شور سوم آماده است.
نايب رئيس (هاشمى رفسنجانى)- نه بايد يك‏جا بيايد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1541
منشى (يزدى)- عصر شنبه و عصر يكشنبه جلسه بگذاريم.
4- پايان جلسه و تاريخ تشكيل جلسه آينده‏
نايب رئيس (هاشمى رفسنجانى)- پس جلسة بعدى عصر شنبه ساعت چهار خواهد بود.
                         (جلسه ساعت 30/ 19 پايان يافت).

رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1543
                        جلسه سى و هشتم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و شانزده دقيقه شنبه هفدهم تيرماه 1368 هجرى شمسى برابر با چهارم ذيحجةالحرام 1409 هجرى قمرى به رياست آيت الله مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- دنباله بحث درباره گزارش شور دوم كميسيون اول در خصوص مجمع تشخيص مصلحت و تصويب چند پيشنهاد و اصل‏
3- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1544
1- اعلام رسميت جلسه و تلاوت آياتى از كلام الله مجيد
رئيس- بسم الله الرحمن الرحيم. با حضور 18 نفر جلسه رسمى است. دستور جلسه را اعلام بفرماييد.
منشى (حسن ابراهيم حبيبى)- بسم الله الرحمن الرحيم. دستور سى هشتمين جلسه عمومى شوراى بازنگرى قانون اساسى بعد از ظهر شنبه هفدهم تيرماه 1368 مطابق با چهارم ذيحجه 1409.
1- دنباله رسيدگى به گزارش شور دوّم كميسيون اول در خصوص مجمع تشخيص مصلحت.
2- گزارش هيأت بررسى و تنظيم اصول مصوب.
رئيس- قرآن تلاوت بشود.
 (حجت الاسلام عبدالله نورى چند آيه از سوره بنى اسرائيل را به شرح زير تلاوت كردند).
اللهم صل على محمد و آل محمد. (حضار صلوات فرستادند).
                        اعوذ بالله من الشيطان الرجيم‏

                        وَ إِذْ قُلْنا لِلْمَلائِكَةِ اسْجُدُوا لِ‏آدَمَ فَسَجَدُوا إِلَّا إِبْلِيسَ قالَ أَ أَسْجُدُ لِمَنْ خَلَقْتَ طِيناً* قالَ أَ رَأَيتَكَ هذَا الَّذِى كَرَّمْتَ عَلَى لَئِنْ أَخَّرْتَنِ إِلى يوْمِ الْقِيامَةِ لَأَحْتَنِكَنَّ ذُرِّيتَهُ إِلَّا قَلِيلًا* قالَ اذْهَبْ فَمَنْ تَبِعَكَ مِنْهُمْ فَإِنَّ جَهَنَّمَ جَزاؤُكُمْ جَزاءً مَوْفُوراً* وَ اسْتَفْزِزْ مَنِ اسْتَطَعْتَ مِنْهُمْ بِصَوْتِكَ وَ أَجْلِبْ عَلَيهِمْ بِخَيلِكَ وَ رَجِلِكَ وَ شارِكْهُمْ فِى الْأَمْوالِ وَ الْأَوْلادِ وَ عِدْهُمْ وَ ما يعِدُهُمُ الشَّيطانُ إِلَّا غُرُوراً* إِنَّ عِبادِى لَيسَ لَكَ عَلَيهِمْ سُلْطانٌ وَ كَفى بِرَبِّكَ وَكِيلًا* صدق الله العلى العظيم‏

                         «از آيه 61 تا 65 سورة بنى‏اسرائيل»

رئيس- احسنت.
2- دنباله بحث درباره گزارش شور دوم كميسيون اول در خصوص مجمع تشخيص مصلحت و تصويب چند پيشنهاد و اصل‏
منشى (محمد يزدى)- بسم الله الرحمن الرحيم. بحث در قسمت دوم مجمع تشخيص مصلحت بود و پيشنهاد آخر از پيشنهادها را جناب آقاى هاشميان براى حذف بند چهارم از وظايف مجمع تشخيص مصلحت داده بودند. آقاى هاشميان پيشنهادتان را توضيح بفرماييد.
حسين هاشميان- بسم الله الرحمن الرحيم. چون در بند (3) آمده كه ارائه نظرات مشورتى به رهبر دربارة مسائل مربوط به وظايف و اختيارات رهبرى ديگر لزومى ندارد كه اين قسمت اول بند (4) با توجه به اصل 110 كه اين هست انجام وظايف ديگرى اينجا باشد براى اين‏كه آن بند سوم ارتباط با وظايف رهبرى دارد. راجع به اصل صد و پانزده مكرر هم باز فكر مى‏كنم نيازى نيست چون در اصل جداگانه‏اى (همان اصل 111) مشخص شده، بنابراين ما نيازى نداريم كه اينجا آن را تكرار بكنيم.
بنابراين پيشنهاد من اين است كه كلًا اين بند (4) حذف بشود.
منشى (يزدى)- در مخالفت كسى صحبت مى‏كند؟ (اظهارى نشد) مخبر كميسيون جناب آقاى مؤمن بفرماييد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1545
محمد مؤمن- بسم الله الرحمن الرحيم. عرض كنم كه اين بند چهارم بر اين اساس آورده شده كه چون اين اصل همان‏طورى كه از صدرش پيدا است در مقام شمردن وظايفى است كه به عهدة مجمع تشخيص مصلحت گذاشته شده و عبارتى كه ما در صدر آورده‏ايم آن عبارت محل خدشه واقع نشده، اين است كه ظاهر «وظايف مجمع تشخيص مصلحت عبارت است از: «حصر، بنابراين اگر آن سه بندى كه به عنوان وظايف شمرده شده، وافى بود به همه وظايف‏شان حرفى نبود ولى مسأله اين است كه وافى نيست و يكى از موارد همان است كه در اصل 111 مكرر بالخصوص گفته شد كه يك نفر از فقهاى شوراى نگهبان را براى اين‏كه اگر يك وقتى مسأله رهبرى به محظور برخورد كرد، اينها انتخاب بكنند. روى اين حساب كميسيون لازم دانست كه حالا يا به صورت انجام وظايف ديگرى كه در اصول ديگر قانون به عهده‏اش گذاشته شده، يك چنين عبارتى بيايد چون در مقام حصر و تعداد است و يا آن‏كه مشخصاً ذكر بكند كه چون در اين اصل تنها بود مشخصاً ذكر كرد، البته اين جهت را من الان بايد توضيح بدهم كه اين‏طور به نظر من مى‏آيد كه بعضى از بندهايى كه در اصل 110 بود پيشنهاد كرده بود. كميسيون، وظيفه غير مشورت را به عهده مجمع گذاشته بود مثلًا در بند 12 بود يكى از مواردى كه مى‏تواند رهبر، رئيس‏جمهور را عزل كند، آنجايى است كه مجمع تشخيص مصلحت رأى به عدم صلاحيت بدهد. اين رأى نياورد قهراً جاى ديگرى هم ندارد (اين‏طور كه من جلوتر يك نگاهى كردم) در اصل 110 غير وظيفه مشورتى به عهده مجمع تشخيص گذاشته شده باشد ولى اصل 111 سر جاى خودش است يعنى فرمايش آقاى هاشميان نه از اين جهت كه ايشان فرمودند، نمى‏دانم شايد ايشان هم همين‏طور فرمودند. به هر حال در مورد اصل 110 به خاطر اين‏كه حذف شده است آن پيشنهاد كميسيون يكى هم ظاهراً مورد انحلال مجلس بود كه باز آن هم اصلًا مطرح نشد و در آنجا هم ما داشتيم كه صرفاً مشورت نيست بلكه نظر به موافقت است بلكه راجع به اين همه‏پرسى و عدم همه‏پرسى اين هم مجمع نظر مى‏دهد، اينها يك نظرات غير مشورتى بود كه در قانون اساسى اگر پيشنهاد كميسيون تصويب مى‏شد به عهدة مجمع تشخيص مصلحت گذاشته شده بود ولى اين دو مورد كه يك وظيفه غير مشورتى بود، با توجه به بحث‏هايى كه در شورا انجام گرفت حذف شده فلذا حذف كلمه 110 مناسب است ولى كلمه 111 چون يك وظيفه‏اى است كه مشمول آن سه عنوان قبل نيست با توجه به اين‏كه اصل هم در مقام حصر وظايف هست اين است كه كميسيون با اين كلمه 111 حذف بشود، موافق نيست.
نايب رئيس (هاشمى)- حالا آقاى هاشميان با توجه به اين‏كه در اصل 111 يك وظيفه‏اى باقيمانده بايد پيشنهادتان را اصلاح كنيد.
منشى (يزدى)- قسمت اول را ايشان موافقند و كميسيون هم قسمت اولش را قبول دارد.
موسوى خوئينى‏ها- اين اصل 111 را ما يك جايى ديگر هم گفته‏ايم، دوباره گفتنش تكرار مى‏شود.
محمد مؤمن- اگر اين‏طور باشد حاج آقا قاعده‏اش اين است، پيشنهاد حذف نسبت به بند 2 و 3 و 4 داده بشود. چون مسأله حل معضلات هم در اصل 110 ذكر شده، ارائه نظرات مشورتى هم صحبت شده اگر بناست آن‏ها باشند مناسب است كه اين هم باشد.
موسوى خوئينى‏ها- هر چه كه تكرارى است برداريد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1546
محمد مؤمن- فقط همان بند اول بماند، به هر حال وظايف مجمع تشخيص مصلحت عبارت است از تشخيص مصلحت چون در مقام حذفيم على القاعده مناسب است كه يك بندى ولو به صورت جامع و كلى داشته باشيم كه ساير وظايف چون يك چنين چيزى نمى‏شود، تنها آن را ذكر كنيم.
نايب رئيس (هاشمى)- پس شما پيشنهاد مى‏دهيد كه اين سه بند حذف بشود.
موسوى خوئينى ها- حاج آقا بند (4) كلًا حذف بشود.
هاشمى- كل آن يعنى حتى 111، آن آقايانى كه با حذف كل بند 4 موافقند رأى بدهند. (عده كمى رأى دادند) رأى نياورد.
منشى (يزدى)- مسأله تكرارى نبودن را آقاى مؤمن توضيح بدهند. حالا كه رأى نياورد تمام شد. آقاى خوئينى‏ها نسبت به حذف بقيه هم كه مى‏گويند روى اين هم اثر دارد.
نايب رئيس (هاشمى)- ما هم فكر مى‏كنيم اگر بناست حذف بشود با اين دليلى كه آقاى خوئينى‏ها فرمودند بايد هر سه بند حذف بشود كه ديگر يك اصل هم اينجا لازم ندارد. اين اختلاف بين مجلس و شوراى نگهبان را در يك جاى ديگر بگنجانيم كه ديگر اصلى را به خاطر اين نياوريم، در همان اصل بالايى بگنجانيم.
موسوى خوئينى‏ها- به جهت ديگرى پيشنهاد حذف بند (3) را داريم.
منشى (يزدى)- اجازه بدهيد كه آقاى مؤمن توضيح بدهند به عنوان كميسيون كه بيان وظايف مجمع تشخيص، يك مسأله است. بيان مسايلى كه مربوط به رهبر است يك مسأله ديگر است. اين عدم تكرار را توضيح بدهند كه چون مسأله تكرار در ذهن من هم كم و بيش مى‏آيد.
نايب رئيس (هاشمى)- آقاى خوئينى‏ها حرف‏شان اين است كه اين لازم نيست دو جا بيايد، خوب يك جايى كه گفته‏اند در قانون اساسى. قانون عرفى كه نيست وقتى كه آنجا آورديم هست ديگر بر اساس آن. حالا اگر پيشنهاد ديگرى هست مطرح بشود كه بعد از آن ايشان توضيح بدهند. (موسوى خوئينى‏ها- در بند 3) خوب بند 2 را بگوييد به همان دليل اگر كه مى‏خواهيد بگوييد ما به اين دومى رأى نداديم به خاطر اين‏كه يك جا يا واقعاً بايد رأى ندهيم يا بايد به همه رأى بدهيم.
موسوى خوئينى‏ها- ممكن است بعضى به بعضى بخواهند رأى بدهند و بعضى به بعضى ديگر.
هاشمى- خيلى خوب شما استدلال بكنيد از بند 3.
سيد محمد موسوى خوئينى‏ها- عرض كنم در بند 3 اشكال عمده‏اى كه دارد اين است كه رهبر را موظف مى‏كند در همه وظايف خودش، با مجمع مشورت كند چون مى‏گويد ارائه نظرات مشورتى به رهبر درباره مسائل مربوط به وظايف و اختيارات رهبرى در حالى كه ما در قانون اساسى در بعضى از موارد رهبرى را گفتيم در انجام وظايفش با مشورت مجمع، معنايش اين است كه اعضاى فقهاى شوراى نگهبان را هم كه مى‏خواهد نصب كند بايد مشورت كند، هر كارى كه جزء وظايف و اختيارات رهبرى است حتماً مجمع بايد نظر مشورتى بدهد. بنده تصور نمى‏كنم كه تاكنون برداشت اين جلسه اين بوده است كه رهبر موظف بشود همه مسائلش را با مجمع مشورت بكند. يك چيزهايى كه اهميت خاصى داشته، نظر مشورتى موضوعيت‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1547
در آنجاها داشته است. آنجاها در قانون اساسى مى‏گفتيم. بنابراين بند 3 از اين جهت هم قابل ذكر نيست. اما از اين جهت كه در يك امور خاصى نظر مشورتى بايد بدهند. آن امور را ما تعيين كرديم در هر كجاى خاص كه شورا نظرش بوده در آنجا گفته رهبرى بعد از مشورت اين كار را انجام بدهد پس در آنجا گفته‏ايم ذكرش در اينجا تكرار است (اولًا).
ثانياً: در همه مسائل موظف مى‏كند رهبرى را كه بيايد از اينها نظر مشورتى بخواهد و من فكر نمى‏كنم جلسه همچون چيزى را نظرش بوده كه در همه امور رهبرى موظف به مشورت باشد.
منشى (يزدى)- آقاى آذرى مخالف هستند، بفرماييد.
احمد آذرى قمى- اين عبارت معنايش اين نيست كه رهبر موظف است در همه وظايف و اختيارات خودش از آن‏ها نظر مشورتى بخواهد بلكه عكس است اگر رهبر در مسائل مربوط به وظايف و اختيارات خودش نظرى خواست اينها موظف‏اند به اين‏كه نظر بدهند. پس اين چيزى نيست كه اين معنا از آن استفاده بشود تا اين‏كه حذف بشود.
ارائه نظرات مشورتى به رهبر اگر او بخواهد.
موسوى خوئينى‏ها- «اگر خواست» ندارد.
احمد آذرى قمى- نه معنايش همين است، معنايش اين نيست كه حتماً بايد او نظر بخواهد از اينها و اينها هم بايد حتماً نظر بدهند.
نايب رئيس (هاشمى)- اگر بنا شد آن را تصريح مى‏كنيم و در ذيلش مى‏گوييم.
منشى- آقاى بيات بفرماييد.
اسدالله بيات- بسم الله الرحمن الرحيم. در كميسيون هم من يك پيشنهادى داشتم به نظر من اگر آن پيشنهاد عمل مى‏شد اين دو تا اصل يكى مى‏شد و پيشنهاد جناب آقاى خوئينى‏ها هم ظاهراً تأمين مى‏شود و آن اين است كه ما در متن اصل بالايى دو تا از اين عبارت و كلمات را بياوريم براى حل معضلات نظام و براى اين‏كه چيزى به عنوان بازوى مشورتى براى رهبرى بشود و يكى، دو كلمه ديگر مجمع تشخيص مصلحت با آن خصوصياتى كه قبلًا تصويب شد، تشكيل مى‏شود بحث ما هم همين بود و اين عبارات هم به صورت وظيفه به صورت برجسته و مشخص خودنمايى نمى‏كرد تا اين شبهه‏اى كه جناب آقاى خوئينى‏ها مى‏فرمايند طبيعى هم هست شما وقتى كه يك اصلى به عنوان وظايف مجمع مطرح كرديد از اين بابت خواهى نخواهى اين توقع و اين ذهنيت به وجود مى‏آيد.
در تمام كارها رهبرى اگر بخواهد مثلًا فرض كنيد كه برود ملاقات بكند، افرادى كه آمده اند به نظر اين جورى مى‏آيد كه در تمام كارها بايد مشورت بكند، اين معنا هم يقيناً به نظر نمى‏آيد. علاوه بر همه اينها همين طورى كه جناب آقاى موسوى خوئينى‏ها توضيح فرمودند قبلًا در مواردى كه الزاماً ما مشورت را شرط كرديم آن‏ها را در بندها و اصول مخصوص آورده‏ايم اگر هم الان حساسيت داشته باشيم آن‏ها را مشخص‏تر ما بياوريم و نيازى هم به اين قضيه نباشد.
بنابراين پيشنهاد مشخص من اين است كه همه بندها به صورت اصل جداگانه در اينجا حذف بشود. اين كلمات را به صورت كلمات خاص براى انجام اين وظايف مجمع تشخيص با اين خصوصيات تشكيل مى‏شود هم يك اصل است و اصل زيادتر هم نخواهد بود و اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1548
مسأله هم در آنجا تأمين شده و نيازى هم به اين‏كه يك اصل جداگانه بياوريم به عنوان بيان وظايف، ما احساس نمى‏كنيم.
منشى (يزدى)- آقاى عميد به عنوان مخالف بفرماييد.
عباسعلى عميد زنجانى- بسم الله الرحمن الرحيم. پيشنهاد حذفى كه آقاى هاشميان دادند خوب اين منطقى بود اما پيشنهاد حذف آقاى خوئينى‏ها قابل استدلال نيست و منطقى به نظر نمى‏رسد چون دو تا نكته را ايشان يادآورى كردند من به هر دو نكته آقايان را توجه مى‏دهم: نكته اول مسأله تكرار بود تكرار در قانون اساسى وقتى غير منطقى و غير معقول و غير قابل قبول است كه در دو، سه جا به صورت اصلى باشد اما اگر در يك‏جا مطلب به صورت جنبى و فرعى و تبعى باشد در يك جاى ديگر به صورت اصلى باشد اين هيچ اشكالى ندارد.
همين الان در قانون اساسى موارد بسيارى هست كه يك‏جا مطلب به صورت اصلى ذكر شده و در جاى ديگر به صورت تبعى و فرعى ذكر شده اينجا هم جاى اصلى مسأله است كه بايد ذكر بشود. اگر جاهاى ديگر گفته شده جنبه تبعى دارد.
نكته دوم اين است كه در بند (3) به هيچ وجه اين نيست. ارائه به معناى اجبار نيست. نكته آخرى كه من مى‏خواهم اضافه كنم اين است كه حذف‏هاى اين‏گونه در مورد اين اصل جديد يعنى وظايف و اختيارات و مسؤوليت‏هاى مجمع تشخيص مصلحت نظام باعث مى‏شود كه اين نهاد پوك بشود پس اين نهادى كه هيچ منشأ اثرى نيست، هيچ وقعى ندارد و هيچ موقعيتى ندارد فقط اين مجمع مصلحت به شكلى در مى‏آيد كه رهبر مى‏تواند مخصوصاً كه اعضايش هم در اختيار مقام رهبرى است، مقام رهبرى هر وقت خواست اعضايش را تعيين مى‏كند. خوب اين را اگر ما نگفتيم اگر شما از اول تا آخر اصل جديد را در مورد مجمع تشخيص مصلحت حذف كنيد رهبر مى‏تواند يك مجمع مشورتى داشته باشد كه خودش اعضاى آن را تعيين بكند و در كل مسائل با او مشورت كند. اصل فلسفه وجودى مجمع تشخيص مصلحت نظام از بين مى‏رود و در حقيقت من معتقدم كه با اين حذف‏ها با توجه به مصوبه قبلى كه اعضاى مجمع تشخيص را مقام رهبرى تعيين مى‏كند، هيچ نكته‏اى در آن نشان نمى‏داد كه چه زمان تشكيل مى‏شود، اين اعضا از كدام نهادها انتخاب مى‏شود. معنايش اين است كه آن توصيه و تأكيد حضرت امام هم لوث بشود و در نهايت فقط آن بماند كه بالاخره مقام رهبرى در هر شرايطى مى تواند اعضايى را به عنوان مشاور خودش انتخاب بكند و در هر مسأله‏اى كه خواست با آن‏ها مشورت بكند. شما چه اصلى به عنوان مجمع تشخيص مصلحت نظام در قانون اساسى بياوريد يا نياوريد. من معتقدم اين پيشنهاد حذف اين مجمع را از آن خاصيت و از حالت يك نهاد بودن خارج مى‏كند و به صورت سايه‏اى از مقام رهبرى كه بالاخره مقام رهبرى اين اختيار را هميشه دارد، چه اين اصل باشد يا نباشد به اين دليل با اين حذف من مخالفم.
منشى (يزدى)- موافق حذف چه كسى هست؟ (اظهارى نشد) كسى نيست، آقاى مؤمن صحبت كنند.
محمد مؤمن- بسم الله الرحمن الرحيم. من خواهش مى‏كنم كه مخصوصاً آقاى بيات هم توجه بفرمايند. عرض كنم كه اين بحثى كه در رابطه با حذف اين بند شد و به دنبالش جناب‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1549
آقاى بيات حذف كلى را پيشنهاد دادند، اين دو جنبه دارد. يكى استدلالى كه عمده فرمايش جناب آقاى موسوى خوئينى‏ها بود و آن مسأله تكرار است. من نظر آقايان را به مسأله تكرار توجه مى‏دهم، به نظر مى‏رسد كه تكرار نباشد (آقاى هاشميان من خواهش مى‏كنم توجه بفرماييد) چون وقتى توجه بفرماييد تصميم مى‏گيريد ديگر، اين تكرار نيست ببينيد در اين‏كه شما استناد فرموديد كه در اصل 110 يك چند مورد ذكر شده اين درست است الا اين‏كه آنچه كه در اين بند 3 ذكر مى‏شود فقط همان چند موردى كه در اصل 110 بود نيست، بلكه همان‏طورى كه در نامه حضرت امام رضوان الله تعالى عليه بود كه مجمع تشخيص مصلحت براى حل معضلات نظام و مشورت رهبرى به طورى كه يك قوه‏اى در برابر ساير قوا نباشد يعنى ايشان مخصوصاً اين جهت را كه اين مجمع تشخيص مصلحت را ما در قانون اساسى بياوريم به صورتى كه بازوى مشورتى براى رهبر باشد روى اين عنايت داشتند و معناى بازوى مشورتى رهبر بودن اين نيست كه فقط دو مورد كه ما ذكر كرديم همان‏جا در همه موارد تكرار آن در صورتى بود كه ما همه موارد را به گونه‏اى در اصل 110 آورده باشيم. اينجا هم حالا بياييم، منتها حالا ما در مقام توجيه بياييم كه او از يك باب است و او از يك باب ديگرى است ولى واقعش اين است كه ما در هيچ‏كدام از اصول قانون اساسى نگفته‏ايم كه مجمع تشخيص مصلحت يك نهادى است كه ما اين را به منظور اين‏كه بازوى مشورتى رهبر باشد قرارش داديم بلكه يك دو مورد فقط گفتيم رهبر با مجمع تشخيص مصلحت مشورت بكند.
بنابراين تكرار ظاهراً نباشد، خيلى است با اين توضيحى كه دادم يكى دو مورد شما گفتيد و موارد ديگر هم ارائه نظرات مشورتى در همه موارد است. تنها مسأله‏اى كه مى‏ماند اين‏كه جناب‏عالى فرموديد كه اين ارائه نظرات مشورتى معنايش اين است كه اينها در هر جا مى‏توانند اگر واقعاً عبارتى چنين ابهامى دارد به نظر ما اين ابهام را ندارد، هرگز نظر كميسيون اين نبود كه ابتداعاً خود مجمع تشخيص مصلحت، نظر بدهد بلكه اصلًا كلمه مشورت را كه در اينجا آورديم ما قرينه مى‏گيريم بر اين‏كه مشورت از طرف مستشير هميشه شروع مى‏شود، بنابراين يك خواهان مشورتى هست كه او نظر مشورتى مى‏خواهد اين هم نظر مشورتى مى‏دهد. اگر در عين حال آقايان يعنى شورا نظرشان اين است كه عبارت يا اطلاق يا ابهام و اطلاق دارد. مسأله‏اى نيست كه عبارت را اصلاحش بكنند ولى نسبت به اين‏كه اين تكرار باشد قاطعاً عرض مى‏كنم با اين توضيح كه دادم تكرار نيست.
اما مسائلى كه جناب آقاى بيات فرمودند اين در واقع برگشتن به اين است كه كيفيت تنظيم اصل را چگونه قرار بدهيم ما بعد از اين‏كه اصل مباحث را در كميسيون در شور اول به پايان برديم با برادرها مشورت كرديم بنده چون مسؤول شدم كه عباراتش را تنظيم بكنيم در شور اول مشورت كرديم كه آيا تمام اينها را به صورت يك اصل بياوريم كه فشرده‏تر باشد يا دو تا اصل، يك اصل تركيبش را ذكر بكنيم؟ يك اصل هم وظايف را نظر آقايان اين طور بود، حداقل اكثريت به اين صورت بود كه در ضمن دو اصل باشد ما در ضمن دو اصل آورديم. حالا البته با توجه به اين‏كه نسبت به نفرات مجمع به نحو ديگرى تفسير از بين رفت و به صورت اجمال تصويب شد ممكن است كه اگر نظر شورا باشد هر دو اصل به صورت يك اصل باشد و بالاخره اين فرمايشات جناب آقاى بيات به منزله شور سوم گونه است يعنى در مقام تنظيم الفاظ و اين‏كه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1550
يك اصل و چند اصل باشد آن يك بحث ديگرى است، بحث لفظى است ولى نسبت به حذفش به دليل اين‏كه تكرار است اين كميسيون قطعاً مخالف است.
نايب رئيس (هاشمى)- خوب حالا پيش از اين‏كه رأى بگيريم ما يك چيزى به ذهن‏مان رسيدكه جمع بين نظرات كميسيون و پيشنهاد آقاى خوئينى‏ها و پيشنهاد آقاى بيات مى‏تواند باشد اگر اين را قبول كرديد رأى مى‏گيريم مضمون اين پيشنهاد اين است كه بگوييم در يك اصل (نه دو اصل)؛ در يك اصل بگوييم مجمع تشخيص مصلحت براى اين اهداف يكى هم اين مسأله مجلس و يكى هم انجام وظايف مذكور در قانون اساسى است ساير وظايف را ديگر اسم نبريم.
محمد مؤمن- توجه نفرموديد حاج آقا در نامه حضرت امام هست، شما مجمع تشخيص مصلحت را قرار بدهيد كه محلى براى مشورت رهبرى باشد. اين‏كه محل است به طور كلى براى مشورت رهبرى هيچ جاى قانون اساسى ذكر نشده.
نايب رئيس (هاشمى)- خوب اين را هم اضافه مى‏كنم چون يكى دو تا وظيفه خاص در آن هست اين جمله را اضافه مى‏كنيم نمى‏خواستيم نباشد براى اين‏كه انجام همان كه شما مى‏گوييد آن هم اضافه كنيم. اگر اين شد مى‏شود يك اصل همان به دستور رهبرى با همان چيزى كه گفتيم. با همان مبناى پيشنهاد آقاى خوئينى‏ها، پس سه چيز در آن بياوريم يكى مسأله حل اختلافات مجلس و شوراى نگهبان، يكى انجام مشورت براى رهبرى وقتى كه ارجاع مى‏شود يكى هم ساير وظايف كه حالا هر چيزى است.
امينى- حل معضلات.
هاشمى- حل معضلات جزو وظايف مذكور است؛ ما دو چيز مذكور ظاهراً داريم يكى حل معضلات يكى هم تعيين يك فرد در صورتى كه شوراى رهبرى به مشكلى برخورد بكند يعنى شوراى موقت رهبرى حالا شايد هم استقصاء كنيم عبارت ديگرى بوده پس اگر در اين اصل اين سه مطلب را بياوريم آقايان مخالفتى ندارند. عبارتى تنظيم مى‏كنيم رأى مى‏گيريم.
محمد موسوى خوئينى‏ها- مجمع تشخيص مصلح نظام براى حل معضلات نظام به تشخيص رهبر.
نايب رئيس (هاشمى)- اين نيست، آن‏كه هست در قانون اساسى آمده چون اين آمده در اختيارات رهبرى آمده.
منشى (محمد يزدى)- حل معضلات نظام كه از طرق عادى قابل حل نيست از طريق مجمع تشخيص مصلحت حل شود.
موسوى خوئينى‏ها- اينجا هم آمده، پيشنهاد كميسيون هم آمده.
نايب رئيس (هاشمى)- حالا ما نمى‏خواهيم بيايد، مى‏خواهيم برداريم.
منشى (يزدى)- به قول شما تكرار مى‏خواهيم نشود.
موسوى خوئينى‏ها- تكرار نشود پس مجمع تشخيص مصلحت نظام براى تشخيص آن چيزى كه آن روز تصويب شد راجع به مجلس و شوراى نگهبان و مشاوره در امورى كه رهبرى به آنان ارجاع مى‏دهد.
نايب رئيس (هاشمى)- خوب است اين عبارت را ما آماده كنيم كه رأى بگيريم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1551
امامى- ى ك پيشنهادى هم من دارم اين مسائلى كه مورد شبهه بود برداريد.
نايب رئيس (هاشمى)- شما نوشتيد ارائه نظرات مشورتى به رهبر در موارد مربوطه، آخر اين نيست آن نظر را تأمين نمى‏كند. چون اگر بناست ابتدايى باشد ما ترديد داريم و اگر بخواهد از طرف رهبر باشد همين است كه ايشان نوشته‏اند، بايد بگوييم با ارجاع رهبر بايد باشد يعنى آن شبهه را باقى مى‏گذارد شما كار ديگرى نداريد كه بحث كنيد و عبارت را آماده كنيد.
منشى (يزدى)- چرا پيشنهاد بعدى هست حالا اگر مى‏خواهيد پيشنهاد بعدى را مطرح كنيم.
نايب رئيس (هاشمى)- اگر اين تصويب بشود ديگر پيشنهادى در آن نيست.
منشى (يزدى)- ى كى پيشنهاد آقاى امامى هست كه چند تا امضا دارد راجع به فقهاى شوراى نگهبان به شكل اعضاى ثابت، يكى هم پيشنهاد آقاى خوئينى‏ها هست، اصلاح بند 3 كه ظاهراً اگر اين تصويب بشود ديگر آن پيشنهاد برداشته مى‏شود، پيشنهاد بعد را اگر بخواهيم مطرح بكنيم آقاى امامى درباره بند يك همين مجمع توضيح بفرمايند. پيشنهادشان اين است كه فقهاى شوراى نگهبان از اعضاى ثابت باشند.
نايب رئيس (هاشمى)- مطرح كنيد.
امامى كاشانى- حالا من اصرارى هم به طرحش ندارم چون جناب آقاى يزدى اين پيشنهاد من را خواندند من علاقه‏اى نداشتم مطرح شود.
منشى (يزدى)- اگر صرف‏نظر مى‏كنيد از پيشنهادتان، خوب صرف‏نظر بكنيد.
محمد امامى كاشانى- مطرح مى‏كنم ولى با آن پيشنهادى كه پريروز دادم و رد شد ديگر به اين پيشنهاد خيلى علاقه‏اى ندارم.
سيد هادى خامنه‏اى- اين بار مصوبه منافات ندارد.
نايب رئيس (هاشمى)- نه ما اصل متغير را، يك ثابتى تصويب كرديم اما اين‏كه كسى مى‏تواند بگويد اين ثابت هم چه كسانى باشند.
امامى كاشانى- حالا براى اين‏كه رفع شبهه بشود همان وقت جناب آقاى هاشمى فرمودند كه ما وارد اصل بعدى مى‏شويم ولى حق شما در اين پيشنهاد محفوظ است اين مطرح شده و وارد اصل بعدى شديم.
نايب رئيس (هاشمى)- آقايان پيشنهاد دادند گفتند كه تشكيل بشود يعنى مى‏توانيم بگوييم آن اعضاى ثابتى كه ما آنجا گفتيم اينها شوراى نگهبان قدر متيقن آن است، حالا اگر اين رأى آورد.
منشى (يزدى)- بفرماييد توضيح بدهيد.
امامى كاشانى- در اين اصلى كه مربوط به مجمع تشخيص مصلحت است چهار بند است. بند اولش اين است كه در رابطه با اختلافاتى كه بين مجلس و شوراى نگهبان مى‏شود در آن مصوبه بود كه فقهاى شوراى نگهبان حضور داشته باشند خوب بعد آن مصوبه كه حذف شد (هاشميان- تذكر آيين‏نامه‏اى دارم) حتى وسط صحبت هم مى‏شود تذكر آيين‏نامه‏اى داد؟ (هاشميان- جاى آن همين‏جا است) ببينيد اگر اين رويه را پيش بگيريد از اين اصل قبلى هم كه گذشته‏ايم و نيز از اصول ديگر هم الان پنج نفر مى‏توانند پيشنهاد بدهند كه مجدداً آن‏ها را مطرح و بحث كنيم، رد اين‏كه درست نيست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1552
نايب رئيس (هاشمى)- جواب اين اشكال را دادند، آقايان ديروز پيشنهادشان را داده بودند و ما گفتيم حق شما محفوظ است به خاطر اين‏كه اين دو تا به هم مربوط است ما هنوز هم نمى‏دانيم اين دو تا اصل است يا يك اصل؟ به هر حال مباحث گذشته تكرار نمى‏شود.
امامى كاشانى- به هر حال متولى اختلاف بين مجلس و شوراى نگهبان، فقهاى شوراى نگهبان هستند و حضرت امام هم فقها را به همين اعتبار گذاشتند يعنى به اعتبار اين‏كه خوب بالاخره وزير مربوط مى‏آيد در آن جلسه صحبت‏ها مى‏شود و تصميم‏گيرى به عنوان يك مصلحت و يك حكم حكومتى و امثال اينها مى‏شود اين است كه وقتى كه حذف شد من پيشنهاد دادم كه در آن چهار بند آن بندى كه مربوط به اختلاف مجلس و شوراى نگهبان است، فقهاى شوراى نگهبان از اعضاى ثابت آن باشند.
نايب رئيس (هاشمى)- مخالف و موافق صحبت كنند.
منشى (يزدى)- آقاى خامنه‏اى به عنوان مخالف بفرماييد.
سيد هادى خامنه‏اى- بسم الله الرحمن الرحيم. مخالفت اينجا اين است كه حالا غير از اين‏كه احتمال اشكال آيين‏نامه‏اى بود كه مورد قبول واقع نشد اينجا ترجيح بلامرجح است اگر ما بنا است اعضاى ثابتى را بياوريم باز همان بحث قبلى خواهد آمد كه با چه مرجحى شما شوراى نگهبان را اعضاى ثابت مى‏گيريد با اين‏كه اشكالى كه منجر شد به تصويب اين پيشنهاد كه ما اعضاى ثابت نداشته باشيم، صرفاً اين بود كه وظايف اين مجمع وظايفى نيست كه در همه بندهايش تناسبى داشته باشد.
طاهرى- ى ك بند ...
سيد هادى خامنه‏اى- به هر حال در همان بند 1 هم باز من احساس مى‏كنم كه اينجا رؤساى سه قوه بالخصوص كسانى هستند كه حداقل به اندازه اعضاى شوراى نگهبان آنجا اولويت دارند چون فلسفه اصلى هم كه حضرت امام اينها را با هم به عضويت برگزيدند همين بود، چون دو طرف قضيه هستند و هر دو ذى‏حق هستند در تشخيص آن مصلحت. بنابراين اعضاى ثابت آن‏ها اگر نباشد اين اشكال دوباره به وجود مى‏آيد يا عضو ثابت در نظر نگيريم يا اصلًا براى بند 1 اعضا را ثابت بگيريم و اعضاى ثابت هم همان‏هايى باشند كه از قبل بودند.
منشى (يزدى) موافق، آقاى امينى بفرماييد.
امينى- بسم الله الرحمن الرحيم. موافقت من با اين اصل از دو جهت است:
يكى اين‏كه شما مى‏دانيد اين مجمع تشخيص مصلحت يك امر جديدى است و به هر حال افراد رويش حساب مى‏كنند، آقايان رويش حساب مى‏كنند و مسأله‏اى بوده كه سابقاً هم روى آن حرف بوده، به هر حال بايد اين يك نهادى بشود كه آبرومند باشد و حرف در آن پيدا نشود و در اينجا اگر مجمع تشخيص مصلحت ذكر نشود گرچه رهبر اين فقهاى شوراى نگهبان را يقيناً بر طبق مصلحت انتخاب خواهد كرد، ولى همان ذكر نشدنش در اينجا مسأله‏انگيز است.
فردا در بيرون منعكس مى‏شود كه مجمع تشخيص مصلحتى را تنظيم كردند آوردند در قانون اساسى اختيارش را گذاشتند دست رهبر و معلوم نيست كه نفراتش كيست؟ افرادى كه معرّض باشند، خوش‏بين نباشند، خدشه وارد مى‏كنند اين طرف و آن طرف، و مسأله‏انگيز است يعنى من در واقع جهتى كه اين را پيشنهاد مى‏كنم كه باشد براى مسأله سياسى حفظ آبرو و حيثيت اين قانون اساسى و نظام كه مشكلى به وجود نياورد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1553
منشى (يزدى)- مخالف بعد، آقاى كروبى بفرماييد.
كروبى- من عذر مى‏خواهم، ما كه اصلًا مجمع مصلحتى نداشتيم، مجمع مصلحت را امام تشكيل داده است. (عذر هم مى‏خواهم از اين عبارت) دقيقاً هم تشكيل داده در رابطه با اين‏كه مجلس با شوراى نگهبان بالاخره به يك تفاهم و توافقى نمى‏رسيدند و امام جورى هم مجمع مصلحت را ترتيب داده بوده كه اگر شوراى نگهبان (خيلى بدون تعارف) رأى داد يا نداد مشكل حل بشود، حالا ما مى‏آييم دوباره سر نخ را مى‏دهيم دست شوراى نگهبان، اصلًا امام بافت و تركيبى كه درست كرده بود براى اين‏كه (بدون تعارف) اگر شوراى نگهبان هم رأى نداد، مشكل بتواند حل بشود؛ لذا در آيين‏نامه هم وقتى آورده بودند 9 نفر آقا فرموده بود نه، همان 7 نفر.
بنابراين؛ بهترين راه اين است كه همان صورت قبل بماند كه اصل رأى آورده يعنى در اختيار رهبر باشد، حالا رهبر صلاح دانست شوراى نگهبان هم مى‏داند، صلاح ندانست نمى‏گذارد. اصلًا تعيين كردن فرد، معلول شرايط و زمان است مثل اين‏كه حالا چون امام آن موقع يك عضو دفترش را آقاى توسلى تعيين كرده حالا مى‏نويسيم رهبرى مثلًا يك عضو دفترش را هم بايد تعيين كند، عضو دفتر را كه ايشان تعيين نكرده بود، آقاى توسلى تعيين كرده بودند، آقاى موسوى را به عنوان دادستان كه تعيين نكرده، آقاى موسوى خوئينى‏ها تعيين كرده، ما مى‏گذاريم در اختيار رهبر، رهبر خودش آن شرايط را مى‏بيند شايد يك موقع وقتى كه تعيين كرد رئيس دانشگاه تهران خيلى آدمى بود كه مناسب اين كار بود او را تعيين كرد. بنابراين اصلًا نفر تعيين كردن صحيح نيست به خصوص شوراى نگهبان، اصلًا شوراى نگهبان (عذر مى‏خواهم) اصلًا نبايد تعيين بشود اگر مى‏خواهيم به حرف امام بكنيم چون امام اصلًا شوراى نگهبان را نخواسته بود. شوراى نگهبان مسؤوليتى دارند، براى خودشان بزرگوارند، سرور ما هم هستند ولى در اين جهت امام به خصوص براى شوراى نگهبان اصلًا اين قضيه را ... اصلًا اگر مسأله مشكل مجلس شوراى نگهبان نبود امام مجمع مصلحت تركيب نمى‏كرد و به وجود نمى‏آورد.
امينى- با اين وجود خودش همان‏ها را انتخاب كرد.
منشى (يزدى)- آقاى مؤمن بفرماييد.
مؤمن- بسم الله الرحمن الرحيم. اتفاقاً به همين جهتى كه جناب آقاى كروبى فرمودند باعث شد كه ما با اين پيشنهاد موافقت بكنيم. اين مسأله به اين صورت در كميسيون مطرح نشده كه من به عنوان كميسيون حرف نمى‏زنم براى اين‏كه در مسأله مجمع تشخيص مصلحت نامه‏اى كه از حضرت امام هست همان‏طورى كه فرمودند اشخاص را به نام اسم بردند تنها در مورد شوراى نگهبان فرمودند فقهاى شوراى نگهبان، عنوان را برايش اصالت قائل شدند، در مورد فقهاى شوراى نگهبان در مورد ديگران همان‏طور كه بعضى از بزرگواران فرمودند احتمال هست همان‏طور كه جناب آقاى كروبى هم الان استظهار مى‏كنند شخص جناب آقاى موسوى خوئينى‏ها، شخص جناب آقاى موسوى اردبيلى و ديگر بزرگواران، اين‏ها را به نام اسم بردند و لذا استظهار آقايان هم همين است كه عنايت حضرت امام اينجا اين است كه فقهاى شوراى نگهبان به عنوان فقهاى شوراى نگهبان باشند. موضوع بحث هم در نامه اولى كه خدمت امام نوشته شده همين مسأله بند اول است. يعنى مواردى كه توافق بين مجلس و شوراى نگهبان حاصل‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1554
نمى‏شود كه در اين مورد ابتدائاً حضرت امام اين عنوان را اصالت برايش قائل شدند و فرمودند و موارد ديگر كه در آيين‏نامه خودشان اضافه فرمودند و يا الان مثلًا آقايان با توجه به رهنمود ايشان اين موارد را آوردند، ديگر مواردى است كه در نامه اول نبود اين پيشنهاد بر اساس اين‏كه عيناً همانچه كه حضرت امام عنايت به آن داشتند باشد آورده شده و اين‏كه باز فرمودند كه فقهاى شوراى نگهبان خودشان طرف قضيه هستند و اين‏طورى ... اين كم‏لطفى است. چندين بار در اين جلسه گفته شده كه شوراى نگهبان وقتى كه در جلسه شوراى نگهبان مسأله‏اى را رد مى‏كند از لحاظ مصلحت‏انديشى نيست و به قول جناب آقاى امامى با يك لباسى صبح ممكن است مخالفت كند و اگر به عنوان مصلحت‏انديشى با لباس ديگرى باشد در جلسات مجمع تشخيص مصلحت به عنوان مصلحت‏انديشى موافقت مى‏كند. بنابراين اين‏جور نيست كه گفته بشود كه همان آقايان نه اينها از حيث ديگر اين آقايان توجه مى‏فرمايند من تعجب مى‏كنم چرا مجدداً تكرار مى‏شود كه به يك حيث ديگرى در مجمع تشخيص مصلحت شركت مى‏كنند و اين جهت را باز من تذكر مى‏دهم، توجه مى‏دهم آقايان را كه از نظر موازين فقهى و شرعى ما اينجا تشخيص موضوع حكم است. تشخيص موضوع حكم اين‏طور نيست كه فقط يك كارشناس هر كس كه باشد بتواند بدهد، بلكه از نظر موازين فقهى ما اين تشخيص با مقام ولى فقيه است، فقيه است كه اگر 50 تا كارشناس يا اگر يا هر چند تا كارشناس براى شما نظر بدهند، اگر يك وقت از قول‏شان قطع حاصل مى‏شود به اين‏كه فردا اول ماه است، بسيار خوب به قطعت عمل مى‏كنى اما اگر نباشد بخواهد حكم بكند كه فردا اول ماه است تشخيص آن در صورتى ارزش شرعى دارد كه تشخيص فقيه باشد و حكم فقيه باشد، اين جهت را كه آقايان صرفاً جنبه كارشناسى را توجه مى‏فرمايند به اين مسأله ولايتى را كه هست عنايت نمى‏شود روى اين حساب‏ها به هر حال اين پيشنهاد داده شده كه در بند اول تنها آن مواردى كه اختلاف باشد فقهاى شوراى نگهبان عضو بشوند.
نايب رئيس (هاشمى)- رأى مى‏گيريم عبارت آقاى امامى را براى رأى‏گيرى بخوانيد.
منشى (يزدى)- پيشنهاد آقاى امامى مرقوم فرمودند در قسمت اصل فقهاى شوراى نگهبان از اعضاى ثابت باشند.
نايب رئيس (هاشمى)- پيشنهاد ايشان اين است كه اضافه مى‏شود در اين اصل كه فقهاى شوراى نگهبان از اعضاى ثابت مجمع تشخيص مصلحت باشد.
ى زدى- در قسمت (1) يعنى در موارد اختلاف بين مجلس.
مؤمن همان‏طور كه امام در نامه‏شان فرمودند در آنجايى كه اختلاف بين مجلس است در صورتى كه توافق حاصل نمى‏شود نه در موارد حل معضلات نه در موارد نظر ...
نايب رئيس (هاشمى)- خيلى خوب آنجا بنويسيد آقايانى كه موافقند اين جمله اضافه بشود رأى بدهند. (عده كمى رأى دادند) تصويب نشد. حالا عبارتى كه آمده مى‏خوانند براى رأى‏گيرى.
منشى (يزدى)- مجمع تشخيص مصلحت نظام براى تشخيص مصلحت در امورى كه بين مجلس شوراى اسلامى و شوراى نگهبان پس از طى مراحل قانونى توافق حاصل نشود و مشاوره در امورى كه رهبرى به آنان ارجاع مى‏دهد و ساير وظايفى كه در اين قانون ذكر شده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1555
است تشكيل مى‏گردد. اعضاى ثابت و متغير اين مجمع را مقام رهبرى تعيين مى‏نمايد.
نايب رئيس (هاشمى)- بله يك جمله‏اش تفاوت مى‏كند، آن‏ها گفتند در مورد احكام حكومتى هر دو را رأى مى‏گيريم.
امينى- توجيه بشود، صحبت بشود.
نايب رئيس (هاشمى)- بله توجيه بشود.
امامى- حذف رأى نياورد.
نايب رئيس (هاشمى)- آقايان توجه مى‏كنند در مورد اختلاف مجلس و شوراى نگهبان قضاوت مجمع تشخيص، منحصر است به مواردى كه احكام حكومتى باشد يا اين‏كه نه ما گفتيم مطلق باشد، اين دو نظر اينجا موجود بود كه آقاى مشكينى پيشنهاد كرده بودند حذف بشود، مطلق باشد آقايان آن طرف مى‏گفتند: نه، كميسيون مى‏گفت: نه، حذف رأى نياورد. ما قبول داريم اصلش هم رأى نياورده خيلى خوب، عبارت كميسيون را پس جداگانه رأى بگيريم. اگر اصلش رأى آورد. اگر وجود احكام حكومتى رأى آورد، آن را بگذاريم آن وقت آن اگر نياورد، آن وقت يك فكرى بكنيم، حالا آقاى مؤمن باز مى‏خواهند توضيح بدهند، بفرماييد.
محمد مؤمن (مخبر كميسيون مسائل رهبرى و مجمع تشخيص مصلحت)- عرض كنم كه آن روز جناب آقاى نورى فرمودند كه ذكر كلمه احكام حكومتى در اينجا چه نتيجه‏اى دارد؟ من گفتم نتيجه دارد و حالا مى‏خواهم عرض كنم كه اين مطلب را من خودم گفتم، مسأله‏اى نبود كه اصلًا در كميسيون مطرح شده باشد.
بعد كه تأمل كردم ديدم خودم هم اين حرف را قبول ندارم يعنى من عرض كردم در موارد احكام حكومتى كه آمده براى اين است كه مواردى كه قانون اساسى باشد خارج بشود با اين‏كه اين درست نيست. براى اين‏كه در موارد احكام حكومتى هم گاهى به لحاظ قانون اساسى مى‏شود، گاهى به لحاظ غير قانون اساسى.
بنابراين همان‏طورى كه آن وقت بنده توضيح دادم اين‏كه كميسيون اين عبارات را اينجا به كار گرفته «تشخيص مصلحت نظام، در موارد احكام حكومتى، در صورتى كه توافق حاصل نشود» هر سه قيد آن عيناً در نامه حضرت امام بوده يعنى منشأش آن است.
منشى (يزدى)- ولى به هر صورت اين عبارت مورد تأييد ما بود.
نايب رئيس (هاشمى)- براى اين‏كه ذهن آقايان جمع بشود آقاى امينى صحبت كنند، يك نفر هم مخالف صحبت كند.
امينى- بسم الله الرحمن الرحيم. جهت مخالفت من با اين پيشنهاد اين است كه در واقع احكام اسلامى را مى‏شود تقريباً به سه قسمت تقسيم كنيم:
يكى احكام اوليه اسلام است (خواهش مى‏كنم توجه بفرماييد)، يعنى آن مسائل و احكامى كه روى عناوين اوليه اسلام آمده مثل مالكيت، بيع، شراء، نكاح، طلاق و امثال اينها كه اينها احكام اوليه اسلام است. احكام اوليه اسلام احكامى است كه از جانب پيغمبر و ائمه اطهار وارد شده و فقها و مجتهدين هم استنباط اين احكام را مى‏كنند، كار ديگرى نمى‏كنند. اين احكام اوليه اسلام، احكامى است كه در هيچ زمانى قابل تغيير نيست (به عنوان احكام اوليه) نه مجتهد، نه شوراى مصلحت، نه شوراى نگهبان هيچ‏كس نمى‏تواند با اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1556
احكام اوليه اسلام مخالفت كند و بگويد الان مصلحت اقتضاء مى‏كند كه طلاق به اين صورت نباشد و اين نبايد جورى در قانون بيايد كه بعداً بعضى‏ها فكر كنند كه با مصلحت‏انديشى مى‏شود كه بعضى احكام اوليه اسلام را تغيير داد و اما احكام غير اوليه مثل احكام حكومتى و مثل احكام ثانويه اينها قابل تغيير هستند كه مجمع تشخيص مصلحت يا مجلس يا هر نهاد ديگرى مى‏تواند در آن اقدام بكند.
منظور بنده اين است كه در احكام اوليه، نه مجلس مى‏تواند تصرف كند (به عنوان اوليه)، نه شوراى مصلحت و نه شوراى نگهبان و نه هيچ مجتهدى و هيچ‏كس فقط در احكام حكومتى و در احكام ثانويه است كه مى‏توانند، بنابراين اين عبارت اگر به طور مطلق باشد يعنى اگر فردا يا پنجاه سال ديگر، صد سال ديگر از باب احتمال، مجلس آمد و يك مصوبه‏اى داشت كه مثلًا اگر مالكيت شخصى زمين را قبول كرديم ما مصلحت مى‏دانيم كه اين مالكيت زمين از بين برود. به عنوان حكم اوليه يا مصلحت مى‏دانيم كه مثلًا اجاره يا طلاق و امثال اينها اگر يك چنين حكمى اينجا آمد شامل اين مى‏شود كه مى‏توانند يك چنين كارى را بكنند و اگر هم شوراى نگهبان تأييد نكرد مى‏رود به مجمع تشخيص مصلحت و اين درست نيست بايد از اول اين مطلب را جورى تنظيم كنيم كه آن قسمت بيرون برود و دو قسمت در آن بماند؛ يكى احكام حكومتى كه همه اينها هست كه الان مورد ابتلاست، يكى احكام ثانويه و اين دوتا نياز مجلس و كشور را كاملًا تأمين مى‏كند و جورى عبارت را مطلق ذكر نكنيم كه مشكل درست كنيم.
نايب رئيس- سؤال اصلى را جواب نداديد ما در اين نگران نبوديم، اين‏كه شامل اختلاف قانون اساسى نمى‏شود.
امينى- صحبت قانون اساسى نيست؛ آقاى هاشمى، آن مطلبى هم كه آقاى مؤمن فرمودند مربوط به كميسيون هم نبود اين مربوط به حكم اولى اسلام است.
نايب رئيس (هاشمى)- آقاى مشكينى كه خودشان پيشنهاد دهنده بودند مى‏توانند صحبت كنند.
مشكينى- بسم الله الرحمن الرحيم. اين مطالبى كه جناب آقاى امينى فرمودند از نظر فقه ما و اصول ما جور نمى‏آيد براى اين‏كه احكام اوليه ما، چه احكام تكليفيه خمسه باشد يا ساير احكام وضعيه باشد تمام اين احكام اوليه به وسيله احكام ثانويه قابل رفع است، حتى واجبات و محرمات. يعنى اگر چنانچه واجبى باشد براى قاعده حرج، قاعده لاضرر يا مقدمه واجب بودن يا مقدمه حرام بودن يا تعارض اهم و مهم يا حتى امر فقيه و ولى امر در مواردى تمام اينها عناوين ثانويه است كه احكام اوليه را برمى‏دارد، البته حكم فقيه هم همان‏جور است منتها برداشتن نه به عنوان اين‏كه مستقلًا مستبعد بيايد به ذهن كه چگونه مى‏شود كه واجبات برداشته مى‏شود، محرمات برداشته مى‏شود؟ برداشته شدن احكام اوليه به وسيله احكام ثانويه به عنوان تبدّل موضوع است نه تغيّر حكم با بقاى موضوع، مثلًا اگر چنان‏چه غسل جنابت واجب است يك وقتى وجوبش برداشته مى‏شود نه اين‏جور است كه غسل جنابت هست و همه شروطش را داراست معذلك ما مى‏آييم مى‏گوييم ايشان است، جناب‏عالى فرموديد يتغير به موضوع.
مشكينى- من به اطلاق كلام ايشان كه تكليف كردند اشكال مى‏كنم.
نايب رئيس (هاشمى)- حالا آقاى مؤمن هم بفرمايند تا رأى بگيريم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1557
مؤمن- من يك مطلبى را كه آن وقت جناب آقاى هاشمى توجه نفرمودند تكرارى عرض مى‏كنم (كه ايشان خيال مى‏كنند عرض نكردم) و آن اين است كه من عرض كردم اين كلمه، احكام حكومتى را كه كميسيون آورده به خاطر اين است كه خواسته تنها در مواردى كه اختلاف فقهى باشد نه مواردى كه خلاف قانون اساسى باشد، من عرض كردم كه در كميسيون اصلًا روى اين جهت صحبت نشد و من به عنوان اين دفعه غسل جنابت واجب نيست نه عناوينى عارض مى‏شود، غسل جنابت مضر، غسل جنابت حرجى، غسل جنابت ضررى از اين جور عناوين تصرف در مال مردم (به عنوان اولى) در اموال شخصى مردم حرام است اما اين به عنوان اولى است.
ممكن است به اين‏كه در موردى قرار بگيرد كه اگر تصرف نكند ولى امر، ضرر به ديگران مى‏خورد يا مصلحت يك جامعه افراد ديگرى در او پيدا مى‏شود روى اين عناوين كه مقدمه يك واجب ديگر مى‏شود يا سبب اضرار مى‏شود حكم اولى برداشته مى‏شود، پس اين‏طور نيست كه احكام اوليه هيچ نبايد تغيير كند احكام اوليه با احكام ثانويه به وسيله احكام ثانويه برداشته مى‏شود آن وقت بنابراين يكى از مواردش هم حكم ولى امر است و در موارد اختلاف هم همين‏جورى مى‏شود، مى‏شود كه ولى امر در يك مواردى حكم بكند و برداشته بشود.
امينى- بنابراين حكم اولى قابل تغيير نيست.
امامى كاشانى- هيچ منافاتى با اين حرف‏ها نيست، حكم اولى لايتغير.
منشى (يزدى)- اختلافى نيست چون رفع موقت است. ايشان هم رفع موقت را قبول دارند، ايشان هم رفع دائم نمى‏فرمايند.
امينى- من متأسفم كه آقاى مشكينى كم‏لطفى فرمودند من خودم گفتم احكام اوليه به عنوان اولى به عنوان ثانوى كه اشكال ندارد.
امامى كاشانى- احكام اوليه خودش اصل هستند، اين مطلب دفاع گرچه گفتم الا اين‏كه اين نظر كميسيون نبود، مطلبى بود كه به ذهن خودم آمد، براى توجيه حرف كميسيون گفتم و بعد هم كه تأمل كردم اين حرف درستى نبود براى اين‏كه در موارد احكام حكومتى هم كه توافق نمى‏شود، اين توافق نشدن در آنجا هم احكام حكومتى گاهى ممكن است خلاف شرع تشخيص داده بشود، گاهى هم خلاف قانون اساسى، بنابراين اين از اين نظر عموميت دارد ولى همان‏طورى كه جناب آقاى امينى فرمودند حاج آقا مشكينى مثل اين‏كه لطف نفرمودند، عبارت اينجا تشخيص مصلحت نظام است. در مورد مصلحت‏انديشى كردن در فلسفه احكام را خودتان به ما اجازه نداديد بلكه مسأله احكام در موارد عناوين ثانويه است. يك احكام حكومتى داريم (همان‏طور كه حاج آقا فرمودند) يك احكام اولى. احكام حكومتى كه ما اينجا آورده‏ايم كارى به آن نداريم. اما در مورد احكام اوليه اين‏طور نيست كه اگر مصلحت ديده شد حكم اولى تغيير پيدا بكند بلكه يك عناوين ثانويه‏اى همان‏طور كه خودتان فرموديد از قبيل ضرر، از قبيل حرج، از قبيل اضطرار، اينها را خود شارع قرار داده، آن تشخيص مصلحت نيست تشخيص موضوع حكم ثانوى است. اگر شما عبارت را اين‏جور بياوريد كه تشخيص موضوع حكم ثانوى در اختيار مثلًا مجمع تشخيص مصلحت است ولكن مصلحتى كه اينجا گفته مى‏شود همان مصلحت‏انديشى است كه ببينيم آيا مناسب است اين‏جور انجام بدهيم يا نه؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1558
يك وقت در مورد احكام حكومتى است، خوب احكام حكومتى همه‏اش بر اساس همين مصلحت‏انديشى‏ها است. چراغ قرمز را شارع نفرموده، اما رفع ما اضطر اليه را شارع فرموده، رفع ما اضطر اليه را شما به عنوان ولى فقيه تشخيص مى‏دهيد كه اينجا موردى است كه موضوع حكم ثانوى شرعى است يا مورد اكراه است يا مورد نسيان است يا مورد خطا است تمام اين موارد عناوينى است كه خود شرع فرموده و من فقط تشخيص‏انديشى مى‏كنم در سعه و ضيق آن عناوين ثانويه كه شارع فرموده غير از آن به عقل قاصر خودمان برسيم كه شرع فرموده ولى ما كه تابع شرع هستيم هرجا عنوان حرج صدق كرد ولو در مصلحت‏انديشى من هم مناسب اين باشد كه حكم اولى باشد، مصلحت‏انديشى من بى ارزش است. آنچه كه ملاك است در آنجا عنوان ثانوى است الحرج، الاكراه، الخطا و الضرر و همان‏طور كه فرموديد الاضطرار، آنجا تشخيص مصلحت نبايد باشد تشخيص موضوع بايد باشد تشخيص مصلحت نظام در همان‏جايى است كه بر اساس مصلحت احكام را جعل مى‏كنيم كه عبارت از موارد احكام حكومتى مى‏شود.
مشكينى- جناب آقاى مؤمن توجه بفرماييد. ما هيچ‏جا براى رفع احكام اوليه به عنوان تشخيص مصلحت غير از عناوين ثانويه هيچ راهى نداريم.
مؤمن- من عرضم همين است، دقيقاً عرضم همين است، بايد بگوييم تشخيص موضوع.
مشكينى- برمى‏گردد به موضوع عناوين ثانويه و الا بدون عناوين ثانويه ...
مؤمن- پس اين غلط است، اين عبارت را گفتن مناسب با اهل استحسان است نه ما، اجازه بدهيد اگر اهل استحسان اين حرف را بزنند درست است، من عرض كردم موافقيم منتها مى‏خواهيد بفرماييد تشخيص مصلحت و تشخيص موضوع آن ولى تشخيص مصلحت اين نيست.
مشكينى- چه كسى مى‏گويد اين است؟
مؤمن- بله اين نيست تشخيص موضوع است.
رئيس (مشكينى)- احكام ثانويه هم برمى‏گردد به تشخيص موضوع ...
مؤمن- اشتباه لفظى كردم حاج‏آقا در احكام ثانويه، آنچه كه ما حق داريم تشخيص موضوع است نه تشخيص مصلحت و اما در موارد احكام حكومتى ... به هر حال ببينيد آنجا هم مصلحت‏انديشى‏اش را خدا كرده در رفع ما اضطر اليه مصلحت‏انديشى.
رئيس (مشكينى)- معلوم نيست احكام برداشته بشود به تشخيص مصلحت، آقا تمام احكام اوليه را شما فقط با عناوين ثانويه مى‏توانيد برداريد.
مؤمن- ما اصلًا احكام اوليه نمى‏گوييم اينجا.
رئيس (مشكينى)- و تشخيص مصلحت برمى‏گردد به عروج عناوين ثانويه و ...
مؤمن- خير، نخير! اين‏جور نيست.
نايب رئيس (هاشمى)- خيلى خوب حالا آقايان توجه بفرمايند موضوع چيست كه مى‏خواهيم رأى بگيريم.
منشى (يزدى)- موضوع اين است كه اين كلمه «احكام حكومتى» به هر حال پيشنهاد ايشان حذف كلمه بوده و حذف هم رأى نياورده.
نايب رئيس (هاشمى)- آقاى امامى توجه بفرماييد پيشنهاد كميسيون اين‏جورى بوده كه:
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1559
 «تشخيص مصلحت نظام در موارد احكام حكومتى در صورتى كه ...»
آنچه كه مورد بحث است همين است كه «در موارد احكام حكومتى» باشد يا نباشد؟ اگر اين رأى آورد بايد همين عبارت را در آن بگنجانيم. اگر رأى نياورد آن وقت آن‏را به عنوان پيشنهاد جديد مطرح بكنيم.
امينى- اگر اين رأى هم بياورد باز من يك پيشنهادى در كميسيون داشتم، يك چيز هم اضافه مى‏شود.
نايب رئيس- خيلى خوب حالا تكليف اين روشن بشود تا به آن برسيم آقايانى كه موافقند قيد «در موارد احكام حكومتى» ...
سيد هادى خامنه‏اى- آخر موضوع بحث، همه‏اش اين نيست.
منشى (يزدى)- ى عنى قسمت اول كه اختلاف بين مجلس ...
امينى- آقاى هاشمى از مسأله زود رد نشويد مسأله مشكلى است.
منشى (يزدى)- موضوع رأى را الان روشن مى‏كنيم.
سيد هادى خامنه‏اى- اجازه بدهد من يك كلمه عرض كنم. اصلًا موضوع بحثى كه طرفين صحبت كردند همه‏اش اين نيست.
منشى (يزدى)- «مبدأ اختلاف بين شوراى نگهبان و مجلس در موقعى كه به توافق نرسند در موارد حكومتى اعم از قانون اساسى يا شرع» اين قيد «در موارد حكومتى» را بگذاريد.
نايب رئيس (هاشمى رفسنجانى)- عيبى ندارد، ايشان آن را حرفى ندارند، آنجا تصريح كنيد (يزدى- بله آنجا تصريح مى‏كنيم) اما حالا فعلًا آن مطرح نيست، بگذاريد تا بعداً به اين برسيم. آقايانى كه موافقند در موارد احكام حكومتى باقى بماند. همين‏طور كه كميسيون آورده، رأى بدهند (نه نفر رأى دادند)، خوب اين‏كه رأى نياورد، خيلى خوب حالا صبر كنيد اصلش را با همان عبارتى كه ما نوشتيم (اين پيشنهاد جديد است ديگر) اين پيشنهاد جديد را رأى بگيريم، اين مجموعه را بخوانيد.
                         (به شرح زير خوانده شد)

مجمع تشخيص مصلحت نظام، براى تشخيص مصلحت در امورى كه بين مجلس شوراى اسلامى و شوراى نگهبان پس از طى مراحل قانونى توافق حاصل نشود و مشاوره‏در امورى كه رهبرى به آنان ارجاع مى‏دهد و ساير وظايفى كه در اين قانون ذكر شده است تشكيل مى‏گردد (يا مى‏شود) اعضاى ثابت و متغير اين مجمع را مقام رهبرى تعيين مى‏نمايد. مقررات مربوط به مجمع توسط خود اعضا تهيه و تصويب و به تأييد مقام رهبرى خواهد رسيد.
نايب رئيس (هاشمى رفسنجانى)- آقايانى كه با اين عبارت به عنوان يك اصل در قانون اساسى موافق هستند رأى بدهند، دو اصل را تركيب كرده‏ايم به صورت يك اصل در آمده است. (مصوبه قبلى را با مصوبات فعلى).
منشى (حبيبى)- آقاى هاشمى «تشكيل به دستور مقام رهبرى است» ديروز تصويب كرديم، آن را هم اضافه كنيم؟
نايب رئيس (هاشمى رفسنجانى)- خيلى خوب همان بود كه نوشتيم، بخوانيد حالا.
امينى- آقا اين اصل به اين صورت درست نيست كه تصويب بكنيد! (يكى از آقايان-
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1560
خوب رأى ندهيد ديگر). آخر يك امر خلاف شرعى است آقاجان.
هاشمى رفسنجانى- ى عنى ديگران بى‏دين هستند؟ خلاف شرع عمل مى‏كنند؟ اين چه حرفى است مى‏زنيد ديگر؟ اين چه تعبيرى است شما مى‏كنيد؟
امامى كاشانى- جناب آقاى هاشمى اجازه بدهيد يك خرده در اين‏باره مباحثه بكنيم.
 (هاشمى رفسنجانى- ديگر ما دو روز است داريم مباحثه مى‏كنيم) تعبير خلاف شرع بودن چيست كه آقاى امينى فرمودند؟
نايب رئيس (هاشمى رفسنجانى)- آخر گفت كه، ما قبول نداريم آن حرف را، دو روز است داريم بحث مى‏كنيم، بفرماييد. آقاى امامى بگذاريد ما كار بكنيم.
منشى (يزدى)- حالا هيچ‏كس كه نمى‏گويد كه در مورد اختلاف بين مجلس و شوراى نگهبان يك حكم قطعى ثابت شرعى را بيايند بگويند كه اصلًا بردارند يعنى طلاق ديگر اصلًا شرايط شرعى نداشته باشد، اين را نمى‏گويند.
نايب رئيس (هاشمى رفسنجانى)- آقاى مشكينى هم مى‏گويند تغيير موضوع در اينجا؛ اصلًا نظر مجمع تشخيص مصلحت تعيين موضوع احكام ثانويه است يعنى حرف ايشان اين است دوباره بحث نمى‏توانيم بكنيم.
امامى كاشانى- نه ببينيد، آخر اجازه بدهيد، همين موردى كه دارد «در امورى كه اختلاف بين مجلس و شوراى نگهبان» اين بازگشتش به همين مصوبه است يعنى به‏عنوان حكم اولى ديگر نمى‏تواند عوض بشود، اين چيزى نيست كه خلاف شرع باشد.
هاشمى- ما حرفى نداريم منتها آقاى مشكينى فرمودند كه تشخيص مجمع تشخيص مصلحت يعنى تشخيص موضوع احكام ثانويه.
امينى- احكام اوليه در مجلس تصويب شد بعد شوراى نگهبان آمد و رد كرد.
امامى كاشانى- اجازه بفرماييد عرض كنم.
نايب رئيس- همين حرفى بود كه شما زده‏ايد، توضيح هم داده‏شده، يك بار ديگر كه بحث نمى‏كنند! متن را بخوانيد.
                         (به‏شرح زير خوانده شد)

مجمع تشخيص مصلحت نظام، براى تشخيص مصلحت در مواردى كه بين مجلس شوراى اسلامى و شوراى نگهبان پس از طى مراحل قانونى توافق حاصل نشود و مشاوره در امورى كه رهبرى به آنان ارجاع مى‏دهد و ساير وظايفى كه در اين قانون ذكر شده است به دستور مقام رهبرى تشكيل مى‏شود.
اعضاى ثابت و متغير اين مجمع را مقام رهبرى تعيين مى‏نمايد.
مقررات مربوط به مجمع، توسط خود اعضا تهيه و تصويب و به تأييد مقام رهبرى خواهد رسيد.
نايب رئيس (هاشمى)- خيلى خوب، آقايانى كه با اين عبارت به عنوان اصلى كه از دو اصل تركيب كرده‏ايم موافق هستند، رأى بدهند (شانزده نفر رأى دادند) تصويب شد.
منشى (يزدى)- پيشنهادى اينجا هست كه بايد تكليفش را روشن كنيم. پيشنهاد كرده‏اند در اصل صد و هفت كه دنباله همين گزارش است پس از كلمه ولايت در عبارت ولايت امر ...
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1561
هاشمى- حالا در شور سوم مطرح كنيد كه ديگر برنگرديم به قبل، حالا از آن عبور كرده‏ايم.
كروبى- آقاى هاشمى! اين مسأله قبلًا هم به ذهن ما مى‏آمد، آن روز هم اگر نظر مبارك‏تان باشد راجع به شوراى امنيت ملى و مسأله‏اى كه نيروهاى مسلح در آن به چشم نمى‏خورند خدمت‏تان عرض كرديم آن وقت بعد هم نامه سپاه آمده حتماً خدمت‏تان رسيده است.
نايب رئيس (هاشمى رفسنجانى)- برمى‏گرديم، در مسير برگشت آنجا مطرح كنيد، الان ما شروع مى‏كنيم شور سوم را از اول، آقايان اين‏گونه تذكرات و اين‏گونه مسائلى كه دارند در آينده ... (كروبى- يعنى اين بايد يك جورى اصلاح بشود.) الان چون مى‏خواهيم برگرديم دوباره نمى‏توانيم، الان اين‏ها را بحث بكنيم.
جنتى- آن وقت آنجا گفته نشود كه اين‏ها لفظى نيست و در معنا اثر دارد و جايش اينجا نيست، مى‏خواستيد جلوتر بگوييد.
نايب رئيس (هاشمى رفسنجانى)- حداقلش اين است كه شبهه اصلاح لفظى دارد چون ما خودمان هم آنجا معتقد بوديم، آن ولايت مطلقه است، آن‏كه آنجا بود يعنى شبهه‏اش هم قانون طرح است، البته يك بار مطرح شد، رد شد.
هاشميان- راجع به شور نهايى اصل‏ها پيشنهادى دارم و آن اين‏كه جلسه مشتركى كميسيون‏ها داشته باشند و اينهايى را كه به نتيجه رسيده‏ايم به اعضا بدهيم.
منشى (يزدى)- همين‏هاست ديگر الان دادند، (هاشمى- داده‏ايم) همين‏ها است كه الان خدمت آقايان هست. نه، چيز جديدى ندارد، خيلى‏هايش اصلًا ساده است، مثلًا كلمه عوض شده يا جاى اصل مشخص شده است.
نايب رئيس (هاشمى)- خيلى خوب، حالا تنفس مى‏دهيم، آن موقع آقايان براى اينها مراجعه كنند.
                         (جلسه ساعت 30/ 17 به عنوان تنفس تعطيل و مجدداً ساعت 52/ 17 به رياست آيت الله مشكينى شد.)

رئيس- بسم الله الرحمن الرحيم. جلسه رسمى است، دستور جلسه را تعقيب بفرماييد.
منشى (يزدى)- اگر اجازه بفرماييد توضيح مختصرى در ارتباط با وظيفه اين جلسه و كارهايى كه انجام شده، داده بشود.
نايب رئيس (هاشمى)- آقايان توجه بفرمايند، آقاى يزدى توضيح كار كميسيون پنجم را كه براى شور سوم آماده كرده‏اند بدهند بعد وارد موارد بشويم.
منشى (يزدى)- عنايت مى‏فرماييد كه در ماده بيست و هفت آيين‏نامه سه تا وظيفه براى اين جلسه گذاشته، عبارت را مى‏خوانم «هيأتى مركب از رؤسا و مخبران كميسيون‏ها و حقوقدانان شوراى نگهبان زير نظر تمام يا بعضى از اعضاى هيأت رئيسه تشكيل مى‏شود تا محل اصول مصوب را در فصول مختلف قانون اساسى تعيين كنند و نيز اصلاحات جزيى در الفاظ و عبارات به عمل آورند و هماهنگى اصول جديد را با اصول ديگر قانون اساسى احراز نمايند. متن تنظيم شده و پيشنهادهاى هيأت در جلسات عمومى قرائت و به تصويب نهايى اعضا مى‏رسد».
بنابراين ماده اعضاى هيأت مشخصند و كارهايشان هم اين سه كار هست كه طبعاً در محتوا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1562
هيچ حق دخالتى ندارند، تعيين محل، اصلاحات جزيى در الفاظ و هماهنگى بين اصول، قهراً وقتى جلسه تشكيل شد، البته ما جلسه را با اكثريت معمولًا كار كرديم ديگر يعنى اين‏جور نبوده كه همه آقايان تشريف داشته باشند، عرض شود كه شروع شد، چند بحث ابتدائاً انجام گرفت، راجع به ترتيب كار يك بحث‏هايى بود كه به جاى خود از جمله همين مسأله‏اى كه الان جناب آقاى هاشمى مطرح فرمودند، از اصول جديد كه در قانون اساسى نبوده است مثل اصل نحوه بازنگرى، اصل تشخيص مصلحت كه خوب اصلًا كاملًا جديد هست و يك شماره مستقل هم برمى‏دارد، اينها را چه بايد كرد؟ آيا اصولًا اين جمع مى‏توانستند به‏عنوان هماهنگى، همه اصول را در هم بريزند و يك ترتيب جديدى ايجاد بكنند؟
گفته شد كه ما اين كار را نمى‏توانيم بكنيم، فقط اين مصوبات شوراى بازنگرى را در اين موارد نسبت به فصول خودش يك مقدار نگاه بكنيم، جايش را تنظيم بكنيم، طبعاً نگاه هم بكنيم. اگر ساير اصول تضادى تنافى، چيزى پيدا مى‏شود، حل بشود. از اين جهت بحث مفصلى راجع به اين مسأله انجام گرفت كه حفظ وضع فعلى اصول قانون اساسى از نظر فصول و شماره‏ها، استدلالاتى هم رويش بود، جمع آن جلسه با اكثريت تصويب كردند اين مطلب را، براين اساس سعى شد كه اصول جديد به جاى اصول حذف شده جايگزين بشود با حفظ فصلش و ارتباطاتش و بعضى جاها حتى تركيب بشود، ولو اصل ممكن است يك كمى بزرگ‏تر هم بشود به خاطر همين مسأله. اگر در آن فصلى كه حذف شده‏بود جايى نبود، اين كار شد در يك مورد تقريباً، اصول جديد هم كاملًا بيايد. آخر يعنى يكصد و هفتاد و پنج تا اصل داريم، بعدش براى هر كدام يك فصل باز كنيم و شماره جديد را بگذاريم يا همه را در يك فصل بياوريم، اصول جديد هم برود آخر. اين يك تصميم كه آنجا تصويب شد خودبه‏خود شورا اينجا درباره‏اش مى‏تواند نظر بدهد.
بحث دوم اين بود كه آيا قانون اساسى فعلى با قانون اساسى مصوب شوراى بازنگرى كه در يك مجموعه مى‏آيد، آيا بايد وضعيت فعلى را به شكل پا صفحه‏اى ذكر بكنيم و وضعيت مصوب در متن بيايد يا نه، اصلًا وضعيت فعلى در قانون يا در آن چيزى كه نوشته مى‏شود لازم نيست ذكر بشود. بحث زيادى رويش انجام گرفت، بيشتر به اين نتيجه رسيديم و آن مصوبه نهايى در آخرين جلسه‏اى كه من حضور داشتم به اين صورت بود كه قانون اساسى كه قانونيت دارد يعنى در روزنامه رسمى بايد بيايد و قابل استناد هست و قانونيت دارد فقط مصوبات شوراى بازنگرى را و آخرين مصوبات را و اصلاحات را مى‏آورد و چاپ مى‏كند. بله احياناً در بعضى جاهايش پاصفحه‏اى، علامتى، اشاره‏اى داشته باشد كه اين قسمت قبل بوده، حذف شده يا اين جمله اصلاح شده، اين مثلًا منافات نبايد داشته باشد. اما آن‏كه قانون اساسى رسمى است اصل متن است. در مجموعه‏هاى قوانينى كه معمولًا انتشارات مختلفى چاپ مى‏كنند و مسؤوليت قانونى رويش نيست، آن‏ها مى‏توانند به تفصيل بياورند، دو تا اصل را كنار هم بگذارند، اين اصل قبلى بوده، اين اصل بعدى بوده، اين خارج از كار ما هست در حقيقت. اين هم به اين نتيجه رسيدند جلسه كه متن مصوب نهايى بايد بيايد، در بعضى جاها پاصفحه‏اى‏هاى لازم مى‏تواند ذكر بشود كه قبلش اين بوده، بعضى جاها مثلًا لازم نيست كه حتى اين اشاره هم بشود، اين هم يك مطلب كه قبلًا مى‏بايست توجه به آن بشود.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1563
بعد نحوه كار، گرچه آنجا دو مرحله كار انجام گرفت يا سه مرحله كار انجام گرفت براى اين‏كه در آن جلسه راحت‏تر كار پيش برود و مشكلى پيش نيايد آنجاها كه اصلاحات كاملًا جزئى هست متن اصل مصوب شوراى بازنگرى با اصلاحاتى كه انجام گرفته در آنجا دوتايى ذكر مى‏شود، آن اصلاح نهايى در كادر آمده، آن متن مصوب شوراى بازنگرى بالا هست، اگر هيچ تغييرى نكرده كه هيچ تغييرى نكرده، مثل همين اصل پنجم كه فقط يك قسمت حذف شده اينجا نوشته شده است، اين قسمتش حذف شده است، ديگر خيلى روشن هست. اگر تغييرى كرده مصوب شوراى بازنگرى هست، مصوب اين جلسه هم هست كه مصوب اين جلسه براى آخرين نظر اينجا در كادر مشخص شده كه به بحث شورا گذاشته مى‏شود، آن وقت آقايان مى‏توانند نظر بدهند. حالا اگر نكته ديگرى لازم هست ذكر بشود جناب آقاى دكتر حبيبى ممكن است بفرمايند.
موسوى اردبيلى- اگر ابهامى باشد مى‏شود سؤال كرد؟
منشى (يزدى)- بله؛ ديگر اصلًا بحث اينجا مى‏شود چون قسمت آخرش اين بود كه در متن تنظيم شده و پيشنهاد آن هيأت، در جلسه عمومى قرائت و به تصويب نهايى اعضا مى‏رسد يعنى اينجا بايد روى مرحله نهايى تصويب بشود.
موسوى اردبيلى- من آن جهت اول را كه فرموديد درست نفهميدم چه جورى است، راجع به ترتيب اصول، مثل اين‏كه ما اصلى كه به كلى حذف شده باشد آن را هم داريم و اصلى كه اصلاح شده باشد اين را هم داريم، اصلى كه اضافه شده باشد، آن را هم داريم. خوب آن اصلى كه اصلاح شده فرموديد در شماره خودش در رقم خودش در جاى خودش نوشته مى‏شود، اين از نظر ترتيب چيزى نيست.
اگر در يك جا اصلى برداشته شده يك اصل هم اضافه شده، در صورتى كه مناسب باشد در جاى او قرار داده مى‏شود اين هم باز ... (يزدى- همين كار شده) و اما اگر مثلًا اصلى اصلًا حذف نشده اما دوتا اصل اضافه شده يا يك اصل حذف شده، دو اصل اضافه شده خلاصه تعداد و رقم با هم برابر نباشد آن وقت فرموديد اين را بايد چه كار بكنيم؟
منشى (يزدى)- در بعضى جاهاكه كوچك و كم بوده پيشنهاد آن كميسيون اين بوده است كه آن اصل قبلى بزرگ‏تر بشود، در بعضى جاها كه دوتا مطلب مستقل بوده و نمى‏شده اين كار را بكنيم پيشنهاد شده مثلًا به عنوان مكرر بيايد در آن شماره‏هاى مجموع حفظ بشود يا بعضى جاها كه مى‏توانسته مستقل باشد، به هر حال براى حفظ رقم تكيه زيادى رويش شده كه رقم به هم نخورد (موسوى اردبيلى- رقم به هم مى‏خورد مگر؟) نه ديگر عرض مى‏كنم به‏عنوان مكرر شماره مى‏زنند كه حالا مى‏رسيم ... (موسوى اردبيلى به عنوان مكرر باشد) بله به عنوان مكرر.
نايب رئيس (هاشمى رفسنجانى)- اين از مواردى است كه وقتى كه رسيديم آن‏جور بحث مى‏كنيم ببينيم چه كار بايد بكنيم. آقاى حبيبى شما هم توضيح داريد بفرماييد.
منشى (حبيبى)- جناب آقاى يزدى در خصوص روش كار ما مطالب اصلى را فرمودند در اولين جلسه با همين روش كه در آيين‏نامه گفته ابتدا محل اصول مصوب تعيين بشود، اين تعيين شد. ما سه تا اصل محذوف داريم، يك اصل در قسمت قوه قضاييه و دو اصل در قسمت قوه مجريه، چند اصل جديد داريم و يكى دوتا اصل را در هم ادغام كرديم. ما تا اينجايى كه الان كار كرديم يعنى منهاى اصول مربوط به كميسيون رهبرى تقريباً جاى همه اصول را پيدا كرده‏ايم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1564
يعنى به جاى آن اصول محذوف سه‏گانه، سه تا اصل را گذاشتيم، يعنى در واقع اصل صد و پنجاه و هفت را تقطيع كرديم به دو قسمت كه جاى اصل صد و پنجاه و هشت را پر بكند و ما خلأيى نداشته باشيم و هيچ اشكالى ايجاد نكرديم. در اصول قوه مجريه دو اصل متناسب پيدا كرديم كه درست در آن‏جاى دو اصل محذوف قرار گرفت، بقيه اصولى كه در قوه مجريه بود دقيقاً ارتباط پيدا كرد، اصول ديگر كه ما كنار آن اصل‏ها كه گذاشتيم هيچ اشكالى پيدا نشد. يك اصل داشتيم كه به عنوان اصل جديد بود در قوه مجريه در خصوص تصويب اساسنامه‏ها كه به كميسيون‏هاى ذيربط مجلس محول مى‏شود، دقيقاً جايش به عنوان بند دوم اصل هشتاد و پنج بود. پس برديم ذيل اصل هشتاد و پنج، به اين ترتيب تمام اصول جا پيدا كرده، ما الان يك اصل داريم كه بايد يك فكرى برايش بكنيم و آن اصل يكصد و يازدهم مكرر است كه اگر حالا در جلسه برسيم به اينجايى كه آن را هم مى‏توانيم ضم به اصل يكصد و يازدهم بكنيم پس اصل يكصد و يازده مكرر نخواهيم داشت.
سه اصل جديد داريم كه جايش به نظر مى‏رسد كه در پايان فصول باشد يعنى در پايان فصل دوازدهم باشد. به عنوان فصل سيزده و چهارده و پانزده، يكى اصل مجمع تشخيص مصلحت است، يكى اصل شوراى عالى امنيت ملى و يكى هم اصل مربوط به تجديد نظر در قانون اساسى كه تجديد نظر در تمامى قوانين اساسى، آخرين اصل هر قانون اساسى است؛ پس لزوماً مى‏رود در پايان كه تقريباً يا صد و هفتاد و نه خواهد بود، يا صد و هشتاد، به اين ترتيب ما از لحاظ جايابى اصول، جا را پيدا كرديم و حتى اصول، خيلى هم طولانى نيست يعنى اصل صد و ده ما شايد طولانى‏ترين اصل باشد و يا اصل مربوط به استيضاح كه بند يك و دو آن را خود شورا تصويب كرده، بقيه اصول كه ما حتى ضم كرديم به اين ترتيب طولانى نيست.
و اما روش دوم قسمت دوم يعنى الفاظ و عبارات يك گروه سه نفره تعيين شدند، دو نفر از حقوقدانان شوراى نگهبان، آقاى دكتر مهرپور و آقاى دكتر مدنى، بنده هم در خدمت‏شان بودم كه راجع به الفاظ و عبارات صحبت شد، الفاظ و عباراتى را كه به نظر مى‏رسيد كه بهتر از الفاظ و عباراتى است كه در اينجا هست، با توجه به متن قانون اساسى و اصطلاحاتى كه در مجموع قانون اساسى هست بعضى كلمات را ما جابه‏جا كرديم و براى جلسه به اين ترتيب متن را تنظيم كرديم كه اصل مصوب شورا در بالاى صفحه بود و تغييراتى كه كرده بود يا حذف‏هايى كه در شورا شده بود ذيل آن توضيح دادم كه اشكالات اين اصل به نظر ما چيست و در كادر يك اصلى را به پيشنهاد كرده بوديم كه اين در آن جلسه بحث شد و هر پيشنهادى را كه آن جلسه سه نفره پيشنهاد كرده بود، در آن جلسه بزرگ تصويب شد، آن چيزهايى است كه الان در خدمت‏تان اينجا داده شده، در اين متنى كه داده شده و منگنه شده يعنى در ماده بيست و هفت آمده كه علاوه بر آن اصلاحات، اگر پيشنهادهايى هم هيأت داشته باشد، اين پيشنهادها را به طور جدا بدهد كه ما در اين اصولى كه الان خدمت‏تان هست، سه تا پيشنهاد داريم در ارتباط با اينها كه دوتايش محتوايى است و يكى‏اش شكلى، اين صفحه را جداگانه وقتى رسيديم به آن اصل‏ها، بايد كه اين پيشنهادها را مطرح كنيم، اين مطلبى كه خدمت‏تان هست، اصل مصوب شورا در بالاى صفحه نوشته شده، تغييراتى كه در شورا داده شده نسبت به اصل فعلى قانون اساسى با يك ستاره ذيل صفحه گفته شده. اگر ما هيچ تغييرى نداديم، صفحه بقيه‏اش سفيد است مثل همين اصل پنجم در واقع الان‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1565
اصل پنجم را فقط ما يك بار بايد بخوانيم و ديگر هيچ بحثى ندارد يعنى مطابق آيين‏نامه شورا اصولًا نمى‏توانيم راجع به اين بحث بكنيم براى اين‏كه مصوب شوراست و كميسيون پنجم هيچ‏گونه نظرى نداشته پس ديگر نمى‏شود كه اصلًا راجع به اين بحثى كرد، فقط اين براى اطلاع در اينجا خوانده مى‏شود و باز براى اطلاع اين حاشيه هست كه بدانند آقايان چه طور مى‏شود. بعد اصل پنجاه و هفتم هم باز به همين ترتيب است، برخى از اصول هست كه ما پيشنهاد داريم وقتى به آن رسيديم ظاهراً بايد كه مطلب بيان بشود.
نايب رئيس (هاشمى رفسنجانى)- ى ك سؤالى هست كه توضيح ندادند آقايان، اگر در مصوبات ما با ساير اصولى كه ما اصلًا به آن‏ها نرسيده بوديم تناقضى به وجود آمده شما اين را رسيدگى كرده‏ايد؟
منشى (حبيبى)- بله، ما رسيدگى كرده‏ايم.
نايب رئيس (هاشمى رفسنجانى)- مواردى هم داريد؟
منشى (حبيبى)- ى كى دو نكته داشتيم كه از ارتباط هشتاد و پنج، يك نكته‏اى است كه ما (هاشمى- كه مى‏رسيم) جدى راجع به آن صحبت كرديم و به عنوان پيشنهاد داديم، دو سه مورد هست كه خدمت‏تان مى‏گويم.
نايب رئيس (هاشمى رفسنجانى)- آقاى مؤمن شما چيزى مى‏خواستيد بفرماييد؟
مؤمن- من اين جهت را مى‏خواستم عرض كنم كه نسبت به اين‏كه فرمودند اين اصول اضافه شده در آخر بيايد، اين يك مسأله‏اى است كه الان يا در آينده بايد رويش بحث شود و مثلًا اصل مجمع تشخيص مصلحت را كه عمدتاً مربوط به رهبرى هست ما بياييم در آخر قرار بدهيم يا درباره اصل شوراى عالى امنيت بايد بحث بشود، من اين را مى‏خواستم بگويم.
نايب رئيس (هاشمى رفسنجانى)- خيلى خوب، راجع‏به جاى اصل‏ها هنوز باز است يعنى همه اين چيزهايى كه كميسيون پيشنهاد داده قابل بحث است. ما شروع مى‏كنيم همين‏طور كه پيش مى‏رويم به جايى مى‏رسيم كه آقايان نظرشان را آنجا مى‏گويند و بحث مى‏كنيم (مشكينى- من هم چند كلمه‏اى مى‏خواهم عرض كنم) راجع به كليات؟ (مشكينى- بله) اگر در كليات حرفى داريد بفرماييد.
رئيس (مشكينى)- مثل اين‏كه خيلى اهميت به شماره‏ها داديد كه هيچ تغييرپذير نباشد و بعد اصول را تغيير داديد. دو سه تا اصل را يكى كرديد براى اين‏كه شماره‏ها محفوظ بماند و اين به ظاهر صحيح نيست، حالا فرض كنيد كه شما اگر يك وقتى پنجاه اصل بر اين اصول اضافه مى‏كرديد باز هم همه اصل‏ها را در هم مى‏گذاشتيد كه شماره‏ها محفوظ بماند؟ بايد يك كارى بكنيد كه اصل‏ها جاى خوش اگر متعدد است، در جاى خودش متعدد باشد، طولانى را دو تا اصل كنيد، اين شماره چاره دارد، شماره‏ها را ممكن است بگويند كه در قانون اساسى اول، فرض كنيد در اصل پنجم است، در اين مصوبه اصل هشتم است مثلًا من معتقدم كه اصول را مرتب كنيد از نظر شماره اگرچه در بعضى جاها شماره‏ها نوشته شده و اشاره شده، اين بهتر از آن است ...
مؤمن- من هم تأييد مى‏كنم فرمايش حاج آقا را براى اين‏كه آن اصولى كه به نام معروف است، اصلًا هيچ تغييرى در شماره‏اش داده نمى‏شود يعنى مثلًا اصل پنجم همان اصل‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1566
پنجم بوده چون قبلش هيچ تغييرى داده نشده. اصل نود هم كه به نام معروف است تغيير داده نشده، اصل صد و ده هم مثلًا سرجاى خودش قرار مى‏گيرد. اين اصول همه سرجاى خودش هست، ظاهراً اين تغييرات اگر كه داده بشود در آن اصول مربوط به قوه مجريه و قضائيه كه من نمى‏دانم آنجا اصل معروفى هست كه به متقضاى اين دليلى كه حاج آقا فرمودند، تغيير بدهيم در آن؟
نايب رئيس (هاشمى رفسنجانى)- من يك نكته بگويم، ببينيد ما يك سرى قانون گذرانده‏ايم، در بعضى قوانين ما نوشته‏ايم كه بر اساس اصل مثلًا صد و پنجاه اصل مثلًا صد و چهلم الان در قوانين هست، ما نمى‏گوييم حالا اين‏كه شما مى‏فرماييد ما مطلق برخورد نخواهيم كرد اگر واقعاً در تركيب اصول ديديم كه اين اهميت دارد كه شماره به هم بخورد ممكن است به هم بزنيم ولى واقعاً اين‏طورى است كه به اكثر اين اصول در قوانين عادى ما اشاره شده و حتى‏الامكان به خاطر يك مصلحت جزئى نبايد آن‏ها را به هم بزنيم چون آن موقع ديگر يك بلبشويى مى‏افتد در قوانين و براى كسانى كه مراجعه مى‏كنند، مشكل درست مى‏شود. البته اين را ما فكر مى‏كنيم از نظر ما هم مطلق نيست يعنى اگر ديديم واقعاً يك مصلحتى از دست ما مى‏رود با اين شماره ممكن است همان كار را بكنيم. آقاى موسوى مطلبى داريد بفرماييد.
ميرحسين‏موسوى- بله، ببينيد اگر قرائت شروع بشود ديده خواهد شد كه حالت طبيعى دارد و اگر به يك حالت غير طبيعى برخورديم و تصنعى خوب مى‏شود آنجا شكست. ولى تا آنجايى كه من در جريان هستم، اين موارد خيلى طبيعى جا افتاده يعنى پخش شده، توزيع شده، حالت غير عادى هيچ جا پيدا نكرده جز آن مواردى كه اشاره كردند كه هنوز تصميم هم نگرفته‏اند، آن دو سه تا اصلى كه مى‏شود اينجا تصميم گرفت. من براى همين پيشنهاد مى‏كنم قرائت شروع بشود و اگر به يك موردى برخورد كرديم كه خوب يك چنين حالتى دارد، برمى‏گرديم بحث مى‏كنيم، راه‏حل پيدا مى‏كنيم.
عميد زنجانى- راجع به اصل گزارشى كه آقايان اظهار لطف فرمودند، من يك نكته‏اى مى‏خواستم اضافه كنم كه چون كميسيون پنجم گزارش مكتوب نداشته و گزارش آن به صورت شفاهى بوده و بسيار به جا بود كه آقايان نقطه نظرات ديگرى كه در كميسيون پنجم مطرح شد. ولى تصويب هم نشد به آن‏ها اشاره مى‏كردند مثلًا از جمله پيشنهادهايى كه در كميسيون پنجم مطرح شد ولى رأى نياورد اين بود كه اصول دست نخورد، شمارش اصول به جاى خودش محفوظ باشد و حتى اصول حذف شده هم خالى بماند، نوشته بشود كه اين اصل حذف شد و اصول جديد كلًا به صورت متمم ذكر بشود، اين پيشنهاد شد من براى اين‏كه ذهن‏ها بيشتر روشن باشد از اين نظر اضافه مى‏كنم برگزارش كميسيون كه اين هم يك نظرى است كه كليه اصول اضافى به صورت متمم ذكر بشود چون در صحبت‏هاى حضرت امام هم كلمه متمم به چشم مى‏خورد يعنى خلاف متعارف و خلاف ضوابط و اينها نيست. اگر اين را ما محتمل بدانيم ممكن است در بحث‏هاى آينده اگر ادغام‏هاى بيخودى شده يا مثلًا همين‏طور كه جناب آقاى مشكينى فرمودند، اصل طولانى شده، ما هيچ ضرورتى ندارد كه حتماً به جاى اصل‏هاى حذف شده، اصل را ذكر بكنيم يا اصل‏هايى كه كوتاه است بلندش بكنيم، اصل‏هايى را ادغام بكنيم، مى‏شود اينها را به صورت يك متمم در آخر قانون اساسى آورد و به اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1567
صورت اين هم شيوه‏اى مى‏تواند باشد.
نايب رئيس (سيد على خامنه‏اى)- خوب حالا كه آقايان اين همه زحمت كشيده‏اند، اين كار را كرده‏اند ما بگوييم نكنيد؟ حالا مدتى نشسته‏اند بالاخره اين كار را كرده‏اند تدوين كرده‏اند ديگر.
نايب رئيس (هاشمى رفسنجانى)- حالا البته معيار ما همين گزارشى است كه كميسيون داده‏اند، آقاى عميد چون ايشان هم در بحث بوده‏اند، وقتى به آن موارد رسيديم مى‏توانند پيشنهاد كنند بگويند ما اين شكل را پيشنهاد مى‏كنيم كه برسيم، ما الان بر اساس گزارش كميسيون عمل مى‏كنيم. بله، شروع حالا اين توضيحات مفيد بود ديگر، ذهن همه‏مان آشنا شد با شيوه كار، حالا شروع كنيد از اول بخوانيد.
                         (به‏شرح زير خوانده شد)

اصل پنجم‏
در زمان غيبت حضرت ولى عصر «عجل الله تعالى فرجه» در جمهورى اسلامى ايران ولايت امر و امامت امت بر عهده فقيه عادل و با تقوا، آگاه به زمان، شجاع، مدير و مدبّر است كه طبق اصل يكصد و هفتم عهده‏دار آن مى‏گردد.
منشى (حبيبى)- اين اصل هيچ پيشنهادى در كميسيون نداشت.
مؤمن (مخبر كميسيون)- اين چون ممكن است در رسانه‏ها هم بيايد در ذيل گزارشى مطلبى اشتباه نوشته شده‏است، ملاحظه بفرماييد يك قسمتى فقط حذف شده، چيزى به آن اضافه نشده‏است. عبارت «كه اكثريت مردم او را به رهبرى شناخته و پذيرفته باشند و در صورتى كه هيچ فقيهى داراى چنين اكثريتى نباشد رهبر يا شوراى رهبرى مركب از فقهاى واجد شرايط بالا» حذف شده است.
نايب رئيس (هاشمى)- پس اين‏كه در گزارش نوشته‏ايد تا پايان حذف شده‏است، درست نيست. چون از پايان اين اصل عبارت «طبق اصل يكصد و هفتم عهده‏دار آن مى‏گردد»، باقى مانده است. معلوم مى‏شود در كارتان دقت نكرده‏ايد؟
امامى كاشانى- دقت كرده‏ايم ولى نمى‏دانيم چه طورى اين جور نوشته‏اند. (خنده آقايان)
محمد مؤمن (مخبر كميسيون)- نه، اجازه بفرماييد من از كميسيون پنجم دفاع بكنم، اين اصل اصلًا در كميسيون پنجم مطرح نشده‏است.
امامى كاشانى- اين اصل به نظر من همان ساعت اول در كميسيون مطرح شده بوده كه خيلى‏ها هم نبودند.
هاشمى- هنوز عوام بوده‏اند.
منشى (يزدى)- اصلًا اينجا بحث نكنيم.
حبيبى- اينها همه‏اش پيشنهادهاى كميسيون رهبرى است.
موسوى خوئينى‏ها- در اين قانون اساسى اول يك رأى براى مجموعه اصول گرفتند براى اين‏كه اينجا شبهه‏اى پيش نيايد ما براى مجموعه تغييرات و اصلاحات يك رأى بگيريم.
نايب رئيس (هاشمى)- آخر بار، خيلى خوب حرفى نداريم ديگر.
منشى (يزدى)- طبق آيين‏نامه است ديگر آيين‏نامه تصريح دارد.
موسوى خوئينى‏ها- كه همچون كارى بايد بكنيم؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1568
منشى (يزدى)- بلى.
منشى (حبيبى)- پس آقاى هاشمى اين اصل فعلًا ديگر تمام شد. ما ديگر اصلى نداريم تا اصل پنجاه و هفتم.
نايب رئيس (هاشمى)- اصل 57 را بخوانيد.
                         (به‏شرح زير خوانده شد)

اصل پنجاه و هفتم.
قواى حاكم در جمهورى اسلامى ايران عبارتند از:
قوه مقننه- قوه مجريه و قوه قضائيه كه زير نظر ولايت امر و امامت امت بر طبق اصول آينده اين قانون اعمال مى‏گردند، اين قوا مستقل از يكديگرند.
نايب رئيس (هاشمى)- روى اين كلمه «اعمال» شما بحث نكرديد كه يعنى چه؟
آذرى- اسم مفعول است.
امامى كاشانى- فاعلش امامت است.
حسن ابراهيم حبيبى- اصولى كه در قانون اساسى بوده عيناً آمده ما دستش نزديم.
نايب رئيس (هاشمى)- آقايان روى اين كلمه فكر كرده‏ايد يعنى چه؟
ميرحسين موسوى- اين از آن بحث‏هاى طولانى است يعنى الان در قانون اساسى قبلى هم هست ...
نايب رئيس (هاشمى)- نه، «اعمال مى‏گردند» اين عبارت ...
موسوى خوئينى‏ها- «مى‏گردند» غلط است «مى‏گردد» بايد باشد.
نايب رئيس (هاشمى)- حالا «اعمال مى‏گردد» اصلًا اين عبارت درست است؟ «برطبق اصول آينده اين قانون اعمال مى‏گردد»!
هاشميان- روى كلمات حالا تكيه نكنيد.
نايب رئيس (هاشمى)- اعمال حكومت نه، قواى حاكمه اين طورى هستند كه زير نظر ولايت فقيه اعمال مى‏گردد.
امامى كاشانى- ى عنى فاعل آن همان مقام امامت است.
منشى (يزدى)- به هر حال اينجا هر چه هست در قانون اساسى قبلى بوده الان بحثش را نكنيد، اين را الان نمى‏توانيم عوض كنيم.
نايب رئيس (هاشمى)- اعمال يعنى به كار گرفتن، «اعمال مى‏گردد» يعنى به كار گرفتن مى‏گردد. اصلًا اين عبارت كه آورده‏اند در فارسى نظير ندارد!
موسوى خوئينى‏ها- در اصول بعدى سه بار اين كلمه آمده، اگر بخواهيم دست بزنيم همه را بايد عوض كنيم.
نايب رئيس (هاشمى)- چرا، فارسى نيست. خوب درست نيست اين عبارت اعمال مى‏گردد يعنى به كار گرفته مى‏گردد.
خامنه‏اى- اعمال غرض شد.
منشى (يزدى)- اعمال مى‏گردد يعنى به‏كار گرفته مى‏شود.
هاشمى- اعمال غرض شد، درست است.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1569
منشى (يزدى)- ولى حالا ديگر بحث نكنيم اگر اجازه بدهيد رد شوم.
نايب رئيس (هاشمى)- فرقى ندارد من در ذهنم بود كه يك بار اين را در يكى از بحث‏هايى كه كلمه اعمال مى‏آيد ترتيبى به آن بدهيم.
مؤمن- ولى اين قانون اساسى سابق است.
نايب رئيس (هاشمى)- همان سابق را مى‏خواستم اصلاح كنيم.
مؤمن- فقط اينجا يك جمله از اصل پنجاه و هفتم حذف شده‏است.
نايب رئيس (هاشمى)- اين قدر عبارت نارسا است كه بعضى‏ها (به فتح الف) مى‏خوانند.
منشى (يزدى)- «و ارتباط ميان آن‏ها به وسيله رئيس‏جمهور برقرار مى‏گردد» از آخر اصل پنجاه و هفتم حذف شده است.
امامى كاشانى- «اعمال» (باكسر الف) همان مجرا است.
نايب رئيس (هاشمى)- معنى‏اش را مى‏دانيم ولى عبارت درست نيست.
ى كى از آقايان- آقاى هاشمى اگر واقعاً مى‏توانيم عوض بكنيم.
منشى (يزدى)- نه، نمى‏توانيم عوض كنيم بحث نكنيد بحث قبلى است.
نايب رئيس (هاشمى)- تحقيقاً مى‏توانيم چون اينها موظف بودند كه عبارات را اصلاح كنند.
ميرحسين موسوى- آقاى هاشمى فكر مى‏كنند خيلى ديگر وقت داريم!
منشى (يزدى)- مصوبات اينجا را ما مى‏توانيم اصلاح كنيم قانون اساسى را نمى‏توانيم اصلاح كنيم و مسلماً مصوبات اينجا براى ما قابل اصلاح بوده و الا قانون اساسى قبلى را كه چنين اختيارى ما نداريم شايد خود شورا هم مورد بحث باشد آيا مى‏تواند اين كار را بكند يا نمى‏تواند، نمى‏تواند. اصل شصت را بخوانيد.
                         (به شرح زير خوانده شد)

اصل شصتم‏
اعمال قوه مجريه در مواردى كه در اين قانون مستقيماً بر عهده رهبرى گذارده شده، از طريق رئيس‏جمهور و وزرا است.
منشى (حبيبى)- كه در اينجا فقط كلمه «نخست‏وزير» حذف شده است.
نايب رئيس (هاشمى)- اينجا اعمال (به كسر الف) درست است. اصل بعدى را كه اصل شصت و چهارم است بخوانيد.
                         (به شرح زير خوانده شد)

اصل- عده نمايندگان مجلس شوراى اسلامى دويست و هفتاد نفر است و از تاريخ تصويب اين قانون پس از هر ده سال حداكثر بيست نفر نماينده با در نظر گرفتن عوامل انسانى سياسى، جغرافيايى و نظاير آن‏ها مى‏تواند اضافه شود.
زرتشتيان و كليميان هر كدام يك نماينده و مسيحيان آشورى و كلدانى مجموعاً يك نماينده و مسيحيان ارمنى جنوب و شمال هر كدام يك نماينده انتخاب مى‏كنند.
محدوده حوزه‏هاى انتخابيه و تعداد نمايندگان را قانون تعيين مى‏كند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1570
منشى (حبيبى)- اين اصل به اين ترتيب در شورا تصويب شده در كميسيون پيشنهاد شد كه به جاى «از تاريخ تصويب اين قانون» كه دقيقاً معلوم نيست به هرحال ممكن است تاريخش روشن نباشد بگوييد كه از تاريخ همه‏پرسى سال 1368 هجرى شمسى، يك ممكن است به جاى مى‏تواند اضافه بشود و جمله به اين ترتيب در بيايد: عده نمايندگان مجلس شوراى اسلامى دويست و هفتاد نفر است و از تاريخ همه‏پرسى سال 1368 هجرى شمسى پس از هر ده سال ممكن است با در نظر گرفتن عوامل انسانى، سياسى، جغرافيايى و نظاير آن‏ها حداكثر بيست نفر نماينده اضافه شود.
زرتشتيان و كليميان هر كدام يك نماينده و مسيحيان آشورى و كلدانى مجموعاً يك نماينده و مسيحيان ارمنى جنوب و شمال هر كدام يك نماينده انتخاب مى‏كنند.
محدوده حوزه‏هاى انتخابيه و تعداد نمايندگان را قانون معين مى‏كند.
كروبى- من يك سؤال دارم.
نايب رئيس (هاشمى)- بگذاريد توجيه‏شان را بكنند بعداً.
حسن ابراهيم حبيبى- ى ك بحثى بود كه اين كلمه تاريخ تصويب اين قانون با توجه به اين‏كه ما يك تاريخ تصويب داريم يك تاريخ انتشار داريم، تاريخ ابلاغ و بعد تاريخ انتشار داريم بهتر است كه كلمه تاريخ همه‏پرسى را ذكر كنيم كه يك خرده روشن‏تر و بازتر بشود.
امامى كاشانى- آقاى هاشمى، توضيح ايشان كامل نبود، در كميسيون ما صحبت كرديم كه اين تاريخ از حالا باشد. نه اين‏كه بخورد به اول قانون اساسى. ما گفتيم ممكن است آن چيزى كه ما نوشته‏ايم تاريخ تصويب به خاطر آن شبهه اين شبهه برداشته نشود چون آنجا بعضى دوستان گفتند اين شبهه برداشته نمى‏شود، ممكن است اين تاريخ تصويب مثلًا از همان اول باشد گفتيم پس بياييم در همه‏پرسى به نظرم عمدتاً اين است.
نايب رئيس (هاشمى)- اين كامل‏تر شد حالا آقاى كروبى سؤال كنند.
كروبى- من سؤالم اين بود كه راجع به آشوريان و كلدانيان نباشد تحقيق بشود تحقيق‏شان چه شد؟
نايب رئيس (هاشمى)- بلى، ما گزارش بدهيم كه تحقيق كرديم من به روابط عمومى مجلس گفتم، تحقيق كاملى كردند، اولًا از دانشگاه خواستند كه مورخين دانشگاه نظر بدهند، آن‏ها نظر داده بودند، بعد گفتيم بروند با علماى مسيحى، آن‏ها كه مدّعى هستند صحبت بكنند، رفتند يك مصاحبه يك ساعتى با آن‏ها كردند بعد اصلًا تاريخچه اين‏كه چه طور اين در قانون آمده اين را هم گفتيم بياورند تاريخچه را كه نشان داديم اولًا معلوم شد در قانون اساسى قبلى كه نبوده در قانون عرفى ما آمده اول هم كلدانى آمده يعنى قبل از اين‏كه آشورى و كلدانى بشود، اول كلدانى شده و در دوره بعد آشورى اضافه شده كه همين‏طور قانون اسلامى كرده‏اند، آن آقاى عيسائى كه با او هم صحبت كرده بودند به شدت برآشفته شده بود و گفته بود خراب مى‏كند، شما اگر اين كار را بكنيد يك فتنه‏اى در ما درست مى‏شود كه ما نمى‏توانيم كنترل كنيم. (كروبى- ميان مسيحيان ديگر؟) بلى يعنى همين آشورى‏ها و كلدانى‏ها به شدت مخالفند، 4 تا كليسا هم بيشتر اينجا نيستند ولى به هر حال فتنه‏اى مى‏شود و
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1571
به علاوه مى‏گفتند روى كلدانى‏هاى عراق اثر نامطلوبى مى‏گذارد چون اكثريت مسيحى‏هايى كه در عراق هستند كلدانى هستند، ما داعى نداريم آن‏ها را الان برنجانيم. يكى از ادله‏اى كه با ايران «چيز» دارند مى‏گويند. در قانون اساسى شما اسم ما آمده برايشان اهميت دارد، در مجموع دليل درستى حتى آن ادعايى كه آن آقا مى‏كرد و آقاى عميد هم دنبالش بودند آن هم براى ما اثبات نشد، واقعاً كه اين مقسم و قسيمه اين را هم ما نتوانستيم ثابت كنيم چون آن گزارشى كه آمد بعضى‏هايشان مخالف اين بود مى‏گفتند قبول نداريم اصلًا ريشه كلدانى ... حالا در گزارش بود مى‏گفتند اصلًا آن ريشه‏شان مقدم است بر آن آقاى حبيبى هم كه صحبت كردند همين‏طور بود حالا به هر حال ما در مجموع به اين نتيجه رسيديم كه الان تغيير اين ضرر دارد و نفعى براى ما ندارد. آقاى عميد فرمايشى داريد؛ بفرماييد.
عميد زنجانى- در مورد اين كلدانى‏ها و آشورى‏ها من تأييد مى‏كنم كه آقايان رفتند و خود من هم راهنمايى كردم يعنى با من تماس گرفتند و خود من راهنمايى كردم، ولى اگر از اين 4 تا كليسا كه كلدانى‏ها دارند بخواهند تحقيق بشود به اين عنوان كه آيا بياوريم يا نياوريم اين اصلًا خلاف مصلحت است، مسلم است كه آنها مى‏گويند نه آنها الان يك اقليت ناچيزى هستند كه قوميت آشورى دارند، كلدانى اسم كليسايشان هست آنها مى‏خواهند بالاخره در برابر يك اكثريت 80%- 20% مطرح باشند صحبت در اين بود كه از آن‏ها تحقيق بشود كه اين كلمه «كلدانى» روى شما چه اساسى است؟ آن‏ها هم اعتراف كردند كه كلدانى قوميت ما نيست، كلدانى اسم كليسايمان است، از آن زمانى كه پاپ اعمال نفوذ كرده در مسيحيت ايران و اين‏ها را كاتوليك كردند، براى اين‏كه اين كاتوليك‏ها جدا بشوند از آشورى‏هايى كه خليفه‏گرى را دارند اسم كلدانى روى كليساى اين‏ها گذاشتند تا اين‏ها را متمايز كنند از آن اكثريت.
بنابراين «كلدانى» نه اسم قوميت است نه اسم محل است اسم هيچى نيست فقط اسم كليسا است، اين را خود آن‏ها هم اعتراف كردند خوب اين مستندات است، اين‏ها مستندات تاريخى است. روشن هست (هاشميان- آقاى هاشمى راجع به اين‏ها تحقيق كرده‏اند) نه حالا اجازه بفرماييد من يك نكته را عرض كنم اين مطلب كاملًا دقيق است، من هم اشاره كردم كه اكثريت مسيحى‏هاى عراق كلدانى هستند يعنى به اين معنا كاتوليك هستند كه اسم كليساشان كلدانى است و الا آن‏ها هم اصلًا آشورى هستند اما اين را توجه داشته باشيد كه اين مسأله در قانون اساسى خود عراقى هم نيامده يعنى تنها جايى كه اين آمده در قانون اساسى جمهورى اسلامى ايران هست و مورخينى هم كه در اين زمينه نظر كرده‏اند نگفته‏اند كلدانى يك قوميت است.
مؤمن- من يك سؤالى دارم شورا توجه فرمايد كه اين عبارت «پس از هر ده سال» ولو آن‏كه به همان طريقى كه آقايان فرمودند از تاريخ همه‏پرسى سال 1368 پس از هر ده سال اضافه بشود، اين ده سال كه حساب بكنيم الان مثلًا ممكن است كه گذشت ده سال وسط دوره باشد (سيد هادى خامنه‏اى- مصوبه شورا است) بلى، متوجه هستم، ده سال ممكن است وسط دوره باشد. آيا نظر آقايان اين است كه در وسط دوره مجلس هم مجدداً اضافه بشود يا اول دوره منظور است اگر اول دوره منظور است عبارت يك مقدار مبهم است.
نايب رئيس (هاشمى)- ما كه نگفتيم حتماً بايد بشود يعنى بعد از اين‏كه رسيديم به ده سال‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1572
مى‏توانيم اضافه كنيم آن هم زمانش بعد در انتخابات خواهد بود.
منشى (يزدى)- خوب اگر بحثى نيست رد شويم.
عميد- «ممكن است» تعبير حقوقى نيست. همان «مى‏تواند» صحيح‏تر است و نكته ديگر اين است كه آقايان «نمايندگان» را تغيير دادند به «نماينده» جمله آخر.
ى زدى- اصلاح كرده‏اند.
عميد- در هر حال ممكن است حقوقى نيست و همان مى‏تواند بهتر است.
منشى (يزدى)- مى‏تواند فاعلش بايد فرد باشد، عده نمايندگان ممكن است عوض شود.
نايب رئيس (هاشمى)- نه، مى‏تواند اضافه شود. مى‏تواند هم اشكال ندارد. عده مى‏تواند اضافه شود ضمير برمى‏گردد به عده.
منشى (يزدى)- عده ممكن است اضافه شود. ممكن است با در نظر گرفتن فلان، فلان، فلان اضافه شود، فرض اين است كه جمله اين است، آخر چه كسى مى‏تواند اين كار را بكند؟
نايب رئيس (هاشمى)- حالا ما بايد براى اين‏كه آقايان درست كردند رأى بگيريم يعنى آقايانى كه موافقند به جاى «مى‏تواند»، ممكن است بگذاريم رأى بدهند. (عده كمى رأى دادند) رأى نياورد. پس همان «مى‏تواند» مى‏ماند.
منشى (يزدى)- پس عبارت را درست‏تر كنيم، «مى‏توان» بهتر است چون مى‏تواند فاعلش كيست؟ مى‏توان اضافه كرد.
جنتى- همان مى‏تواند معناى ممكن است مى‏دهد و خيلى روان و فارسى خوبى است.
امامى كاشانى- صحبت بود كه كلمه «مى‏تواند» مناسب نيست كه ما بگوييم بيست نفر نماينده مى‏تواند.
نايب رئيس (هاشمى)- عده مى‏تواند اضافه بشود. اين اصلًا درست است.
امامى كاشانى- اگر بگوبيم عده‏اى مى‏توان اضافه ...
نايب رئيس (هاشمى)- حالا كه رأى نياورد ديگر چرا بحث مى‏كنيد.
منشى (يزدى)- مى‏تواند را «مى‏توان» اضافه نمود.
نايب رئيس (هاشمى)- نه، همان‏طور كه هست «مى‏تواند» اضافه شود.
بيات- بعد از «بيست نفر نماينده» مى‏توان اضافه شود.
سيد على خامنه‏اى- نه، نمى‏شود عبارت را بخوانيد يك بار، بايد به تعداد مثلًا يك چيزى اين‏جورى بايد بيايد. اگر بخواهيم «مى‏تواند» بگذاريم.
نايب رئيس (هاشمى)- 20 نفر مى‏تواند اضافه شود.
منشى (يزدى)- حداكثر 20 نفر با در نظر گرفتن ... مى‏تواند اضافه شود.
نايب رئيس (هاشمى)- 20 نفر مى‏تواند اضافه شود هيچ اشكال ندارد.
موسوى خوئينى‏ها- جناب آقاى هاشمى! بايد يك روشى براى اين بحث‏ها ايجاد كنيد، شما يعنى اگر مى‏خواهيم تغيير بدهيم باز يك موافق و يك مخالف صحبت كنند.
نايب رئيس (هاشمى)- ما روشمان اين است كه ...
موسوى خوئينى‏ها- رأى نياورد.
نايب رئيس (هاشمى)- خيلى خوب رأى نياورد اگر ديگر روش خاصى نداريم آنجا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1573
آقايان اگر پيشنهاد بهترى كرده بودند جايش بحث مى‏كرديم، پيشنهادى نشده بحث نمى‏كنيم. حالا آن جمله ديگر را كه به جاى پس از هر ده سال بگذاريم و از تاريخ همه‏پرسى سال 1368 هجرى شمسى.
حسن ابراهيم حبيبى- ى عنى از تاريخ تصويب اين قانون بگذاريم؟
نايب رئيس (هاشمى)- آقايانى كه با اين عبارت موافقند رأى بدهند. (اكثر رأى دادند) اين تصويب شد. حالا متن اصلاح شده را بخوانيد.
                         (به شرح زير خوانده شد)

اصل شصت و چهارم‏
 «عده نمايندگان مجلس شوراى اسلامى دويست و هفتاد نفر است. و از تاريخ همه‏پرسى سال 1368 هجرى شمسى پس از هر ده سال با در نظر گرفتن عوامل انسانى، سياسى جغرافيايى و نظاير آن‏ها حداكثر بيست نفر نماينده مى‏تواند اضافه شود ...».
منشى (حبيبى)- بقيه اصل هم همان جملات قبلى است.
نايب رئيس (هاشمى)- خيلى خوب، اين عبارت درست شد، اصل بعد را بخوانيد.
                         (به شرح زير خوانده شد)

اصل شصت و نهم‏
مذاكرات مجلس شوراى اسلامى بايد علنى باشد و گزارش كامل آن از طريق راديو و روزنامه رسمى براى اطلاع عموم منتشر شود.
در شرايط اضطرارى در صورتى كه رعايت امنيت كشور ايجاب كند به تقاضاى رئيس‏جمهور يا يكى از وزرا يا ده نفر از نمايندگان جلسه غير علنى تشكيل مى‏شود.
مصوبات جلسه غير علنى در صورتى معتبر است كه با حضور شوراى نگهبان به تصويب سه چهارم مجموع نمايندگان برسد. گزارش و مصوبات اين جلسات بايد پس از برطرف شدن شرايط اضطرارى براى اطلاع عموم منتشر گردد.
منشى (حسن حبيبى)- در اين اصل فقط عبارت «نخست‏وزير» شده «رئيس‏جمهور».
نايب رئيس (هاشمى)- اصل بعد را بخوانيد.
                         (به شرح زير خوانده شد)

اصل هفتادم‏
رئيس‏جمهور و معاونان او و وزيران به اجتماع يا به انفراد حق شركت در جلسه علنى مجلس را دارند و مى‏توانند مشاوران خود را همراه داشته باشند و در صورتى كه نمايندگان لازم بدانند وزرا مكلف به حضورند و هرگاه تقاضا كنند مطالب‏شان استماع مى‏شود.
منشى (حسن حبيبى)- از ابتدا و انتهاى اصل هفتادم «نخست‏وزير» حذف شده و به جاى آن «معاونان» آمده.
ضمناً عبارت «دعوت رئيس‏جمهور به مجلس به تصويب اكثريت برسد» هم حذف شده است.
نايب رئيس (هاشمى)- خيلى خوب حالا آقاى يزدى مطلبى را كه كميسيون خودشان يادشان نبوده مطرح كنند، اينجا مطرح مى‏كنند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1574
منشى (يزدى)- در مجلس شوراى اسلامى به دليل مسائلى كه چه در نطق‏هاى قبل از دستور پيش مى‏آيد به خصوص در گذشته موردى پيش آمد كه خصوص آن مورد در منظر حضرت امام مطرح شد و ايشان مطلبى فرمودند و بعد هم فرمودند كه با هيأت رئيسه صحبت كنيد اگر راه قانونى داريد تصميم بگيريد. من آمدم در هيأت رئيسه خدمت جناب آقاى هاشمى و آقايان عرض كردم آنجا بحث شد كه كلمه مذاكرات مجلس شوراى اسلامى شامل نطق قبل از دستور نيست يا هست. اعضاى شوراى نگهبان معتقد بودند كه نيست و مذاكرات يعنى گفتگوها درباره مسائل جارى و مسائل قانونى است. بنابراين اگر روزى رئيس مجلس، مدير مجلس تصميم گرفت كه نطق قبل از دستور را بردارد يا غيرعلنى‏اش بكند كه از راديو پخش نشود خلاف قانون اساسى نباشد.
پيشنهاد اين است كه مذاكرات مجلس حداقل اگر در همين مذاكرات تصريح بشود كه شامل نطق قبل از دستور است، ذكر بشود و اين در بحث‏ها بيايد.
مؤمن- ما مخالفيم.
ميرحسين موسوى- اين اصلًا در چارچوب اختيارات اين جلسه نيست اين ربطى به آن چيزى كه دست ما داده‏اند ندارد.
نايب رئيس (هاشمى)- حالا ظاهراً مشكلى نيست چون كه شوراى نگهبان تفسيرش را گفته است و مى‏توانيد همين را اعلام بكنيد.
براى ما كافى است، قانون اساسى مى‏شود.
منشى (يزدى)- نه، تفسير رسمى نشده.
نايب رئيس (هاشمى)- ما سؤال مى‏كنيم.
كروبى- خوب پس از آن گذشتيم؟ همين شد؟ (نايب رئيس (هاشمى)- بلى) گذشتيم؟ لازم نيست صحبت؟ چون من مخالف هستم.
منشى (حبيبى)- اصل هفتادم تمام است بلى؟
خزعلى- در ذيل گزارش كميسيون راجع به اصل هفتادم نوشته شده است از ابتدا و انتهاى اين اصل «نخست‏وزير» حذف شده و به جاى آن «معاونان» آمده در صورتى كه در انتهاى اصل ...
هاشمى- پس ذيل را بايد اصلاح كنيم.
منشى (يزدى)- بله، اصلاح مى‏كنيم.
منشى (حبيبى)- رئيس‏جمهور هم حذف شده است. اصل جديدى را كه تصويب شده است مى‏خوانم:
اصل‏
مجلس شوراى اسلامى مى‏تواند تصويب اساسنامه سازمان‏ها، شركت‏ها و مؤسسات دولتى و يا وابسته به دولت را به كميسيون‏هاى ذيربط مجلس واگذار نمايد و يا با رعايت اصول هفتاد و دوم، نود و ششم، يكصد و بيست و شش اين قانون در صورتى كه مخالف قوانين و مقررات عمومى كشور نباشد به دولت واگذار نمايد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1575
منشى (حبيبى)- در اينجا چند تا توضيح بايد خدمت‏تان عرض شود: در اين گفته است كه با رعايت اصول 72- 96 و 126، اصل هفتاد و دوم مى‏گويد: «مجلس شوراى اسلامى نمى‏تواند قوانينى وضع كند كه با اصول و احكام مذهب رسمى كشور يا قانون اساسى مغايرت داشته باشد. تشخيص اين امر ... بر عهده شوراى نگهبان است».
و در اصل نود و ششم هم مى‏گويد: «تشخيص عدم مغايرت مصوبات مجلس شوراى اسلامى با احكام اسلام با اكثريت فقهاى شوراى نگهبان و تشخيص عدم تعارض آن‏ها با قانون اساسى بر عهده اكثريت همه اعضاى شوراى نگهبان است».
مصوباتى كه در اينجا هست مصوباتى است كه دولت به تصويب مى‏رساند، اصل 72 و 96 فقط ناظر است به مجلس و بنابراين در اينجا يك نوع ابهام يا تعارض بين اين دو اصل و اين‏كه ما مى‏خواهيم مصوبات دولت را مطابق آن دو اصل تصويب بكنيم به وجود مى‏آيد.
اين يك مطلب است كه ما فكر كرديم كه به جاى اصول 72 و 96 متن را بياوريم يعنى بگوييم كه نبايستى مصوبات دولت با اصول و احكام مذهب رسمى كشور و قانون اساسى مغايرت داشته باشد و تشخيص اين امر هم با شوراى نگهبان است چون آنچه كه منظور شورا بوده است، اين بوده است كه اين دو اصل در خصوص اين قسم مصوبات رعايت بشود و چون در اصل‏ها فقط اشاره به مجلس شده بود بعداً ممكن بود ابهام پيش بيايد بهتر است كه آن مفهوم يا متن اصلًا منطوق ذكر بشود كه ما منطوق اين دو اصل را در اينجا ذكر كرديم، اين يك مطلب.
مطلب ديگرى كه در اينجا هست اين است كه در اصل 126 كه بعداً به آن مى‏رسيم گفته شده است كه اين مصوبات دولت بايستى كه به اطلاع رئيس مجلس برسد در صورتى كه آن را مخالف قوانين بيابد و به اطلاع دولت يا رئيس‏جمهور برساند ولى همزمان اجرا بشود، در اينجا اين قسم مصوباتى كه دولت دارد در واقع قانونى است و اگر كه اين قوانين قبل از اين‏كه تناقض يا عدم تناقض و تعارضش با قوانين و مقررات عمومى معلوم بشود اجرا بشود، ضايعاتى را ممكن است به وجود بياورد.
بنابراين در اينجا مسأله عدم اجرا تا زمانى كه رئيس مجلس اعلام بكند بايستى كه متوقف باشد، پس ما ديگر اشاره به اصل 126 نمى‏توانيم بكنيم بايد مطلب را مختصرى تغييرش بدهيم. اين هم يك مطلب، مطلب ديگرى كه هست اين است كه در اين اصل چون پيشنهاد ما اين است كه اين ذيل اصل 85 بيايد، چون در واقع قسمتى از اين كارى كه در اينجا انجام مى‏يابد كار كميسيون‏هاى ذيربط مجلس است نظير اصل 85 كه به طور موقت بوده، منتها اين دائمى هست چون به طورى هست بايستى كه ما در اين اصل هم يعنى در اصل جديدمان هم نظير اصل 85 اشاره به اصل 72 بكنيم. حالا با توجه به اين‏ها ما اين را ذيل اصل 85 آورده‏ايم كه من مى‏خوانم قسمت اول خود اصل 85 است و قسمت بعدى اين مطلبى است كه ما تنظيم كرده‏ايم براساس اين توضيحاتى كه عرض كردم.
 «اصل هشتاد و پنجم- سمت نمايندگى قائم به شخص است و قابل واگذارى به ديگرى نيست. مجلس نمى‏تواند اختيار قانون‏گذارى را به شخص يا هيأتى واگذار كند ولى در مواردى ضرورى مى‏تواند اختيار وضع بعضى از قوانين را با رعايت اصل 72 به كميسيون‏هاى داخلى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1576
خود تفويض كند. در اين صورت اين قوانين در مدتى كه مجلس تعيين مى‏نمايد به صورت آزمايشى اجرا مى‏شود و تصويب نهايى آن‏ها با مجلس خواهد بود. (از اينجا اصل جديد است) همچنين مجلس شوراى اسلامى مى‏تواند تصويب دائمى اساسنامه سازمان‏ها، شركت‏ها و مؤسسات دولتى يا وابسته به دولت را با رعايت اصل 72 به كميسيون‏هاى ذيربط واگذار كند و يا اجازه تصويب آن‏ها را به دولت بدهد، در اين صورت مصوبات دولت نبايد با اصول و احكام مذهبى رسمى كشور و يا قانون اساسى مغايرت داشته باشد. تشخيص اين امر با شوراى نگهبان است، علاوه بر اين مصوبات دولت نبايد مخالف قوانين و مقررات عمومى كشور باشد و به منظور بررسى و اعلام عدم مغايرت آن‏ها با قوانين مزبور بايد قبل از اجرا به اطلاع رئيس مجلس شوراى اسلامى برسد».
يك نكته‏اى پيشنهاد شده است كه در اينجا اضافه بشود و آن اين است كه قوانين و مقررات عمومى كشور را قانون معين مى‏كند كه اين قوانين و مقررات عمومى كشور براى كميسيون‏هم روشن نبود كه مقصود چيست و پيشنهاد اين است كه اين جمله هم اضافه بشود.
منشى (يزدى)- اجازه بفرماييد آقاى بيات يك كمى صحبت كنند چون اينجا از جاهايى است كه يك كمى بحث دارد و بايد به يك‏جايى منتهى بشود.
نايب رئيس (هاشمى)- من فقط يك نكته بگويم بعد شروع كنيم. اين‏كه شما آمديد گفتيد «قبل از اجرا»، اين يك مطلب جديدى است اگر ما اين باب را باز كنيم از اين به بعد خيلى كارها مى‏توانيم بكنيم يعنى ديگر نمى‏توانيد بگوييد كه يك چيز جديدى نمى‏توانيد مطرح بكنيد.
منشى (يزدى)- توضيح فرمودند علت اين مسأله پيشنهاد حضرتعالى بود. ببينيد! پيشنهاد حضرتعالى اين بود كه مصوبات دولت اگر بخواهد بررسى مغايرت و عدم مغايرت بشود از اجرا دير مى‏شود و بعد اول اجرا ضمن اجرا بايد اين كار بشود.
نايب رئيس (هاشمى)- هرچه مى‏خواهد باشد، ما بابى را باز كرده‏ايم يعنى مطلب جديدى را آورده‏ايم مى‏خواهم بگويم به هر حال اين را آقايان توجه داشته باشند اگر اين باب باز شد ديگر ما جلويش را نمى‏توانيم ببنديم تا آخر و بايد بپذيريم به طور مساوى.
منشى (يزدى)- پيشنهاد نهايى همان است كه آقايان نوبت گرفته‏اند.
نايب رئيس (هاشمى)- آقاى بيات بفرماييد.
اسدالله بيات- بسم الله الرحمن الرحيم. اول اصل 85 يك عام است. در ذيل 85 در گذشته يك مخصصى آمده بود و مخصص هم تناسب داشت با آن عامى كه ما در بالا داشتيم. اما؛ همچنين مجلس شوراى اسلامى نوعى تخصيصى است كه نه با تخصيص قبلى تناسب دارد نه با عام قبلى، يعنى در حقيقت همچنين مجلس شوراى اسلامى مى‏آيد اصل عام قبلى را از حيث انتفاع مى‏اندازد يعنى طورى تقييد مى‏زند، طورى تخصيص مى‏زند كه با آن تخصيص قبلى نمى‏خواند و اين نشان مى‏دهد كه اين بايد يك اصل جداگانه بشود نه مكمل آن با چه بيان؟ براى اين‏كه اصل اوليه آن، نوع شورايش اين است كه سمت نمايندگى قائم به شخص هست و قابل واگذارى به ديگرى نيست، چه در اساسنامه‏ها، چه در مسائل آزمايشى، چه در غير
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1577
اين‏ها. طبيعى است كه وقتى كه ما اصل را با اين شكل شروع كرديم، تناسب تخصيص همين است كه بگوييم بله به تناوب، به صورت آزمايشى و در مواقع اضطرار مى‏شود اين‏جورى كرد اما شما آمديد از همچنين به بعد اصلًا به طور كلى مثلًا اين‏كه اين‏طور گفتيد «سمت نمايندگى قائم به شخص نيست» يعنى همچنين تخصيص آن اين خاصيت را دارد مى‏خواهد بگويد آقا قانون‏گذارى مخصوص شخص نيست، مخصوص مجلس نيست، بلكه مى‏تواند به ديگرى هم واگذار بكند! نه اين‏كه بخواهم بگويم اين نمى‏تواند تخصيص باشد ولى نوع تخصيص بعدى با تخصيص قبلى نمى‏خواند اين دو تا با هم تناسب ندارند و به همين دليل شما در آنجا آمديد گفتيد كه مصوبات اين اصل دائمى است اما مصوبات 75 دائمى نبود آزمايشى است. اضطرارى است در مواقع خاص است و تخصيص هم همان‏گونه تناسب داشت، روى همين حساب من اعتقادم بر اين است كه همچنين مجلس شوراى اسلامى واقعاً آن طورى كه تناسب داشته باشد ندارد با اينجا و اين اصل جداگانه بشود، مناسب‏تر از اين است كه در ذيل اين اصرار قرار بگيرد.
منشى (يزدى)- آقاى مؤمن و آقاى امامى مخالف هستند، حالا اول آقاى مؤمن صحبت كنند.
مؤمن- بسم الله الرحمن الرحيم. عرض كنم كه اين اصل هشتاد و پنجم ملاحظه مى‏كنيد دو مطلب است: اولش سمت نمايندگى قائم به شخص هست و قابل واگذارى به ديگرى نيست اين يك حرف است يعنى شما نمى‏توانيد يك نفر جاى خودتان به مجلس بفرستيد رأى بدهد معناى اين عبارت اين است.
عبارت دوم مجلس نمى‏تواند اختيار قانون‏گذارى را به شخص يا هيأتى واگذار كند اين مربوط به مجلس مى‏شود. مربوط به شخص نيست آن وقت در اينجا دو تا استثنا به آن مى‏خورد. يك استثنا به صورت موقت كه در متن اصل 85 آمده، يك استثنا هم به صورت دائم كه الان ما تصويب كرديم. بنابراين اشكالى ندارد. اين كار مجلس است نه از كار شخص.
نايب رئيس (هاشمى رفسنجانى)- اين مسأله مطرح است كه اين دو اصل را يكى كنيم. اگر كس ديگرى مخالف است صحبت كند.
امامى كاشانى- من با همين اصل كه آمده موافقم.
نايب رئيس (هاشمى رفسنجانى)- آقاى خوئينى‏ها بفرماييد.
موسوى خوئينى‏ها- ببينيد بنده مخالفتم از اين جهت است كه ما يك اصلى داشتيم به نام اصل 85، يك اصل هم شوراى بازنگرى تصويب كرده، دو تا بودن اين‏ها هيچ اشكالى نمى‏رساند نه در مفهوم، نه در محتوا. حالا غير از آن تغييرى كه آقايان داده‏اند تغيير ماهوى است و قابل طرح هم نيست و اگر ما خودمان اينجا مى‏خواستيم چنين كارى بكنيم بايد پنج نفر امضا مى‏كرديم و چه مى‏كرديم، چهل دقيقه بحث مى‏كرديم. حالا از بيرون نمى‏شود يك چيزى را پيشنهاد بدهند به شوراى بازنگرى. بنابراين توضيحى ندادند آقايان كه اين دو تا اصل، همان اگر دو تا اصل باشد در شمارش اصول يك تغييرى ايجاد مى‏شود كه مثلًا نود از نود بودنش مى‏افتد؟ ديگر چه اتفاقى مى‏افتد كه ما به جاى اين‏كه دو اصل بگذاريم يك اصلش كنيم؟ يك اصل طول و دراز، مفصل در ذهن ماندن هم براى اين‏كه روشن باشد از قبل اصل 85 بوده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1578
يك اصل هم به آن اضافه كرده‏ايم. اصل دومى هم محتواى آن فرق دارد با اصل 85 موجود. اصلًا موضوع آن را تعيين كرديم اساسنامه‏هاست به شكل اختصاصى است يعنى همه چيزش با آن فرق دارد. بنابراين من دليل خاصى نشنيدم براى اين‏كه چرا اين دو اصل نباشد و يك اصل باشد؛ مگر اين‏كه بگويند اگر اين كار را بكنيم نود از نود بودن مثلًا مى‏افتد.
نايب رئيس (هاشمى رفسنجانى)- بله مى‏افتد.
موسوى خوئينى‏ها- چنين چيزى نيست.
منشى (يزدى)- اساس بر اين شد كه حتى‏الامكان شماره‏ها را محفوظ نگهدارند، حتى‏الامكان مگر الزام پيدا بكنيم و اينجا مناسب‏ترين جا به نظرشان رسيده. حالا اين بحث محل، فعلًا مطرح هست.
امينى- مكرر باشد.
آذرى- اين بحر طويل شده است!
نايب رئيس (هاشمى رفسنجانى)- خيلى خوب حالا رأى مى‏گيريم. آقاى امامى هم بگويند.
منشى (يزدى)- آقاى امامى بفرماييد.
امامى كاشانى- مطلب اساسى را جناب آقاى مؤمن فرمودند كه بحث سر اين است كه مجلس شوراى اسلامى مى‏تواند حق قانون‏گذارى واگذار كند كه اين استثنا است، ولى دو تا استثنا است، يك استثنا در قانون اساسى سابق بوده، در اينجا هم شوراى بازنگرى يك استثنا مى‏آورده پس دو تا مورد را استثنا كرده‏ايم. اين‏كه بخواهد در يك جايى در دل يك اصلى قرار بگيرد در تمام اصول قانون اساسى اينجا جاى مناسبش است چون اينجا جاى استثنا است. گيرم با كلمه همچنين شايد خيلى بلند باشد با كلمه نيز مثلًا بگذاريم، ولى به هرحال جاى استثنا اينجاست. ولى اگر بخواهيم ما بيرون بياوريم بخواهيم اصل جديدى قرار بدهيم اين با قانون اساسى كه مى‏گويد مجلس شوراى اسلامى حق واگذارى قانون‏گذارى به كس ديگرى ندارد ولى ... كلمه «ولى» استثنا كرده، ظاهر از استثناى «ولى» انحصار در همين جايى است كه در اصل 85 است. آن وقت بعد يك اصل ديگر ما بخواهيم بياوريم كنارش بگذاريم اين با كلمه ولى نمى‏خواند ولو اين طولانى بودنش را ما قبول داريم، طولانى مى‏شود ولى اشكالى از نظر مجموعه كار نمى‏گذارد اما شما گفتيد مجلس شوراى اسلامى فقط بايد قانون‏گذارى كند به كسى حق قانون‏گذارى نمى‏دهد مگر، مگر را گفتيد مگر يك جا بيان كرديد تمامش كرديد بعد آمديد در اصل بعدى گفتيد يك مگر ديگر داريم. اين نمى‏خواند اين اشكال بالاتر است.
منشى (يزدى)- بسيار خوب، توى اين بحث ديگر كسى نظرى ندارد.
عميد زنجانى- نه اصلًا كاملًا يكى بشود بهتر است.
كروبى- اصل مكرر چه عيبى دارد؟
نايب رئيس (هاشمى رفسنجانى)- خيلى خوب، ما فعلًا در دو بخش كار داريم (آقايان توجه بفرماييد) يك بخش مخبر كميسيون اگر بخواهد دفاع بكند مى‏تواند دفاع بكند.
منشى (يزدى)- از طرف هيأت رئيسه جناب آقاى دكتر حبيبى و من هم در خدمت ايشان بوديم و حالا آقاى دكتر مى‏خواهند توضيح بدهند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1579
سيد هادى خامنه‏اى- اجازه بفرماييد عرض كوتاهى دارم.
نايب رئيس (هاشمى رفسنجانى)- ى عنى يك مخالف ديگر صحبت كند؟
سيدهادى خامنه‏اى- مخالف نيست تقريباً يك توضيحى دارم.
منشى (يزدى)- سه، چهار نفر ديگر به نوبت اسم نوشته‏اند.
سيدهادى خامنه‏اى- من فكر مى‏كنم اصل اشكال ايشان قابل درمان است. يعنى آن چيزى كه آقاى امامى گفتند مى‏خواهند اضافه يك چيز ديگرى قرار بدهند.
نايب رئيس (هاشمى رفسنجانى)- حالا مى‏خواهيد يك چيزى بگوييد، بگوييد؛ اين پخته‏تر بشود. من موافق صحبت مى‏كنم.
سيدهادى خامنه‏اى- آنچه كه آقاى بيات مطرح كردند كه يك مقدارى ممكن است بين صدر و ذيل تناسب نباشد، هست ولى با توضيح آقاى امامى قابل درمان است ولى به شرط اين‏كه ما در عبارت‏ها يك مقدار تغييراتى را حتماً بياوريم. چون ما اينجا مى‏خواهيم در واقع بگوييم با اين توضيح كه اينجا دوتا استثنا داريم دقيقاً عبارت بايد در واقع اين مسأله را برساند كه ما دوتا استثنا داريم، يكى از آنها اين است كه ما به صورت موقت قوانين عادى را (همان قوانين معمولى را) به صورت موقت، البته چيز مى‏كنيم كه در شرايط ضرورى است و يكى هم اين است كه نه، يك سرى چيزهاست مثل قوانين عادى نيست اساسنامه‏هاست مى‏شود گفت اصلًا اين استثنائاً يك چيز ديگرى است كه با قوانين عادى ولو در شرايط غير ضرورى كه اينجا ضرورت نيست اينجا شرايط عادى است ولى اين كار را ما مى‏كنيم منتها در ذيلش در اين جهت با هم مشتركند يك و دو، كه هر دو را ما بايد به شوراى نگهبان بدهيم اينجا در دومى جورى آورده كه در اولى آن قيد را اينجا ذكر نكرده اين قيد به هر دو مى‏خورد اين پايين گفته در اين صورت مصوبات دولت نبايد با اصول و احكام مذهب و يا قانون اساسى مغايرت داشته باشد يعنى مشخص است كه اين بعد تصويب شد. شما اين قيد را در بالا نياورديد در اصل 85 چرا؟
چون مشخص بوده در رابطه با اصلى كه از قبل داشتيد مشخص بوده اين كار را مى‏كنيد.
امامى كاشانى- كليه مصوبات مجلس بايد برود به شورا، واجب نبوده.
سيد هادى خامنه‏اى- خيلى خوب، بنابراين اينجا هم همين‏طور است پس چرا دوباره آورده‏ايد؟
منشى (يزدى)- چون مصوبه دولت است.
امامى كاشانى- براى اين‏كه مجلس مصوبه دولت است.
سيدهادى خامنه‏اى- خوب حالا به هر حال درست است.
امامى كاشانى- البته همچنين را اگر ...
نايب رئيس (هاشمى رفسنجانى)- حالا من هم دو سه كلمه در موافقت مى‏گويم. ببينيد آقاى خوئينى‏ها به خصوص و آقاى بيات هم آن طرف قضيه را در نظر بگيرند اگر ما اين را اصل مكرر كنيم حالا حتى‏الامكان اگر اصل مكرر نباشد كه بهتر است. ما حرفى ندايم اگر اشكال عمده‏اى پيش مى‏آمد اصل مكرر مى‏كرديم يا اين‏كه ببريم اصل آخر بكنيم آن ديگر بدتر از همه مى‏شود ترتيبش را به هم بزنيم بدتر مى‏شود همه‏اش خوب نيست فقط وجه نسبتاً قابل قبول اين‏كه بگوييم مكرر باشد. آن وقت اين كار ضررى ندارد يعنى اين كارى كه الان شده با آن توضيحاتى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1580
كه آقاى مؤمن و آقاى امامى دادند هيچ ضررى در آن در نمى‏آيد، دو نوع استثنا است. يك نوع از نظر ضرورت و موقت بودن شده و يك نوع از نظر محتوا كه چون چيز مهمى نبوده، اساسنامه‏ها فرم مكرر وقت‏گير است كه عموماً وقت مجلس را نگيرد به اين دليل انجام شده بنابراين دو نوع استثنا است از يك مستثنائى كه به نظر مى‏رسد هيچ اشكالى پيش نمى‏آيد.
موسوى خوئينى‏ها- ولى ضرورى نمى‏آيد كه اينجا آن را بياورند.
منشى (يزدى)- نه اصلًا.
نايب رئيس (هاشمى رفسنجانى)- نه (عميد زنجانى- براى اين‏كه مگر استثنا منحصر را نشان مى‏دهد) نه، آن ديگر مگر نيست. عبارت از «و همچنين» كه گفتيم يا «و نيز» گفتيم اصلًا كاملًا جدا شده يعنى شكل قضيه جدا شده.
منشى (يزدى)- فقط در اساسنامه‏ها اين كار پيش مى‏آيد و در غير اساسنامه‏ها چيز ديگرى نيست.
مهدى كروبى- آقاى هاشمى مكرر چه عيبى دارد؟
نايب رئيس (هاشمى رفسنجانى)- به هر حال حالا نباشد من نمى‏گويم عيبى دارد، اما نباشد بهتر است. آن مطلبى هم كه آقاى امامى هم گفتند قابل توجه است، بالا عبارت ايشان را ببينيد ولى مى‏تواند.
ى زدى- به هرحال اين پخته‏تر هست تا آن.
نايب رئيس (هاشمى رفسنجانى)- حالا ديگر رأى بگيريم.
ميرحسين موسوى- جنبه اين شكلى دارد.
نايب رئيس (هاشمى رفسنجانى)- آقايانى كه موافقند كه اين دو اصل در يك اصل گنجانده بشود رأى بدهند (اكثراً رأى دادند) تصويب شد.
حبيبى- آقاى هاشمى اجازه مى‏فرماييد من يك توضيح كوچك بدهم.
نايب رئيس (هاشمى رفسنجانى)- بفرماييد.
منشى (حبيبى)- عرض مى‏شود كه اگر كه واقعاً بنابراين نيست كه مطلب جديدى را ما پيشنهاد بكنيم و به مصلحت هم شايد اين باشد اگر كه آقايان موافق باشند اين قبل از اجرا را از اينجا برداريم يعنى در پايان. اصلًا بحث‏هم نكنيم چون قاعدتاً هم رأى نمى‏آورد. بگوييم به منظور بررسى و اعلام عدم مغايرت آن‏ها با قوانين مزبور بايد به اطلاع مجلس شوراى اسلامى برسد يا مطابق اصل 126 به اطلاع رئيس مجلس شوراى اسلامى برسد.
نايب رئيس (هاشمى رفسنجانى)- به اطلاع مجلس نيست.
حبيبى- به اطلاع رئيس مجلس شوراى اسلامى.
نايب رئيس (هاشمى رفسنجانى)- حالا اگر اين عبارت تصويب شد.
حبيبى- مقصود اين است كه ديگر بحثى راجع به قبل از اجرا نكنيم. ما اين را پس بگيريم.
نايب رئيس (هاشمى رفسنجانى)- نمى‏كنيم، نمى‏توانيم بكنيم چون كه آيين‏نامه را نگاه كردم ديدم نوشته و نيز اصلاحاتى از آن جزئى در الفاظ و عبارات.
حبيبى- نه چون گفته بعداً پيشنهاد هم مى‏توانند بدهند.
نايب رئيس (هاشمى رفسنجانى)- كدام پيشنهاد؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1581
منشى (يزدى)- آخر دارد كه پيشنهادات كميسيون را به رأى بگذاريم.
نايب رئيس (هاشمى رفسنجانى)- در همان محدوده بالا است. متن تنظيم شده به پيشنهادهاى هيأت يعنى در همين محدوده بالا نه اين‏كه چيز ديگر.
منشى (يزدى)- ى عنى پيشنهاد اصلاحى جزئى را.
موسوى خوئينى‏ها- اگر غير از اصل باشد بايد عين آن مصوبه شورا را بياورند يعنى هيچ تغييرى داده نشود.
نايب رئيس (هاشمى رفسنجانى)- نه حالا مصوبه را بحث مى‏كنيم. شما مخالفت كنيد بگوييد محتوايى است، آن وقت رأى نمى‏آورد. الان آقايان عبارتى را به جاى عبارت ما پيشنهاد كردند به نظر خودشان اصلاح عبارتى است، اين براى ما قابل طرح است.
ميرحسين موسوى- خود كميسيون الان مى‏گويند محتوايى است. آقاى حبيبى الان مى‏فرمايند.
نايب رئيس (هاشمى رفسنجانى)- نه قبل از اجرا را حذف كرديم (حبيبى- قبل از اجرا را حذف كرديم) اين عبارت ديگر است آقاى عميد بفرماييد.
عميد زنجانى- ى ك اشكالى در متن تنظيمى هست كه عنايت بفرماييد در اين عبارت كه تشخيص اين امر با شوراى نگهبان است، عنايت بفرماييد. در اصل نود و هشت تفكيك داده موازين شرعى را. در اينجا هيچ مشخص نيست كه تشخيص اين امر با شوراى نگهبان است يعنى تشخيص مخالفت با موازين اسلامى هم هر دوازده نفر نظر بدهند؟ تشخيص مخالفت با مقتضاى موازين قانون اساسى به چه نحو است، درست مشخص نشده و اگر به اين عبارت بماند فردا مورد استناد قرار خواهد گرفت كه حتى در تطبيق با موازين اسلامى هم حقوقدان‏ها اظهارنظر بكنند بنابراين، اين عبارت مبهم است بايد توضيح اضافه بشود.
منشى (يزدى)- اجازه بدهيد، جوابش اين است كه در قانون اساسى خودش مشخص كرده كه مسأله عدم تخالف با مبانى شرع.
عميد زنجانى- آن مال مصوبات مجلس است.
جنتى- خود به خود معلوم است احتياج به ذكر ماده به خصوص ندارد.
منشى (يزدى)- كه گفته مغايرت با شرع.
عميد زنجانى- فردا بحث به اطلاق مى‏شود.
جنتى- اجازه بفرماييد يك جمله را عرض بكنم.
منشى (يزدى)- آقاى طاهرى مقدم هستند. بعد نوبت آقاى مؤمن است. آقاى جنتى هم بنويسند.
نايب رئيس (هاشمى رفسنجانى)- آقاى خزعلى سؤال‏شان را مطرح كنند.
خزعلى- گرچه آقايان رأى دادند. خوب براى من بگوييد كه برايم روشن بشود. آقايان فرمودند دو استثنا است. مطلب اين است كه مجلس نمى‏تواند اختيار قانون‏گذارى را به ديگرى واگذار كند ولى به عنوان آزمايش براى موقت ممكن است. اما تصويب‏نامه مگر در قانون‏گذارى مندرج بود؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1582
نايب رئيس (هاشمى رفسنجانى)- تصويب‏نامه نيست، اساسنامه است.
خزعلى- اساسنامه يا شركت‏ها، اين‏ها جزء قانون است؟
نايب رئيس (هاشمى رفسنجانى)- بله اساسنامه را گفتند قانون است. شما خودتان به همين دليل رد كرديد.
امامى كاشانى- آقاى حبيبى گفت. آيين‏نامه‏ها قانون است. اساسنامه‏ها قانون است.
نايب رئيس (هاشمى رفسنجانى)- شما اخيراً اساسنامه را ديگر اجازه نمى‏دهيد، ما اجازه به دولت بدهيم مى‏گوييد كه چون اين ضوابط دارد.
منشى (يزدى)- مگر در چارچوب قانون بيايد.
نايب رئيس (هاشمى رفسنجانى)- جوابتان ديگر روشن شد.
منشى (يزدى)- آقاى هاشميان بفرماييد. چون نوبت ايشان بود آقاى هاشمى را به آقاى عميد دادند و ايشان اعتراض مى‏كنند. بفرماييد.
حسين هاشميان- بله من عرضم اين است كه آن اصلى كه خود شورا تصويب كرده بود، بهتر از اين است. اين عباراتى كه آقايان تنظيم كردند. براى اين‏كه اينجا مى‏گوييد «در اين صورت مصوبات دولت نبايد با اصول و احكام مذهب رسمى و يا قانون اساسى» يك چيز كلى را شما ذكر كرده‏ايد كه بعد اگر چيزى اين‏ها بخواهند تصويب كنند شوراى نگهبان سرتاسر قانون اساسى را بچرخد ببيند كجا خلاف مذهب است كجا ...؟ شما به اصولى كه قبلًا اشاره كرديد فراتر از اين اصول كه ديگر نداريم. اين خيلى بليغ‏تر است. شما اصولى را اشاره كرديد اصل چندم؟ اصل چندم و اصل چندم؟ آن خيلى بهتر از اين عبارت است اين يكى.
دوم اين‏كه شما آمديد در آيين‏نامه‏ها كه مطابق قانون هست يا قانون نيست.
اولًا شما آمده‏ايد يك چيز ديگرى را اينجا آورده‏ايد، آن موقع صحبتى بود دليلش هم اين بود كه نگفتيم قبل از اجرا بيايد و به نظر رئيس مجلس برسد. براى اين‏كه مملكت نمى‏تواند كارهايش را كه تعطيل بكند و درست هم نيست. آقاى حبيبى اشاره كردند كه ممكن است عوارضى پيش بيايد، اين‏كه شما بگذاريد به عهده رئيس مجلس هم، آن هم عوارض بيشترى پيش مى‏آيد اين در وهله اول كار مملكت تعطيل مى‏شود. رئيس مجلس كه نمى‏تواند تا شما يك لايحه‏اى را آوريد فورى نگاه كند خودش ببيند كجايش چيست و كجايش نيست او يك تشكيلاتى دارد، يك افرادى دارد، آن‏ها بايد بررسى بكنند قانون را شما تصويب كرديد بعد آيين‏نامه آن را دولت نوشته بعد منتظر باشند با اين‏كه شما مى‏بينيد بعضى از لوايح هست كه دو سال طول مى‏كشد تا در مجلس تصويب بشود. شما آيين‏نامه را مى‏آوريد به رئيس مجلس مى‏دهيد و دولت را هم دستش را مى‏بنديد كه منتظر باشد تا كى اين تصويب بشود، بنابراين اولًا خلاف مصالح كشور است.
اولًا اين‏كه اگر بعضى از موارد كه آقاى دكتر حبيبى گفتند ممكن است يك عوارضى پيش بيايد عرض كردم اين عوارضش بيشتر است. ثانياً شما تغيير محتوايى داديد، اين عيناً تغيير محتوايى است شما موقعى كه بحث مى‏شد براساس همين مصالح گفتيد اجرا كنند، هر كجا كه تخلف از قانون هست آن وقت چيز بكنيد. بنابراين، اين چيز محتوايى است و بنده با آن مخالفم.
نايب رئيس (هاشمى رفسنجانى)- قبل از اجرا را حذف كرديم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1583
منشى (يزدى)- آقاى طاهرى بفرماييد.
طاهرى خرم‏آبادى- عرض كنم كه اشكال من همان اشكال آقاى عميد بود كه اين ممكن است موجب ابهام بشود و لذا در اصل هفتاد و دوم قانون اساسى وقتى كه راجع به مجلس صحبت كرده مى‏گويد مجلس شوراى ملى نمى‏تواند قوانينى وضع كند كه با اصول و احكام مذهب رسمى كشور يا قانون اساسى مغايرت داشته باشد تشخيص اين امر ... اين جمله را به‏آن اضافه كرده و پيشنهاد من همين است كه اين جمله را اينجا اضافه كنيم.
 «تشخيص اين امر به ترتيبى كه در اصل نود و ششم آمده برعهده شوراى نگهبان است». اين ترتيبى كه در اصل نود و ششم آمده اگر اينجا اضافه كنيد، اين ابهام برطرف مى‏شود.
منشى (يزدى)- ى عنى كجا؟
طاهرى- نه ديگر گوش نمى‏دهيد.
منشى (يزدى)- نه، چرا در عبارت مصوبه قبلى شورا.
طاهرى- در همين‏جا ببينيد اينجا كه دارد، تشخيص اين امر با شوراى نگهبان است به جاى اين، اين‏طور بنويسيم تشخيص اين امر به ترتيبى كه در اصل نود و ششم آمده با شوراى نگهبان است. اين ترتيبى كه در نود و ششم آمده خودش مشخص مى‏كند.
منشى (يزدى)- آقاى مؤمن بفرماييد.
مؤمن- اجازه بدهيد در خود مصوبه شورا هم بوده است كه با رعايت اصل نود و ششم، اين «با رعايت اصل نود و ششم» بوده، آقايان همين متن را خواستند اختصار كنند اين‏طور شده، همين‏طور كه آقاى طاهرى فرمودند در ذيل اصل هفتاد و دوم هم عيناً همين است. با اين‏كه گفته است كه بايد مجلس شورا طبق اصول و احكام مذهب رسمى كشور و قانون اساسى مغايرت نداشته باشد، تشخيص اين امر به ترتيبى كه در اصل نود و ششم آمده اينجا هم تشخيص اين امر به ترتيبى كه در اصل نود و ششم آمده قاعده‏اش اين است كه اضافه بشود و مسلماً هم همين‏طور بوده است.
منشى (يزدى)- آقاى جنتى بفرماييد.
جنتى- من مى‏خواستم از همين پيشنهاد هيأت دفاع بكنم كه البته با اين پيشنهادى كه جناب آقاى طاهرى كردند مسلم بهتر مى‏شود و احتياجى نيست حالا به اين حالت بماند، آن پيشنهاد بسيار خوبى است ولى نكته ديگرى كه لازم مى‏دانم عرض كنم اين‏كه ما در مسأله تغيير محتوايى قرار را براين نگذاريم كه اصلًا حق نداشته باشيم تغيير محتوايى بدهيم در اين بررسى اخير، براى اين‏كه ممكن است احياناً بعضى جاها واقعاً يك اشتباهى شده باشد يا يك پيشنهاد بسيار به‏جا و لازمى هيأت داشته باشد آن وقت لااقل با موافقت شورا ما بتوانيم تغيير محتوايى هم بدهيم.
نايب رئيس (هاشمى رفسنجانى)- اگر آقايان موافق باشند ما حرفى نداريم. ما از اول مطرح كرديم كه رأى‏گيرى روشن باشد.
منشى (يزدى)- آقاى خوئينى‏ها بفرماييد.
موسوى خوئينى‏ها- در اين قسمت اول يك تغييرى كميسيون پنجم داده كه بنده نفهميدم چرا؟ در مصوبه شورا اين‏طورى است كه به كميسيون‏هاى ذيربط مجلس واگذار نمايند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1584
اينجا يك جمله اضافه كرده‏اند با رعايت اصل هفتاد و دوم؛ اين در مصوبه ما نبوده. كلمه با رعايت اصل هفتاد و دوم نبوده، اين اضافه شده و بعد هم ما در مصوبه گفتيم با رعايت اصول هفتاد و دوم، نود و ششم، صد و بيست و ششم. اين چه اشكالى داشته كه به جايش گذاشته‏ايم نبايد با اصول و احكام مذهب رسمى كشور و يا قانون اساسى.
اولًا اين جمله به اين بلندى، بعد تازه آن نكته‏اى كه آقاى طاهرى فرمودند باز ما بايد بياوريم يعنى باز بايد بگوييم با ترتيبى كه در اصل نود و ششم گفته شده‏است يعنى دو سطر مطلب بايد بياوريم در حالى‏كه مصوبه ما در نيم سطر اين مطلب را رسانده بود. گفته بوديم با رعايت اصول هفتاد و دوم، نود و ششم، صد و بيست و ششم اين قانون خيلى خلاصه‏تر بود و بهتر هم بود.
نايب رئيس (هاشمى رفسنجانى)- ى ك نفر ديگر هم موافق تغيير صحبت كند.
منشى (يزدى)- من نمى‏دانم موضوع چيست؟ آقاى نورى نوبت دارند شما هم نوبت داريد.
نايب رئيس (هاشمى رفسنجانى)- آقاى نورى بفرماييد.
عبدالله نورى- بسم الله الرحمن الرحيم. من فكر مى‏كنم جناب آقاى هاشمى اگر قسمت به قسمت جلو برويم كه مشكل حل بشود و بدانيم ان شاءالله چه مى‏خواهيم بشود بهتر باشد.
مطلبى كه آقاى موسوى خوئينى‏ها فرمودند در رابطه با رعايت اصل هفتاد و دوم درست است اين آنجا اضافه شده بيشتر به دليل اين بود كه در متن اصل هشتاد و پنجم اين بود و يك عدم سنخيت بود يعنى مطلب جديد هست ولى جديد هم نيست يعنى چيز خاصى نيست. اينجا چون در اصل هشتاد و پنجم ما داشتيم آن كميسيون هشتاد و پنج كه مى‏رود با رعايت اصل هفتاد و دوم ديديم اينجا اگر اين كلمه با رعايت اصل هفتاد و دوم نيايد با اين‏كه طبيعى است كه اصل هفتاد و دوم بايد رعايت بشود يك وقت برداشت اين نشود كه اين كميسيون يك ويژگى دارد كه لازم نيست اصل هفتاد و دوم را رعايت كند. و الا مطلب محتوايى جدى جديدى نيست. من پيشنهاد مشخصم اين است كه اين رعايت اول را يعنى اين‏كه حالا باز بحث محتوايى قضيه است، اينجا يك كلمه دائمى آمده چون در اصل هشتاد و پنجم اضافه شد بايد روشن باشد كه اينجا تصويب‏نامه‏ها دو نمره است. يك نمره موضوعات ضرورى است به طور عام در زمان موقت كه آن قسمت اول بند است كه در اصل هشتاد و پنجم هم فعلًا موجود است. يك قسمت موضوعات خاص است كه اساسنامه‏ها است براى زمان دائم، لذا تعبير دائمى شد براى اين‏كه اين روشن باشد و الا اين هم باز همين‏جا مصوبه منظور دائمى است يعنى اگر منظور اين است كه زمان موقت گفته بشود.
پس بنابراين، اينجا قسمت اول اين است كه مثلًا ما بعد از آن‏كه گفتيم در قسمت بالا ولى در موارد ضرورى مى‏تواند، مى‏توانيم اينجا بگوييم و همچنين مى‏تواند تصويب دائمى اساسنامه سازمان‏هاى شركت‏ها و مؤسسات دولتى يا وابسته به دولت را باز عرض كردم اين با رعايت اصل هفتاد و دوم فقط به خاطر اين بود كه آن بالا بود. اين يك وقت استفاده نشود كه منظور اين است كه اينجا لازم نيست رعايت بشود. با رعايت اصل هفتاد و دوم به كميسيون‏هاى ذيربط واگذار كنند. اما اين قسمت ذيلش را من پيشنهاد خودم اين است براى اين‏كه همان‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1585
عبارت خودمان هم حفظ بشود آن چيزى كه در رابطه با اصل هفتاد و دوم و نود و ششم است همان بيايد يعنى يا با عبارت اصول هفتاد و دوم و نود و ششم اين قانون را به دولت واگذار نمايد. ذيلش اين جمله بيايد كه اين هم باز توى عبارت خود ما هم شوراى بازنگرى هست مصوبات دولت نبايد مخالف قوانين و مقررات عمومى باشد.
مشكلى كه آنجا پيدا شد و من فكر مى‏كنم توضيح كافى داده نشد در رابطه‏با اصل يكصد و بيست و ششم بود. ما در اصل يكصد و بيست و ششم آمديم مطرح كرديم كه رئيس مجلس بايد بگويد كه چه مصوبه‏اى مخالف قانون است يعنى جزو تصويب‏نامه‏هاى هيأت دولت همه بايد برود براى رئيس مجلس، آن بگويد اين مخالف قانون هست، آن مخالف قانون نيست. چيزى كه در اصل يكصد و بيست و ششم آورده‏ايم و حال اين‏كه اينجا ما خودمان داريم قانون‏گذارى را به دولت واگذار مى‏كنيم. بنابراين اگر قانون‏گذارى را به دولت واگذار مى‏كنيم يعنى چه سراغ رئيس مجلس برود؟ يعنى رئيس مجلس نظر بدهد كه اين خلاف قانون است يا برخلاف قانون نيست؟ ما كه خودمان داريم اينجا مى‏گوييم كه خير اصلًا دولت به شوراى نگهبان كه مى‏رود براى اين است كه مسائل شرعى و قانون اساسى آن را بگويد.
چيزى كه باقى مى‏ماند مسأله قوانين و مقررات عمومى است يعنى چيزى كه فقط باقى مى‏ماند كه وقتى براى رئيس مجلس مى‏رود بايد او نظر بدهد كه اين درست هست يا نيست مسأله قوانين و مقررات عمومى است كه ما بايد نهايتاً بگوييم چون اين را اينجا الان تكميل آورديم. گفتيم دولت مى‏تواند يك چنين مصوبه‏هايى داشته باشد. اصل هفتاد و دوم و نود و ششم هم رعايت بكند آخرش هم آورديم مصوبات دولت نبايد مخالف قوانين و مقررات عمومى باشد، دولت مكلف است مصوبه‏ها را به اطلاع رئيس مجلس برساند ولى ديگر اصل يكصد و بيست و ششم نمى‏تواند اجرا بشود، چون اصل يكصد و بيست و ششم ماهيتش جايى بود كه دولت آيين‏نامه مى‏گذارند و قانون نمى‏گذارند آنجا بايد برود همه اينها براى رئيس مجلس كه نظرى روى قانون بودنش بدهد. اينجا جمله‏اى كه متناسب با اينجاست چون الان قانون‏گذارى را مى‏دهيم اين است‏كه دولت مكلف است مصوبه‏ها را به اطلاع رئيس مجلس برساند و آن وقت ذيل آن اصل صد و بيست و شش هم مى‏توانيم بياوريم كه چنانچه رئيس مجلس مصوبه‏هاى دولت را مخالف قوانين و مقررات عمومى يافت چنين و چنان بكنند.
منشى (يزدى)- آقاى مؤمن بفرماييد.
مؤمن- بسم الله الرحمن الرحيم. حاج آقا مقدارى مباحث دارد شلوغ مى‏شود. من هم نمى‏خواهم شلوغ بكنم و الا در مورد همه اين حرف‏ها كه صحبت شد بنده هم عرض دارم، من پيشنهاد مى‏كنم يكى مثلًا همان كلمه دائمى را شما تكليفش را تمام كنيد، اينها را تمام بكنيد. بعد اگر شد من هم نسبت به اين ذيل صحبت مى‏كنم. من فعلًا چيزى نمى‏گويم. من وقتم را محفوظ مى‏دارم كه نسبت به اين نكته‏اى كه آقاى نورى فرمودند بنده صحبت دارم منتها چون شلوغ مى‏شود فعلًا عرض نمى‏كنم.
ميرحسين موسوى- آقاى هاشمى تكه‏تكه رأى بگيريد كه اين تمام بشود.
نايب رئيس (هاشمى)- من هم به فكر افتاده بودم كه به ترتيب جلو بياييم رأى بگيريم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1586
ميرحسين موسوى- موارد اختلاف را آن وقت رويش بررسى مى‏كنيم.
منشى (يزدى)- اول اين‏كه اين دنباله اصل باشد.
نايب رئيس (هاشمى رفسنجانى)- اين‏كه تصويب شد. خيلى خوب اينجا ديگر همچنين مجلس شوراى اسلامى (و نيز مى‏تواند) شد.
منشى (يزدى)- درست است و نيز مجلس مى‏تواند.
نايب رئيس (هاشمى رفسنجانى)- همين كه هست خوب است. همچنين مجلس شوراى اسلامى اشكالى ندارد.
سيد هادى خامنه‏اى- آقاى هاشمى نمى‏شود يك و دو بكنيد؟
نايب رئيس (هاشمى رفسنجانى)- نه آن وقت همان ضرورى مى‏آورد.
ميرحسين موسوى- هيچ فرقى ندارد.
مؤمن- از نظر محتوايى هم فرق ندارد.
منشى (يزدى)- آن وقت بايد اصل هشتاد و پنج را تغييرش بدهيد بعد از آن كلمه ديگرى نيست، آن وقت «مجلس مى‏تواند» را يك بگذاريد دوباره «مجلس مى‏تواند» را دو بگذاريد. اين درست نيست، آن وقت ناچار مى‏شويد كه آن را تقطيع كنيد.
نايب رئيس (هاشمى رفسنجانى)- الان پيشنهاد اولى كه اينجا داريم اين است كه كلمه «دائمى» را به خاطر اين‏كه اساسنامه‏ها موقت و ضرورى نيستند بياوريم. اين هم يك اصلاح لفظى است. آقايانى كه موافقند كلمه «دائمى» بيايد رأى بدهند. (اكثريت دست بلند كردند) تصويب شد. تغيير بعدى را بگوييد.
نورى- با رعايت اصل هفتاد و دوم.
نايب رئيس (هاشمى رفسنجانى)- آقايانى كه موافقند كه با رعايت اصل هفتاد و دوم باشد رأى بدهند. (اكثر دست بلند كردند) تصويب شد. از اين به بعد همان متن بالا بيايد.
منشى (يزدى)- و يا با رعايت اصول 96 و 126 به اين ترتيب بشود.
نايب رئيس (هاشمى رفسنجانى)- از اين به بعد اين تغيير را يك جا بايد رأى بگيريم. آقايان! دو نظر هست يكى اين‏كه آن تغيير كميسيون را ما رأى بگيريم، البته بايد اول آن تغيير كميسيون را رأى بگيريم.
هاشميان- من يك شبهه دارم. اصل صد و بيست و شش كه شما اشاره كرديد مربوط به آيين‏نامه‏ها است.
بيات- تصويب‏نامه هم دارد.
ميرحسين موسوى- آيين‏نامه‏ها نيست، همه مصوبات است.
منشى (يزدى)- اصل صد و بيست و شش اين است. «تصويب‏نامه‏ها، آيين‏نامه‏هاى دولت پس از تصويب هيأت وزيران به اطلاع مى‏رسد».
مؤمن- ى ك فرمايشى آقاى نورى اينجا داشتند كه فرمودند ما در آن اصل صد و بيست و ششم اشاره كرديم و آن آيين‏نامه‏ها است. ظاهراً در اينجا كه ما گفتيم كه «تصويب اساسنامه سازمان‏ها و شركت‏ها و مؤسسات دولتى را مى‏توانند با رعايت اصل صد و بيست و ششم به دولت بدهند». اين معنايى ندارد جز اين‏كه اصل صد و بيست و ششم اين است. «تصويب‏نامه‏ها و
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1587
آيين‏نامه‏هاى دولت پس از تصويب هيأت وزيران ضمن ابلاغ براى اجرا به اطلاع رئيس مجلس شوراى اسلامى مى‏رسد. بنابراين وقتى ما در اينجا اشاره كرديم به آنجا اين معلوم است كه بايد حتماً رئيس مجلس نظر بدهد. منتها من اينجا خودم يك عرضى دارم و آن اين‏كه شما فرموديد كه قبل از اجرا وقتى كميسيون پيشنهاد كرده برداشته بشود اشكال برطرف شده، من مى‏خواهم اين را عرض كنم، اشكال برطرف نشده‏است. چرا؟ به خاطر اين‏كه در اصل يكصد و بيست و ششم ما گفتيم «پس از تصويب هيأت وزيران ضمن ابلاغ براى اجرا» اگر كلمه قبل از اجرا از اينجا برداشته بشود نمى‏فهماند كه ابلاغ براى اجرا مى‏تواند بشود يا نه؟ ما اگر بخواهيم ... (نورى- براى چه نمى‏فهماند؟) نمى‏فهماند. چون فقط گفتيم علاوه براين مصوبات دولت نبايد مخالف باشد و به منظور بررسى و اعلام عدم مغايرت آنها با قوانين مزبور بايد قبل از اجرا ... اين كلمه «قبل از اجرا» بايد بعد «ضمن ابلاغ» بيايد و به اطلاع رئيس مجلس برسد. چه وقت برسد؟ اين اصل ساكت است با اين‏كه مخصوصاً در كميسيون (اگر نظر آقايان باشد اصل 126 به شورا آمده بود) عبارت «ضمن ابلاغ براى اجرا» نداشت و شما اضافه كرديد براى اين‏كه اين ابهام از بين برود. بنابراين اينجا هم قاعده‏اش اين است كه بگوييم كه بايد «ضمن ابلاغ براى اجرا به اطلاع رئيس مجلس برسد».
نايب رئيس (هاشمى رفسنجانى)- ما كه در اصل عبارت «اطلاع رئيس مجلس» نداريم ...
مؤمن- آقاى هاشمى! جناب‏عالى اجازه بفرماييد من اشكالم به پيشنهاد كميسيون است. يعنى مى‏خواهم عرض كنم كه اگر بنا شد به آن ترتيب اجمالى كه شما مى‏فرماييد كه با اشاره به اصول هست تصويب نشود و به صورت تفصيلى بنا است رأى‏گيرى بشود. اين بايد به آن اضافه بشود. «ضمن ابلاغ براى اجرا».
نايب رئيس (هاشمى رفسنجانى)- حرفى نداريم. اگر اين خواست تصويب بشود با اين قيد است.
عبدالله نورى- جناب آقاى هاشمى! جمله‏اى كه در اصل يكصد و بيست و شش است اين است «در صورتى‏كه آنها را برخلاف قوانين بيايد با ذكر دليل مى‏فرستد».
نايب رئيس- چون من جواب شما را ندادم باز داريد اصرار مى‏كنيد من گفتم جواب دارد. آن موقع نگرانى ما اين بود كه اينها در اساسنامه‏ها بروند، قوانين كشور را لغو بكنند و مى‏شود يعنى در يك اساسنامه مى‏توانند بسيارى از مقررات و قوانين را لغو بكنند. لذا براى رفع اين نگرانى گفتيم در اساسنامه هيچ چيز برخلاف قوانين كشور نيايد اين خودش يك قانون مستقل است. (نورى- هر قانونى بخواهد بيايد؟) هر قانونى. ما الان مثلًا براى شركت پست مى‏خواهيم اساسنامه بنويسيم اگر بنا شد كه اينجا در اساسنامه چيزى بنويسيم كه با مقررات وزارت پست مخالف باشد. اما با اساسنامه شركت پست مى‏تواند مخالف باشد.
نورى- پس اين اشكال را جواب بدهيد.
نايب رئيس- اين راهم اضافه مى‏كنم اينها همه دليل اين است كه اين نبايد بشود. آقاى حبيبى توضيح بدهند.
حبيبى- عرض مى‏شود كه من خودم مخالف هستم كه اصولى كه در شورا تصويب شده تغيير زيادى بكند جز تغييرات عبارتى. منتها عنايت بفرماييد كه ما الان قانون اساسى را ابتدا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1588
به ساكن بدون تجربه ده ساله با تبصره‏هاى شوراى نگهبان نمى‏خواهيم تصويب كنيم. در آن جلسه شش نفر از حقوقدانان شوراى نگهبان و بين 3 يا 4 يا 5 نفر از فقهاى شوراى نگهبان تشريف داشتند. همه آنها مى‏فرمودند كه اينجا اين با رعايت اصول هفتاد و دوم و نود و ششم يك وقت ممكن است كار را به اينجا برساند كه ما بگوييم اين مصوبات دولت بايد از طريق مجلس بيايد بعد در شوراى نگهبان. بالاخره تفسير هم با آقايان است. اين قانون اساسى مى‏شود. اصل هفتاد و دوم مى‏گويد: «مجلس شوراى اسلامى نمى‏تواند قوانينى وضع كند كه» اصل نود و ششم مى‏گويد مصوبات مجلس شوراى اسلامى نبايد مغاير احكام شرع و چنين و چنان باشد. اينجا گفته با رعايت اصول هفتاد و دوم و مصوبات مجلس ... اين همه زحمت كشيديد اساسنامه را به دولت داديد تصويب شد. حالا چون با رعايت اصل هفتاد و دوم و نود و ششم است مى‏آيد كه به شوراى نگهبان برود. شوراى نگهبان مى‏گويد به مجلس برود. از طريق كميسيون بيايد. چه كارش مى‏كنيد؟ (هاشمى- نه آخر اين بحث‏ها آنجا نشد) اين بحث‏ها آنجا شد و همين شوراى نگهبان‏ها آنجا بودند. براى اين‏كه اين كار بشود ما اصل هفتاد و دو را تصريحش كرديم. اين‏كه كارى نكرديم. ما اصل هفتاد و دو را آورديم اصل نود و شش را هم آورديم اشكال آقاى عميد زنجانى هم اگر هست آن وقت مى‏گوييم مطابق روال اصل 196 حداكثر مطلبى كه جناب آقاى طاهرى گفتند. ولى اين كار كه شد ديگر مصوبات دولت نبايد از مجلس برود اقلًا ... و ما هم كارى كه نكرده‏ايم يعنى مطلب را باز كرديم اين همه كارى است كه كرديم و با اين مشكلات هم روبه‏رو نمى‏شويد. چون قانون اساسى است مى‏نويسيد تفسيرش هم با شوراى نگهبان است.
نايب رئيس- آقاى هاشميان توضيح بدهند.
هاشميان- الان اين اصلى كه خود شورا داشته، خود اين هم قابل اشكال است. ببينيد ما تا دو مرحله داريم: يكى اين‏كه اساسنامه‏ها را كه قانون هستند به دولت مى‏دهيم تصويب كند. اينجا ديگر ما بايد به اصل هفتاد و دوم و اصل نود و ششم اشاره بكنيم، ديگر به اصل صد و بيست و ششم نبايد اينجا اشاره بكنيم. براى اين‏كه اصل صد و بيست و ششم ناظر به آيين‏نامه و تصويب‏نامه‏ها است و اصلًا چيز ديگرى است. بنابراين اشكالى كه اينجا پيش مى‏آيد شما مى‏گوييد كه اين اساسنامه‏ها را طبق اصول فلان من جمله اصل صد و بيست و شش به دولت مى‏دهد يعنى اساسنامه دوباره به نظر رئيس مجلس برسد؟ چون در اصل صد و بيست و شش اين بود كه ما اختيار رئيس‏جمهور را به رئيس مجلس داديم كه آيين‏نامه مخالف قانون نباشد، تصويب‏نامه مخالف قانون نباشد. اما شما داريد حق قانون‏گذارى را به دولت مى‏دهيد. اين حق قانون‏گذارى بايد طبق اصل هفتاد و دوم باشد.
نايب رئيس- اين را تصويب كرديم، حالا اگر هم غلط بوده تصويب كرديم.
منشى (يزدى)- بالاخره مصوب دولت نبايد با قوانين ديگر مخالف باشد. شورا اين را قبول كرده است.
ميرحسين موسوى- من يك توضيحى بدهم. اگر جناب آقاى هاشميان توجه بفرمايند هيچ اساسنامه‏اى بر خلاف قانون محاسبات عمومى، قانون تجارت، قانون كار، و سه چهار تا قانون نظير اين نمى‏تواند ... بشود. شما اگر اين را نگذاريد كه به رئيس مجلس برود تمام‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1589
شركت‏ها و اعضاى هيأت دولت با اين قانون محاسبات عمومى فعلى نظر موافق ندارند. اولين كارى كه خواهند كرد گريز از اين قضيه است. براى همين به صلاح است كه اينجا گذاشته بشود، خيلى با عنايت هم گذاشته شده، نوشته مخالف قوانين و مقررات عمومى كشور. يعنى ذكر شده رئيس مجلس مى‏تواند جلو اين تخلف را بگيرد.
نايب رئيس (هاشمى)- اين حرف درستى است. ما به خاطر اين گذاشتيم. شما نگران نباشيد. حالا يا بايد اين دو مطلب اينجا باز بشود كه آقاى طاهرى و آقاى نورى گفتند، آنها اينجا توضيح داده شود، مى‏خواهيد توضيح بدهيد؟
سيد حسن طاهرى خرم‏آبادى- ذيل عبارت را اصلاح كنيد بدهيد.
دكتر حبيبى- «در اين صورت مصوبات دولت نبايد با اصول و احكام مذهب رسمى كشور و يا قانون اساسى مغايرت داشته باشد.» اين اصل 72 است. تشخيص اين امر به ترتيب اصل 96 با شوراى نگهبان است.
نايب رئيس (هاشمى)- آقايانى كه موافقند با اين جمله‏اى كه آقاى حبيبى گفتند اضافه شود رأى بدهند. (اكثر دست بلند كردند) تصويب شد.
دكتر حبيبى- دنباله آن: «علاوه بر اين مصوبات دولت نبايد مخالف قوانين و مقررات عمومى كشور باشد و به منظور بررسى و اعلام عدم مغايرت آنها با قوانين مزبور بايد ضمن ابلاغ براى اجرا به اطلاع رئيس مجلس شوراى اسلامى برسد».
نايب رئيس (هاشمى)- آقايانى كه موافقند اين جمله هم اضافه شود رأى بدهند. (اكثر دست بلند كردند) تصويب شد.
آقايانى كه موافقند اين مجموعه با اين اصلاحاتى كه كرديم به جاى عبارتى كه قبلًا بوده ... مجموعه را بخوانيد.
منشى (حسن حبيبى)- گفتيم به منظور بررسى و اعلام عدم مغايرت آنها ...
نورى- همين عبارت كافى است.
نايب رئيس- عدم مغايرت با قوانين مزبور يعنى عمومى خيلى خوب نظر ايشان تأمين است حالا اصل كلى را رأى مى‏گيريم يعنى كليات اين‏كه ...
حسين هاشميان- اين مصوبات را نمى‏خواهيد باز بكنيد و آيين‏نامه‏ها و تصويب‏نامه‏ها ذيل ...
منشى (حبيبى)- نه ديگر، آيين‏نامه و تصويب‏نامه نيست.
نايب رئيس (هاشمى)- حالا آقايانى كه موافقند اين مجموع با اين اصلاحاتى كه كرديم به جاى عبارتى كه قبلًا بوده ... آقاى حبيبى بخوانيد.
                         (به شرح زير خوانده شد)

همچنين مجلس شوراى اسلامى مى‏تواند تصويب دائمى اساسنامه سازمان‏ها، شركت‏ها، مؤسسات دولتى يا وابسته به دولت را با رعايت اصل 72 به كميسيون‏هاى ذيربط واگذار كند و يا اجازه تصويب آنها را به دولت بدهد. در اين صورت مصوبات دولت نبايد با اصول و احكام مذهب رسمى كشور و يا قانون اساسى مغايرت داشته باشد. تشخيص اين امر به ترتيب مذكور در اصل 96 با شوراى نگهبان است. علاوه بر اين مصوبات‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1590
دولت نبايد مخالف قوانين و مقررات عمومى كشور باشد و به منظور بررسى و اعلام عدم مغايرت آنها با قوانين مزبور بايد ضمن ابلاغ براى اجرا به اطلاع رئيس مجلس شوراى اسلامى برسد.
نايب رئيس (هاشمى)- آقايانى كه با اين متن به جاى متن قبلى موافقند رأى بدهند ... (اكثر دست بلند كردند) تصويب شد. ظاهراً ديگر كافى است.
مير حسين موسوى- در مورد اصل بعد يك چيز دارم، ممكن است تا فردا فكر بشود و راه‏حل پيدا بشود. اگر اجازه مى‏فرماييد توضيحى بدهم. (نايب رئيس (هاشمى)- بفرماييد) اصل بعدى اين است كه رئيس‏جمهور و هيأت وزيران پس از تشكيل و پيش از هر اقدام ديگر بايد از مجلس رأى اعتماد بگيرد. در دوران تصدى نيز الى آخر ... اينجا چيزى كه اشاره نشده همين مورد است كه ما در پيش داريم، يعنى انتخابات مى‏شود. رئيس‏جمهور انتخاب مى‏شود. احتمالًا تنفيذ مى‏شود تا «تعيين دولت»، آيا «دولت فعلى» رسميت دارد يا ندارد؟ و مصوباتش آيا مصوبات رسمى هست يانه، اين يك.
و در مواردى هم كه فرضاً ... غير از اين دوره، دوره‏هاى بعد رئيس‏جمهور انتخاب مى‏شود، رئيس‏جمهور فعلًا هست. دارد كار مى‏كند تا موقعى كه دولت او به تصويب نرسيده باز هم مبهم است كه آيا دولت فعلى رسميت دارد يا نه، اگر مدت رئيس‏جمهور تمام شده باشد. براى اين يك راه‏حلى پيدا شود خوب است.
3- پايان جلسه و تاريخ تشكيل جلسه آينده‏
نايب رئيس- جلسه بعدى‏مان فردا ساعت چهار بعدازظهر خواهد بود.
                         (جلسه ساعت 35/ 19 پايان يافت).

رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1591
                        جلسه سى و نهم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و پانزده دقيقه يكشنبه هجدهم تيرماه 1368 هجرى شمسى برابر با پنجم ذيحجه 1409 هجرى قمرى‏
به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد 2- ادامه بحث بررسى پيرامون گزارش هيأت بررسى و تنظيم اصول مصوب‏
3- پايان جلسه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1592
1- اعلام رسميت جلسه و تلاوت آياتى از كلام الله مجيد
رئيس (مشكينى)- بسم الله الرحمن الرحيم. با حضور 18 نفر جلسه رسمى است دستور جلسه را اعلام بفرماييد.
منشى (حبيبى)- بسم الله الرحمن الرحيم. دستور سى و نهمين جلسه عمومى شوراى بازنگرى قانون اساسى بعدازظهر روز يكشنبه هجدهم تيرماه 1368 هجرى شمسى مطابق پنجم ذيحجه 1409 هجرى قمرى.
دنباله رسيدگى به گزارش هيأت بررسى و تنظيم اصول مصوب.
رئيس- قرآن تلاوت شود.
 (حجت الاسلام حاج آقا نورى چند آيه از سورة البقره را تلاوت كردند)
                        اللهم صل على محمد و آل محمد

                        اعوذ بالله من الشيطان الرجيم‏

                        كانَ النَّاسُ أُمَّةً واحِدَةً فَبَعَثَ اللَّهُ النَّبِيينَ مُبَشِّرِينَ وَ مُنْذِرِينَ وَ أَنْزَلَ مَعَهُمُ الْكِتابَ بِالْحَقِّ لِيحْكُمَ بَينَ النَّاسِ فِيما اخْتَلَفُوا فِيهِ وَ مَا اخْتَلَفَ فِيهِ إِلَّا الَّذِينَ أُوتُوهُ مِنْ بَعْدِ ما جاءَتْهُمُ الْبَيناتُ بَغْياً بَينَهُمْ فَهَدَى اللَّهُ الَّذِينَ آمَنُوا لِمَا اخْتَلَفُوا فِيهِ مِنَ الْحَقِّ بِإِذْنِهِ وَ اللَّهُ يهْدِى مَنْ يشاءُ إِلى صِراطٍ مُسْتَقِيمٍ* أَمْ حَسِبْتُمْ أَنْ تَدْخُلُوا الْجَنَّةَ وَ لَمَّا يأْتِكُمْ مَثَلُ الَّذِينَ خَلَوْا مِنْ قَبْلِكُمْ مَسَّتْهُمُ الْبَأْساءُ وَ الضَّرَّاءُ وَ زُلْزِلُوا حَتَّى يقُولَ الرَّسُولُ وَ الَّذِينَ آمَنُوا مَعَهُ مَتى نَصْرُ اللَّهِ أَلا إِنَّ نَصْرَ اللَّهِ قَرِيبٌ* يسْئَلُونَكَ ما ذا ينْفِقُونَ قُلْ ما أَنْفَقْتُمْ مِنْ خَيرٍ فَلِلْوالِدَينِ وَ الْأَقْرَبِينَ وَ الْيتامى وَ الْمَساكِينِ وَ ابْنِ السَّبِيلِ وَ ما تَفْعَلُوا مِنْ خَيرٍ فَإِنَّ اللَّهَ بِهِ عَلِيم‏

                         (صدق الله العلى العظيم)

 «از آيه 213 تا 215 سوره بقره»
2- ادامه بحث و بررسى پيرامون گزارش هيأت بررسى و تنظيم اصول مصوب‏
رئيس (مشكينى)- ايدكم الله، آقا دستور جلسه را تعقيب بفرماييد.
منشى (يزدى)- بسم الله الرحمن الرحيم. بررسى پيشنهادهاى كميسيون در مورد اصل هشتاد و هفتم. آقاى بيات تذكر دارند بفرماييد.
اسدالله بيات- بسم الله الرحمن‏الرحيم. البته در رابطه با اين تذكر بنده ممكن است هيأت رئيسه بفرمايند كه جاى اين تذكر نيست و الان هم عرض مى‏كنم حق هم هست. اما چون در ارتباط با قوه مقننه يكى از اصولى كه ما اصلاح كرديم تعداد نمايندگان بود و قبلًا من با جناب آقاى هاشمى رفسنجانى عزيز هم صحبت كردم در مجلس هم در طول اين 9 سال ما اين مشكل را داشتيم. ما فكر مى‏كرديم كه اگر مى‏توانستيم در ضمن همين اصل يكى دو كلمه در رابطه با شرايط نمايندگان، تعبيراتى به كار مى‏برديم در تضمن كيفيت بالاى مجلس و نمايندگان در آينده بسيار مؤثر بود. در گذشته ما در قانون انتخابات آمديم يك سرى اوصاف و شرايط براى نمايندگان گذاشتيم شوراى محترم نگهبان رد كردند و فرمودند كه در قانون اساسى حق انتخاب براى همه داده شده‏است و اين شرايطى كه شما مى‏گوييد يقيناً براى بعضى‏ها حق ايجاد مى‏كند و حق بعضى را محروم مى‏كند و اين برخلاف قانون اساسى است. روى اين حساب واقعاً اين يكى از مشكلات ماست و الان فرصت بسيار خوبى است و معلوم هم نيست كه ما
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1593
بعدها چنين فرصتى را بتوانيم در دست داشته باشيم من معتقد بودم كه اگر در همان‏جايى كه مى‏گفتيم تعداد نمايندگان مجلس 270 نفرند در همان‏جا اگر يك جمله‏اى اضافه مى‏كرديم «نمايندگان مجلسى كه مثلًا داراى شرايط علمى اين جورى، يك تعبيرات اين‏طور دو سه كلمه مى‏شد بگوييم و در قانون عادى هم دست مجلس به عنوان قانون‏گذار باز بود» اما الان با توجه به اين قضيه دست مجلس بسته است هر شرطى را غير از شرط خواندن و نوشتن به قول بعضى‏ها كه «نمايندگان مجلس فقط در حد نهضت سوادآموزى هم لازم نيست سواد داشته باشند كمتر از آن هم باشد كافى است» و اين پايين آوردن سطح كيفيت نمايندگان مجلس بسيار مؤثر است.
نايب رئيس (هاشمى)- من به نظرم به همان دليل كه شوراى نگهبان شرط خواندن و نوشتن را قبول كرده مى‏تواند شرط ديپلم را هم قبول كند شرط ليسانس را هم قبول كند (بيات- اين را تصريح بفرماييد) بلى، يعنى برخورد آن موقع را كه من يادم نيست ولى هر شرطى از لحاظ شرايط گذاشته بشود قاعدتاً شوراى نگهبان رد نمى‏كند.
منشى (يزدى)- در قانون عادى هر شرطى بيايد اشكالى ندارد و اينجا هم اگر دست باز باشد براى قانون اساسى يك امتياز است.
نايب رئيس (هاشمى)- براى مجلس هم امتيازى است كه خودش بتواند آقاى مؤمن بفرماييد.
مؤمن- ى عنى در شوراى نگهبان موقعى كه اين قانون انتخابات مطرح بود آن منطقى كه آقايان داشتند اين بود كه يك مسؤوليت سنگينى را كه مسؤوليت نمايندگى مجلس هست، قانون اساسى به عهده اشخاص گذاشته و خود مجلس كه قانون‏گذار است وقتى مصلحت ببيند كه براى اين‏كه اين مسؤوليت را انجام بدهند يك شرايطى در يك حد بالاتر لازم است از نظر شوراى نگهبان هيچ اشكالى نداشت مخصوصاً اين مطرح شد و بيان همين بود.
نايب رئيس (هاشمى)- خيلى خوب اين براى تأمين نظر آقايان كافى است.
منشى (يزدى)- غير از اين اصلًا در دايره مسؤوليت كميسيون ولو مراحل اول هم بود نمى‏توانست چيزى در اين باب بياورد، مگر از طريق ...
نايب رئيس (هاشمى)- حالا اگر لازم بود باز از طريق اجازه آقاى خامنه‏اى مى‏توانستيم اين كار را بكنيم آقاى حبيبى بفرماييد.
منشى (حبيبى)- بسم الله الرحمن‏الرحيم. «اصل هشتاد و هفتم رئيس جمهور براى هيأت وزيران پس از تشكيل و پيش از هر اقدام ديگر بايد از مجلس رأى اعتماد بگيرد. در دوران تصدى نيز در مورد مسائل مهم و مورد اختلاف مى‏تواند از مجلس براى هيأت وزيران تقاضاى رأى كند».
اين اصل تغييرى نكرده الا اين‏كه «رئيس جمهور» در ابتدا اضافه شده «رئيس جمهور براى هيأت وزيران» هم در انتها و كلمه «و معرفى» هم حذف شده.
رئيس (مشكينى)- كلمه «اعتماد» نوشتند.
منشى (حبيبى)- عرض كردم نوشتند من اينجا ذكر كردم خدمتتان.
نايب رئيس (هاشمى)- مگر قبلًا نبوده؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1594
منشى (حبيبى)- حذف شده اينجا ذكر كرديم حذف شده‏
محمد مؤمن- ى عنى در اصل هست كه «هيأت وزيران پس از تشكيل و معرفى ...»
منشى (حبيبى)- در متن اصلى كه در شورا تصويب شده كلمه «معرفى» را حذف كرده‏اند.
نايب رئيس (هاشمى)- آنها حذف كرده‏اند.
منشى (يزدى)- نه شوراى بازنگرى حذف كرده.
نايب رئيس (هاشمى)- ما هم اين‏را مى‏گوييم پس شما حذف نكرده‏ايد؟
ى زدى- خير، ما حذف نكرده‏ايم.
منشى (حبيبى)- من الان عرض كردم و اين ذيل را هم آقايان مرقوم بفرمايند.
خوئينى‏ها- آن موقع نخست وزير به رئيس جمهور معرفى مى‏كرده حالا ديگر آن تمام شده قبول ندارد كلمه «معرفى» حذف شده در همين شوراى بازنگرى اين كلمه حذف شد.
منشى (يزدى)- ى عنى مى‏فرماييد كه در ذيل نوشته است «رئيس جمهور حذف شده كلمه «معرفى» هم حذف شده است.
نايب رئيس (هاشمى)- خوب آن سؤالى كه در آن جلسه خصوصى مطرح بود اينجا بايد روشن بشود اين‏كه مى‏گفتيد ...
منشى (حبيبى)- خير آن در يك اصل ديگر است به هر حال اگر اين تصويب است ...
منشى (يزدى)- به هر حال رأى نهايى مى‏گيريد؟
نايب رئيس (هاشمى)- نه رأى نبايد بگيريم.
بيات- جناب آقاى هاشمى! توضيح بدهند كه چرا حذف كرده‏اند؟
نايب رئيس (هاشمى)- كميسيون حذف نكرده شورا قبلًا حذف كرده، كميسيون هيچ كار نكرده فقط توضيح داده كه حذف شده.
منشى (حبيبى)- من يك بار ديگر اين اصل را بخوانم آقاى هاشمى؟
نايب رئيس (هاشمى)- بفرماييد.
منشى (حبيبى)- «اصل هشتادو هفتم:
رئيس جمهور براى هيأت وزيران پس از تشكيل و پيش از هر اقدام ديگر بايد از مجلس رأى اعتماد بگيرد.
در دوران تصدى نيز در مورد مسائل مهم و مورد اختلاف مى‏تواند از مجلس براى هيأت وزيران تقاضاى رأى اعتماد كند.»
نايب رئيس (هاشمى)- قبلًا نخست‏وزير بوده و حالا رئيس‏جمهور شده، اين همان اصطلاحاتى است كه نوشته‏ايد. اصل بعدى را بخوانيد.
منشى (حبيبى)- «اصل هشتاد و هشتم:
در هر مورد كه حداقل يك چهارم از كل نمايندگان مجلس شوراى اسلامى از رئيس‏جمهور و يا هر يك از نمايندگان، از وزير مسؤول درباره يكى از وظايف آنان سؤال كنند موظفند در مجلس حاضر شوند و به سؤال جواب دهند و اين جواب نبايد در مورد رئيس‏جمهور پيش از يك ماه و در مورد وزير بيش از ده روز به تأخير افتد مگر با عذر موجه به تشخيص مجلس شوراى اسلامى.»
در اين اصل هيأت پيشنهاد كرده است كه با توجه به اين‏كه چند فعل جمع هست سؤال كنند
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1595
موظفند حاضر شوند» كه برخى از آن‏ها به مجلس برمى‏گردد و برخى به رئيس‏جمهور، وزير پس از يكى از وظايف آنان سؤال كنند در سطر دوم مجدداً تكرار بشود رئيس‏جمهور يا وزير بعد افعال مفرد مى‏شود رئيس‏جمهور يا وزير موظف است در مجلس حاضر شود و به سؤال جواب دهد الى آخر ...
به اين ترتيب افعال هر كدامش به فاعلى كه مورد نظر هست برمى‏گردد. اين پيشنهادى است كه در هيأت شده.
نايب رئيس (هاشمى)- روى پيشنهاد كميسيون كسى حرفى دارد؟ اگر حرفى نداريد رأى بگيريم.
بيات- حداقل يك چهارم كل نمايندگان.
نايب رئيس (هاشمى)- ى ك چهارم كل نمايندگان ...
منشى (يزدى)- اين در مصوبه خود شورا هم بوده ولى خوب بالاخره اصلاح عبارتى است مى‏توانيم اينجا انجام بدهيم.
نايب رئيس (هاشمى)- ترجمه عربى است عيبى هم ندارد، مى‏توانند، بد نيست.
هاشميان- خوب وقتى مى‏گوييم يك چهارم مساوى با همين ...
نايب رئيس (هاشمى)- نه، ممكن است بگويند نمايندگان حاضر يا امثال اين‏ها حالا اين از كل چه ضررى دارد؟ ما در خيلى جاها مشكل داشتيم از شوراى نگهبان مى‏پرسيديم. خيلى خوب اگر آقايان با اين پيشنهاد اصلاح عبارتى كميسيون موافقند رأى بدهند (اكثر رأى دادند) تصويب شد و ضمناً «از» هم برداشته شد. (حبيبى- «از» را برداريم؟) بلى، برداريم عبارت سليس‏تر مى‏شود. اصل بعدى را بخوانيد.
منشى (حسن حبيبى)- «اصل هشتاد و نهم:
1- نمايندگان مجلس شوراى اسلامى مى‏توانند در مواردى كه لازم مى‏دانند هيأت وزيران يا هر يك از وزرا را استيضاح كنند. استيضاح وقتى قابل طرح در مجلس هست كه با امضاى حداقل ده نفر از نمايندگان به مجلس تقديم شود هيأت وزيران يا وزير مورد استيضاح بايد ظرف مدت ده روز پس از طرح آن در مجلس حاضر شود و به آن پاسخ گويد و از مجلس رأى اعتماد بخواهد در صورت عدم حضور هيأت وزيران يا وزير براى پاسخ، نمايندگان مزبور درباره استيضاح خود توضيحات لازم را مى‏دهند و در صورتى كه مجلس مقتضى بداند اعلام رأى عدم اعتماد خواهد كرد. اگر مجلس رأى اعتماد نداد هيأت وزيران يا وزير مورد استيضاح عزل مى‏شود. در هر دو صورت وزراى مورد استيضاح نمى‏توانند در هيأت وزيرانى كه بلافاصله بعد از آن تشكيل مى‏شود عضويت پيدا كنند.
2- در صورتى كه حداقل يك سوم از نمايندگان مجلس شوراى اسلامى رئيس جمهور را در مقام اجراى وظايف مديريت قوه مجريه و اداره امور اجرايى كشور مورد استيضاح قرار دهند رئيس‏جمهور بايد ظرف مدت يك ماه پس از طرح آن در مجلس حاضر شود و در خصوص مسائل مطرح شده توضيحات كافى بدهد.
در صورتى كه پس از بيانات مخالفان و موافقان و پاسخ رئيس‏جمهور اكثريت دو سوم كل نمايندگان به عدم كفايت رئيس‏جمهور رأى دادند مراتب جهت عزل وى به اطلاع مقام رهبرى مى‏رسد.»
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1596
هيأت در بند دوم كه در شورا پيشنهاد شده بند اول آن، آن چيزى است كه قبلًا در قانون اساسى بوده در بند دوم در آن سه سطر آخر در صورتى كه پس از بيانات مخالفان و موافقان پيشنهاد مى‏كند كه بشود «بيانات نمايندگان مخالف و موافق» چون مخالف و موافق بايد معلوم باشد چه كسانى هستند مقصود نمايندگان است پس بهتر است كه تصريح بشود نمايندگان مخالف و موافق بعد در قسمت آخر كه گفته مراتب جهت عزل وى به اطلاع مقام رهبرى مى‏رسد بهتر است كه گفته بشود «مراتب جهت اجراى بند 9 اصل يكصد و دهم به اطلاع مقام رهبرى مى‏رسد» چون در بند 9 اصل يكصد و ده گفته شده است كه: «عزل رئيس جمهور در اختيار مقام رهبرى است با توجه به مقتضيان» در اينجا كه گفته مى‏شود «مراتب جهت عزل وى به اطلاع مقام رهبرى مى‏رسد» اين ابهام وجود دارد كه لزوماً مقام رهبرى در اين مورد بايستى كه عزل بكند در صورتى كه در بند 9 اصل يكصد و ده گفته شده است كه: «با توجه به مصالح كشور» يعنى اين حق براى مقام رهبرى هست كه ولو مجلس رأى داده است به عدم اعتماد، با دو سوم رهبر مقتضى نبيند كه رئيس جمهور عزل بشود بنابراين بهتر است كه مطلب به اين ترتيب بيايد.
نايب رئيس (هاشمى)- فعلًا پيشنهادهايى كه كميسيون دارد دو تا پيشنهاد اصلاحى دارد اگر آقايان روى اين‏ها حرفى دارند بگويند (منشى- حرفى نيست) اگر حرفى نيست رأى مى‏گيريم.
رئيس (مشكينى)- در اين يك و دو ابهام دارد، 1 و 2 چه آخر ...؟
منشى (يزدى)- نه، آن كه اصل اولى است آن يك همان اصلى است كه قبلًا در قانون بوده است هيچ چيزى اضافه نشده اين دومى اضافه شده است.
نايب رئيس (هاشمى)- آقايانى كه با اصلاح اين دو تا قسمت اصلاح لفظى كه كميسيون كرده‏اند موافقند رأى بدهند (اكثر رأى دادند) تصويب شد.
منشى (حبيبى)- آقاى هاشمى نياز نيست بند 2 را مجدداً بخوانيم؟
نايب رئيس (هاشمى)- نه، نياز نيست، اصل بعدى را بخوانيد.
منشى (حبيبى)- «اصل نود و يكم- بمنظور پاسدارى از احكام اسلام و قانون اساسى از نظر عدم مغايرت مصوبات مجلس شوراى اسلامى با آن‏ها شورايى به نام شوراى نگهبان با تركيب زير تشكيل مى‏شود:
1- شش نفر از فقهاى عادل و آگاه به مقتضيات زمان و مسائل روز، انتخاب اين عده با مقام رهبرى است.
2- شش نفر حقوقدان در رشته‏هاى مختلف حقوقى از ميان حقوقدانان مسلمانى كه بوسيله رئيس قوه قضائيه به مجلس شوراى اسلامى معرفى مى‏شوند و با رأى مجلس انتخاب مى‏گردند.»
اين اصل در دو كميسيون مورد بحث بوده: يكى در كميسيون رهبرى كه «شوراى رهبرى» در آنجا حذف شده و يك بار هم در كميسيون قوه قضائيه كه در آنجا شوراى عالى قضائى به رئيس قوه قضائيه تبديل شده و مجلس شوراى ملى هم كه در همه‏جا به مجلس شوراى اسلامى تبديل شده اين اصل تغيير عبارتى نكرده و اين دو سه نكته‏اى است كه مصوب خود كميسيون‏هاى شورا و مصوب شورا هست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1597
مؤمن- ولى باز در اين ذيلش كه توضيح داده شده اينجا كلمه «شوراى» گفته شده حذف شده با اين‏كه آنچه حذف شده كلمه «رهبر يا شوراى» هست چون عبارت اين است:
 «انتخاب اين عده با رهبر يا شوراى رهبرى است» ما كلمه «رهبر يا شوراى» را برداشتيم به جايش گفتيم «با مقام رهبرى است» پس كلمه «رهبر يا شوراى» حذف شده نه كلمه «شوراى» تنها.
نايب رئيس (هاشمى)- خيلى خوب، آن ذيل را اصلاح كنيد كه بعداً اسباب زحمت نشود. اصل بعدى را بخوانيد.
منشى (حبيبى)- «اصل نود و نهم- شوراى نگهبان نظارت بر انتخاب خبرگان رهبرى، انتخاب رئيس‏جمهور، انتخابات مجلس شوراى اسلامى و مراجعه به آراء عمومى را بر عهده دارد.»
اين اصل در اين هيأت مطرح نشده در آن جلسه‏اى كه اينجا صحبت بود بحث بود كه از ادباء بپرسيم كه آيا بگوييم انتخابات يا انتخاب؟ به هر حال نظرها متفاوت است من با دو سه نفر كه صحبت كردم بعضى‏ها انتخابات را به مردم ارجاع مى‏كنند بعضى‏ها به منتخب پيشنهادى كه به ما شد بنظر مى‏رسد كه خوب باشد، اين است كه ما بگوييم: «شوراى نگهبان نظارت بر انتخابات خبرگان رهبرى، رياست جمهورى و مجلس شوراى اسلامى و مراجعه به آراء عمومى را به عهده دارند» يعنى يك بار انتخابات را بگوييم تكرار نكنيم ديگر «رئيس جمهور» را هم بكنيم «رياست جمهورى» كه همه به اصطلاح: «خبرگان رهبرى، رياست جمهورى، مجلس شوراى اسلامى و مراجعه به آراء عمومى» اين پيشنهاد است.
ى كى از اعضاء- چيزى اينجا ننوشته.
منشى (حبيبى)- عرض مى‏كنم مطرح نشده بود من حالا ارتجالًا و ابتدائاً گفتم.
نايب رئيس (هاشمى)- ى عنى پيشنهاد آقاى دكتر حبيبى اين است كه يك بار بگوييم «انتخابات» بعد «خبرگان رهبرى، رياست‏جمهورى و مجلس شوراى اسلامى و همين‏طور الى آخر ...»
نايب رئيس (سيد على خامنه‏اى)- آقاى هاشمى! مجلس خبرگان.
نايب رئيس (هاشمى)- بله آن هم مجلس خبرگان به جاى خبرگان، اسمش مجلس خبرگان رهبرى است.
اين را انتخاب مى‏گوييم هم به اعتبار سه تا بودن انتخابات و هم به اعتبار خود انتخابات، اين پيشنهاد خوبى است.
منشى (يزدى)- نظارت بر انتخابات مجلس خبرگان رهبرى.
بيات- عبارت اين طور بشود انتخابات رياست جمهورى، مجلس خبرگان و مجلس شوراى اسلامى.
نايب رئيس (هاشمى)- نه حالا آن مجلس چون اسمشان است يعنى هر دو نمى‏شود مجلس، همان كه مجلس خبرگان را جلو بياوريم اين اشكال ذوقى هم برطرف مى‏شود، حرفى نيست پس عبارت اين جورى مى‏شود:
 «شوراى نگهبان نظارت بر انتخابات مجلس خبرگان رهبرى، رياست جمهورى، مجلس شوراى اسلامى و مراجعه به آراء عمومى را برعهده دارد.»
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1598
آقايانى كه موافق با اين عبارتند رأى بدهند.
ى كى از اعضا- همه‏پرسى بود به جاى آراء عمومى.
نايب رئيس (هاشمى)- بود ولى همه‏پرسى را حذف كردند.
بيات- چرا حذف كردند؟
نايب رئيس (هاشمى)- نه حذف نكرديم همه‏پرسى را گفتيم ممكن است عطف تغيير باشد به هر حال چون در متن قانون قبلى بوده ما دليلى براى حذفش نديديم.
خوب اصول بعدى را بخوانيد.
منشى (حسن حبيبى)- عرض مى‏شود اصول بعدى اصل 107- 108- 109- 110- و 111 مكرر اينها مصوبات جلسات آخرمان هست كه در هيأت بررسى نشده اگر كه لازم مى‏دانيد همين‏جا از 107 به بررسى شروع كنيم اگر نه 110 را هم بگذاريم كنار و بقيه را كه ما در آن جلسات بررسى كرديم برسيم.
نايب رئيس (هاشمى)- در اين آيين‏نامه داريم كه بايد به كميسيون بروند حالا اگر آقايان قبول كنند به ترتيب مى‏توانيم بررسى بكنيم.
هاشميان- همه اين اصلاحيه را طبق آيين‏نامه مى‏خواهيد درهمين جلسه تمام بكنيد؟ بعضى از آقايان مى‏گويند جلسه ديگر هم داريم.
منشى (يزدى)- ما جلسه ديگر هم هنوز داريم يعنى جلسه ما تمام نشده.
نايب رئيس (هاشمى)- ما مى‏خواستيم امروز تمام كنيم.
منشى (يزدى)- پس پيشنهاد الان اين است مصوبات را بخوانيم حالا اگر رسيديم ممكن است بعد، اگر جلسه اجازه بدهد مى‏توانيد خلاف آيين‏نامه عمل كنيد.
آذرى- ملزم كه ندارد.
منشى (يزدى)- ملزم ندارد ولى به هرحال چون جلسه گذاشتيم اينجا گاهى يك نكاتى هم پيش مى‏آيد كه بحث‏هاى زيادى مى‏شود بالاخره گاهى اينجا يك چيزهايى دارد.
خوئينى‏ها- ى ك پيشنهاد اين است كه ممكن است ما خودمان اينجا كار را انجام بدهيم، آقايان هم بعداً جلسه بگذارند اگر چيز جديدى در آنجا نبود تمام شده بدانيم، اگر بود يك جلسه ديگر بگذاريم.
نايب رئيس (هاشمى)- خيلى خوب با پيشنهاد آقاى موسوى هم ما موافقيم منتها تغيير آيين‏نامه چون هست بايد جلسه موافقت كند.
منشى (يزدى)- تكميل پيشنهاد اين هست كه فعلًا مصوبات كميسيون را عمل بكنيم اگر فرصتى بود و نرسيديم اشكال ندارد آقاى حبيبى.
منشى (حبيبى)- «اصل يكصد و سيزدهم- پس از مقام رهبرى رئيس جمهور عالى ترين مقام رسمى كشور است و مسؤوليت اجراى قانون اساسى و رياست قوه مجريه را جز در امورى كه مستقيماً به رهبرى مربوط مى‏شود را بر عهده دارد».
كه اين اصل را ما تغييرى نداديم فقط جمله «و تنظيم روابط قواى سه‏گانه باشد» حذف شده.
نايب رئيس (هاشمى)- آقايان مخالفتى ندارند؟ شما كه آقاى مؤمن اصلاحى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1599
نكرده‏ايد؟ (مؤمن- خير) پس آقاى حبيبى اصل بعدى را بخوانيد.
منشى (حبيبى)- «اصل يكصد و بيست و يكم:
رئيس‏جمهور در مجلس شوراى اسلامى در جلسه‏اى كه با حضور رئيس قوه قضائيه و اعضاء قانون اساسى تشكيل مى‏شود به ترتيب زير سوگندنامه را امضاء مى‏نمايد»
كه در اين اصل «مجلس شوراى ملى» شده «مجلس شوراى اسلامى» و «رئيس ديوان‏عالى كشور» هم به «رئيس قوه قضائيه» تبديل شده و تغيير پيدا كرده.
نايب رئيس- آقاى جنتى بفرماييد.
اين فقط ظاهراً در همين يك مورد است كه عبارت «قانون اساسى» بعد از «شوراى نگهبان» آمده و اين به نظر من درست نيست شوراى نگهبان، احكام اسلام و قانون اساسى هر دو است اختصاص دادن به شوراى نگهبان قانون اساسى اين درست نيست اگر صلاح مى‏دانيد اين عبارت «قانون اساسى» اينجا حذف بشود.
مؤمن- تا حالا هميشه شوراى نگهبان گفتند، حالا شوراى نگهبان قانون اساسى مى‏گوييد.
نايب رئيس (هاشمى)- خوب اين يك پيشنهاد جديدى است اگر بخواهيد مطرح بشود بايد 5 تا امضاء داشته باشد حرف حقى است يعنى اگر يك بار گفتند نگهبان قانون اساسى، خوب شوراى نگهبان بيش از اين است.
هاشميان- قانون اساسى چى در آن است يكى اصل 91 هست كه مى‏گويد از نظر شرعى و عدم مغايرت با احكام اسلام و نگهبان شرع.
منشى (يزدى)- در اصل نود و يكم كه اصلًا پايه شوراى نگهبان را ذكر مى‏كند به منظور پاسدارى از احكام اسلام و قانون اساسى از نظر عدم مغايرت مصوبات مجلس شوراى اسلامى با آنها شورايى به نام شوراى نگهبان با تركيبات زير تشكيل مى‏شود اين اساس است.
نايب رئيس (هاشمى)- ى عنى حالا كه اسم شوراى نگهبان را مى‏خواهيم ببريم شوراى نگهبان قانون اساسى نيست البته حرف آقاى هاشميان هم اين است نگهبان قانون اساسى يعنى نگهبان شرع چون هم در قانون اساسى تضمين شده.
جنتى- اينها درعرض هم و در كنار هم قرار داده شده در خود آن اصول مربوطه.
مؤمن- نگهبان قانون اساسى و احكام شرع اصل 91.
نايب رئيس (هاشمى)- نه، در خود قانون اساسى حفاظت از شرع هم هست منتها اسمش اين نيست وقتى اين را گفتيم شامل حفاظت از شرع هم مى‏شود، حرف ايشان هم حرف درستى است.
ى زدى- به منظور پاسدارى از احكام اسلام و قانون اساسى شورايى تشكيل مى‏شود.
نايب رئيس (هاشمى)- خود قانون اساسى هم در آن هست.
ى زدى- اصل 91 وقتى مى‏خواهد شوراى نگهبان تأسيس بشود مى‏گويد.
مؤمن- شورايى به نام شوراى نگهبان، نه نگهبان قانون اساسى.
نايب رئيس (هاشمى)- اسمش اين نيست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1600
مؤمن- بلى شورايى به نام شوراى نگهبان با تركيب زير.
ى زدى- هدف هم كه ذكر كرده است هر دو را ذكر كرده ديگر.
نايب رئيس (هاشمى)- ما پيشنهاد جديد را در اين شور نبستيم به خاطر اين‏كه ممكن است مصالحى فوت بشود، منتها هر پيشنهاد جديدى را بايد اين جلسه موافقت كند رأى بگيريم اگر موافق بودند مطرح مى‏كنيم. آقايانى كه موافقند.
ى زدى- مى‏خواهد بحث رويش بشود من فكر مى‏كنم اگر بحث زيادى بشود يا استدلال روشن است.
نايب رئيس (هاشمى)- آقايانى كه موافقند كه اين پيشنهاد آقاى جنتى در دستور بيايد، رأى بدهند (12 نفر رأى دادند) رأى آورد. آقاى جنتى بفرماييد پيشنهادتان را مطرح كنيد ديگر اين پيشنهاد، 5 تا امضاء هم نمى‏خواهد.
جنتى- اين ديگر روشن است براى اين‏كه عرض كردم اين اسم شوراى نگهبان در اينجا اصلًا همين عنوان شوراى نگهبان است، جاهاى ديگر هم كه وظايفش را معين كرده براى پاسدارى از احكام اسلام و قانون اساسى در كنار هم قرار داده است و اين دو تا را در مقابل قرار داده كه قهراً معنى‏اش اين است كه اين دو وظيفه دارد: يكى اين‏كه از احكام اسلام حراست بكند، حالا صرف‏نظر از مواد قانون اساسى و يكى هم از قانون اساسى مواظبت كند كه قانون اساسى خدشه‏دار نشود. خوب وقتى اين‏جورى است هم اسمش اين است و هم مسؤوليتش اين است اينجا هم عبارت «قانون اساسى» حذف بشود و «شوراى نگهبان» به صورت مطلق بيايد.
نايب رئيس (هاشمى)- مخالف صحبت كند آقاى خوئينى‏ها بفرماييد.
خوئينى‏ها- ملاحظه بفرماييد شوراى نگهبان، مسئوليتش پاسدارى از احكام اسلام در كشور نيست اين‏كه حالا در هر جاى مملكت خلاف اسلام مى‏خواهد بشود، شوراى نگهبان وظيفه دارد برود جلو آن را بگيرد. در ارتباط با مصوبات مجلس شوراى اسلامى است فقط، قانونى اگر وضع بشود كه در آن را بگيرد و اين مقدار از پاسدارى از اسلام در خود قانون اساسى است. اين مقدارى كه بايد مصوبات برود در يك جايى ببينند خلاف اسلام هست يا نيست، اين خودش جزء قانون اساسى است، بنابراين شوراى نگهبان و عدم مغايرتش را اعلام بكند، پس اگر گفتيم شوراى نگهبان، قانون اساسى يعنى نگهبان اسلام؛ اما در همين حد مصوبات مجلس و عدم مغايرتش نه در كل كشور اسلام را بايد نگهدارى كند.
نايب رئيس (هاشمى رفسنجانى)- خيلى خوب آقاى نورى موافق.
عبدالله نورى- بسم الله الرحمن الرحيم. من فكر مى‏كنم اگر يك جا بنا بود تناسب داشته باشد شوراى نگهبان قانون اساسى گفتن دراصل نود و يكم بود، يعنى آنجايى كه يك نهاد جديد نام‏گذارى مى‏خواهد بشود «به منظور پاسدارى از احكام اسلام و قانون اساسى از نظر عدم مغايرت مصوبات مجلس شوراى ملى با آنها، شورايى به نام شوراى نگهبان با تركيب زير تشكيل مى‏شود» يعنى آنجايى كه بحث نام‏گذرى است. اگر مناسب بود همان‏جا را مى‏گفت جاهاى ديگر هم همه‏جا مى‏گفت شوراى نگهبان يا شوراى نگهبان قانون اساسى كه اسمش‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1601
است يا تلخيص مى‏كرد يا همه‏اش را مى‏گفت.
ولى اگر بنا باشد يك وحدت سياقى را هم حتى ما بخواهيم حفظ بكنيم در آنجايى كه نام‏گذارى شده، گفته شده شوراى نگهبان، ما در يك مورد استثنائاً وقتى مى‏خواهيم بگوييم در مجلس چه كسانى باشند كه رئيس‏جمهور سوگند ياد مى‏كند، بگوييم اعضاى شوراى نگهبان قانون اساسى، به نظر مى‏رسد هيچ تناسبى ندارد، يعنى چيزى كه آمده اگر شوراى نگهبان قانون اساسى است اشكال ندارد پس همه قانون اساسى را به همين شكل اصلاح كنند و مناسب‏ترين جايش خود اصل نود و يكم است كه اين را ندارد، اگر هم، چنين چيزى نيست كه خوب اين يك جا هم حذف بشود.
منشى (يزدى)- من يك نكته اضافه مى‏كنم كه فرمايشات ايشان كه در دوازده مورد در قانون اساسى اسم شوراى نگهبان برده شده به نام اسم، فقط همين يك جا هست كه اين قيد را دارد، بقيه هيچ جا ندارد، اين خودش قرينه بر اين است كه همين صحبتى كه ايشان مى‏كنند درست است.
نايب رئيس (هاشمى رفسنجانى)- همين هم بايد باشد چون كه گفتند آن جايى كه اسم را درست كردند هم نبردند (يزدى- نبردند بله) خيلى خوب رأى مى‏گيريم، آقايانى كه موافقند كه اين عبارت «قانون اساسى» از اين اصل حذف بشود «و شوراى نگهبان» مطلق بشود رأى بدهند. تصويب شد آقاى خوئينى‏ها بفرماييد.
موسوى خوئينى‏ها- ى ك جمله‏اى در همين اصل يكصد و بيست و يكم، اگر اين دو سه كلمه نباشد به نظرم اشكالى پيش نمى‏آيد هم جمله بهتر است. «رئيس‏جمهور در مجلس شوراى اسلامى با حضور رئيس قوه قضائيه و اعضاى شوراى نگهبان به ترتيب زير سوگند ياد مى‏كند» ديگر آن در «جلسه‏اى كه تشكيل مى‏شود» برداشته بشود.
نايب رئيس (هاشمى رفسنجانى)- ى ك نقطه ممكن است از دست برود يعنى اين‏كه جلسه رسمى باشد، گرچه مجلس شوراى اسلامى قاعدتاً منظور يعنى در جلسه رسمى مجلس شوراى اسلامى، اما اگر اين‏كه شما ...
موسوى خوئينى‏ها- رسمى ندارد، كلمه در جلسه دارد ولى رسمى ندارد.
نايب رئيس (هاشمى رفسنجانى)- ندارد ولى در جلسه كه مى‏گوييم به هر حال جلسه مجلس يعنى جلسه رسمى مجلس، اما اگر آن را برداريم ممكن است يك وقت كسى بگويد مجلس است، اگر رئيس‏جمهور و آنها جمع شوند در مجلس يك سوگندى ياد كنند كافى است، در اين ضررى كه ما نمى‏بينيم، جلسه كه بگوييم منظور ما در جلسه است. شما اگر صرف‏نظر مى‏كنيد، به اصل ديگرى برويم (خوئينى‏ها- صرف‏نظر كردم) خيلى خوب، اصل بعدى را مطرح كنيد.
منشى (حبيبى)- «اصل يكصد و بيست و دوم، رئيس‏جمهور در حدود اختيارات و وظايفى كه به موجب قانون اساسى و يا قوانين عادى به عهده دارد، در برابر ملت و رهبر و مجلس شوراى اسلامى مسؤول است» كه در اين اصل جمله «به موجب قانون اساسى و يا قوانين عادى» و همچنين كلمه «رهبر و مجلس شوراى اسلامى» اضافه شده و از پايان اصل: «نحوه رسيدگى به تخلف از اين مسؤوليت را قانون معين مى‏كند، حذف شد. ما هم پيشنهادى براى اصلاح عبارتى نداشتيم. آن را برداريم ممكن است يك وقت كسى بگويد مجلس است، اگر رئيس‏جمهور و آنها جمع آن‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1602
ى كى از اعضاء- اين «و» در اين عبارت ملت، رهبر و مجلس شوراى اسلامى، زيادى است.
نايب رئيس (هاشمى رفسنجانى)- نه اصلًا اين چيز ادبى‏اش همين است كه باشد يعنى در آخرين وقتى كه شمردن هست.
ى زدى- ايشان مى‏گويند اين‏جور باشد در برابر ملت، رهبر و مجلس شوراى اسلامى‏
نايب رئيس- نه اين هم درست است يعنى ما دو شيوه داريم يا با عطف است يا با قطع است، اگر با عطف بخواهيم بگوييم «و» مى‏آوريم هر دو شيوه‏اش هم درست است، اين اشكالى ندارد.
آيت الله خامنه‏اى- نه اصلًا روش درست فارسى اين است، روش زبان‏هاى اروپايى است كه آمده ...
نايب رئيس (هاشمى رفسنجانى)- البته اين در حد شمردن نيست، آنجايى كه در شمردن دارد آدم مى‏شمارد، لازم نيست واو بيايد، اينجا بهتر اين است كه بيايد.
مؤمن- اينجا در ذيل توضيحش درست نيست كه اصل يكصد و بيست و دوم كلمه «وظايف خويش داشته» شده وظايفى كه، اين بايد در پاورقى توضيح داده بشود.
نايب رئيس (هاشمى رفسنجانى)- آقاى مؤمن دقت‏هاى خوبى كردند، معلوم مى‏شود بقيه رفقا به اين پاورقى‏ها خيلى نرسيده‏اند.
منشى (حبيبى)- آقاى هاشمى ما اصلًا به پاورقى‏ها ... اين يك مطلب به اصطلاح اضافى بوده، (هاشمى- خوب اين اضافى را ...) خير نه در شورا اين بحث بوده و اين كار تدوينى كه بعداً بايد انجام مى‏گرفته و اين البته ما هم نظرى نداريم.
نايب رئيس (هاشمى رفسنجانى)- ما حرفى نداريم حالا، دو نكته اينجا به چشم مى‏خورد (يزدى- نه حالا اين نوشته نمى‏شود مطمئن بود به اين كيفيت نوشته بشود ...) يك نكته هم اين‏كه اعضاى اين جلسه خيلى به پاورقى‏ها نرسيده‏اند از ديشب تا حالا با اين كه مهلت داشتند، آقاى مؤمن با دقت رسيده يكى هم خود شما هم آن دقت لازم را نفرموديد با اين‏كه خيلى هم زحمت كشيديد، تميز هم درست كرديد و ضمناً كلمه «خويش» را هم حذف شده بوده كه آن را هم نگفتند در پايين تذكر نداده بودند، بفرماييد.
منشى (حبيبى)- پس اين هم تصويب است ديگر، بله؟ (هاشمى- بله، آورد) اصل جديدى هست، «رئيس جمهور مى‏تواند براى انجام وظايف قانونى خود معاونانى داشته باشد، معاون اول رئيس جمهور با موافقت وى ادامه هيأت وزيران و مسؤوليت هماهنگى ساير معاونت‏ها را به عهده خواهد داشت» اينجا ما پيشنهاد مى‏كنيم كه اصل يكصد و بيست و چهارم كه حذف شده، اين اصل به جاى آن اصل قرار بگيرد.
نايب رئيس (هاشمى رفسنجانى)- خيلى خوب آقايان مخالفتى كه ندارند كه جاى اين اصل را اينجا تعيين كرده‏اند (اظهارى نشد) پس موافقيد خيلى خوب اين قبول شد، (يزدى- رأى‏گيرى بشود) رأى نمى‏خواهد، جايش كه رأى نمى‏خواهد ما اصلاح نكرديم.
ى زدى- اين پيشنهاد كميسيون هست.
عميد زنجانى- در ترتيب اصول قوه مجريه يك اضطرابى هست كه مال خود اصل قانون اساسى است.
نايب رئيس (هاشمى رفسنجانى)- بله، حالا ديگر نيست. اگر كميسيون پيشنهاد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1603
داده بود ممكن بود ما مى پذيرفتيم، حالا كه ما در اين جلسه نمى‏توانيم.
عميد زنجانى- اينجا بحث شد كه از حوزه كار كميسيون پنجم خارج است، اگر موافقت بشود در اين زمينه پيشنهاد هست.
نايب رئيس (هاشمى رفسنجانى)- نه هماهنگى كه ما داده بوديم اين مى‏توانست در هماهنگى بيايد، حالا نيامده ديگر ما هم كه همان ...
منشى (يزدى)- نه با تغيير اصولى كه اينجا اصلًا مورد بحث قرار نگرفته است، با جا دادن اصول جديد نسبت به اصول سابق، به هم‏زدنش اصلًا درست نيست.
نايب رئيس (هاشمى رفسنجانى)- آخر اينجا اصلى هم كه تصويب كرديم مى‏خواستيم جابجا نشود حتماً شماره اصول به هم نخورد، اين با آن چيز هم ...
منشى (يزدى)- حالا اين پيشنهاد چون پيشنهاد آن كميسيون هست نمى‏خواهيد رأى بگيريد؟ قاعدتاً روى پيشنهاد كميسيون رأى مى‏گيريم.
آذرى قمى- در هر موردى براى معاون اول رئيس جمهور براى اين معاون اول، معاون انتخاب كرد كه اداره ...
نايب رئيس (هاشمى رفسنجانى)- معاون اول بلى، يعنى اين‏كه اداره جلسات، به هر حال او را مسؤول مى‏كند نه اين وظيفه اين طور نيست به عهده او باشد، ممكن است خود رئيس جمهور بخواهد اداره بكند.
حالا كه اين بوده، كميسيون روى اين كارى نكرده.
منشى (يزدى)- اينجا تصويب شده، شورا اينجا تصويب كرده اين را ديگر تكرار نكنيد.
نايب رئيس (هاشمى رفسنجانى)- و منظورم اين بوده يعنى منظورم اين بوده كه ...
آذرى قمى- در هر مورد بالاخره يا خودش اداره مى‏كند و يا به او واگذار مى‏كند كه او اداره بكند.
نايب رئيس (هاشمى)- ى ا مى‏گويد مثلًا شما از حالا به بعد اداره كن هر وقت من خودم آمدم خودم هستم اين كه ضررى ندارد.
منشى (يزدى)- حالا براى اين پيشنهاد رأى نمى‏گيريد؟ طبق آيين‏نامه پيشنهادى كه رسيده باشد بايد رأى بگيريم.
نايب رئيس (هاشمى رفسنجانى)- خيلى خوب براى جاى اين اصل كه كميسيون تعيين كرده، آقايانى كه موافق هستند رأى بدهند (اكثر رأى دادند) تصويب شد اين البته رأى نمى‏خواست بيخود رأى گرفتيم.
منشى (يزدى)- چون كه در آيين‏نامه دارد كه نظر كميسيون را بايد رأى بگيريم.
منشى (حبيبى)- عرض مى‏شود جناب آقاى هاشمى اگر اجازه بفرماييد، الان يك بحثى را كه در بعد از اصل يكصد و سيزده بايد مطرح مى‏شد، جايش همين‏جاست كه بحث اضطراب مطرح شد، ما در فصل نهم، كه فصل نهم قوه مجريه است در ابتداى اصل يكصد و سيزدهم مبحث اول هست «رياست جمهورى» و در اصل يكصد و سى و سوم مبحث دوم «نخست وزير و وزرا» نخست وزير كه حذف مى‏شود، بحثى كه از اصل يكصدوسيزدهم شروع مى‏شود تا اصل‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1604
يكصد و چهل و سوم كه مبحث بعدى است، ارتش و سپاه پاسداران با توجه به اين اصول جديدى هم كه اضافه كرديم، بحث‏هاى وظايف رياست جمهورى و وزرا تقريباً آميخته شده بنابراين پيشنهاد ما اين است كه فصل نهم قوه مجريه، مبحث اول بشود «رياست جمهورى و وزرا» و برود تا «اصل يكصد و چهل و سوم» و در آنجا مبحث سوم كه «ارتش و سپاه پاسداران انقلاب است» بشود مبحث دوم، آن وسط هم كه در اصل يكصد و سى و سوم آمده مبحث دوم «نخست وزير و وزرا» اين حذف بشود، يعنى اصلاح به جاى سه مبحث، دو مبحث بشود.
نايب رئيس (هاشمى)- آقايانى كه با اين تركيب فصل بندى توضيح داده شده موافق هستند رأى بدهند. (اكثر رأى دادند) تصويب شد.
منشى (حبيبى)- «اصل يكصد وبيست و ششم، تصويب‏نامه‏ها و آيين‏نامه‏هاى دولت پس از تصويب هيأت وزيران ضمن ابلاغ براى اجراء به اطلاع رئيس مجلس شوراى اسلامى مى‏رسد تا در صورتى كه آنها را بر خلاف قوانين بيابد با ذكر دليل براى تجديد نظر به هيأت وزيران بفرستد» كه اين اصل در همان اصل جاى اصل يكصد وبيست و ششم است كه به جاى جمله «به اطلاع رئيس جمهور مى‏رسد» تبديل شده «به اطلاع رئيس مجلس شوراى اسلامى مى‏رسد» و در ابتداى اصل هم جمله ضمن ابلاغ براى اجراء اضافه شده. اين «تا در صورتى» كه مصوب شورا است ...
نايب رئيس (هاشمى رفسنجانى)- آقاى مؤمن بفرماييد.
محمد مؤمن (مخبر كميسيون)- عرض كنم كه در كميسيون اين مسأله هنوز به تصميم نهايى نرسيده، اين اصل يكصد و بيست و ششم به اين ترتيبى كه شورا تصويب كرده جزو وظايف يا اختيارات رئيس جمهور نيست، ملاحظه بفرماييد، «تصويب‏نامه‏ها و آيين‏نامه‏هاى دولت پس از تصويب هيأت وزيران ضمن ابلاغ براى اجراء به اطلاع رئيس مجلس شوراى اسلامى مى‏رسد، تا در صورتى كه آنها را برخلاف قوانين بيابد با ذكر دليل براى تجديد نظر به هيأت وزيران بفرستد» در شورا مطرح است كه اين اصل يكصد و بيست و ششم كه اينجا آورده شده، ذيل آن قسمتى كه اصل يكصد و سى و هشتم ظاهراً هست كه مسأله تصويب‏نامه‏ها و آيين‏نامه‏هاى دولت مطرح است ذيل آن قرار داده بشود، چون متناسب با آنجا است و اين اصولى كه الان ما داريم بحث مى‏كنيم، ولو فصل‏بندى نشده ولى اين اصول همه‏اش وظايف يا اختيارات رئيس جمهور است. يعنى از آن اصل يكصد و سيزدهم كه شروع كرديم، تا اينجا كه آمديم و همچنين بعدش در اصل يكصد و بيست و هشتم دارد «رئيس جمهور استوارنامه سفيران را امضاء مى‏كند و در اصل يكصد و بيست و نهم دارد اعطاى نشان‏هاى دولتى با رئيس جمهور است» همه اينها كارهايى است كه رئيس‏جمهور مى‏كند. يك دفعه اين اصل يكصد و بيست و ششم يك مطلبى را آورده كه اصلًا هيچ ارتباطى به وظايف رئيس جمهور ندارد، كار هيأت وزيران است. روى اين جهت، اول صحبت شد كه عبارت را تغيير بدهيم بگوييم «رئيس جمهور» اين كار را مى‏كند كه اين بعداً به هرحال مناسب دانسته نشد و لذا امروز بحث بود و اگر يك ربع ديگر هم بحث ادامه پيدا مى‏كرد ظاهراً به نتيجه نهايى رسيده بوديم كه موقع ظهر شد و آقايان مى‏خواستند تشريف ببرند، به نتيجه نهايى نرسيده بوديم كه ما اين اصل يكصد و بيست‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1605
و ششم را ذيل اصل يكصد و سى و هشتم ببريم كه مربوط به آيين‏نامه‏ها هست و يكى از مصوبات جديد ديگر شورا را به عنوان اصل يكصد و بيست و ششم بياوريم كه اتفاقاً وظيفه رياست جمهورى است و آن عبارت بود دقيقاً عبارت اصل يكصد و بيست و ششم را اين طور بگوييم كه «رئيس‏جمهور مسؤوليت امور برنامه و بودجه و امور ادارى و استخدامى كشور را مستقيماً به عهده دارد» ... (هاشمى- كه آن را اصل جدايى قرار بدهيم) بلى اين را اصل جدايى قرارش بدهيم بيايد اينجا كه وظايف رئيس جمهورى هست، آن وقت اين هم به آنجا برود خيلى متناسب مى‏شود ... (جنتى- البته اين جا هم به تناسب نيست چون بالاخره ...)
منشى (يزدى)- نسبت به محل هست اگر اجازه بدهيد، بحث محل را چون اينجا ما به نتيجه نهايى نرسيديم، بگذاريم براى جلسه بعدى كه مصوب كميسيون اينجا بيايد، چون راجع به محتوا هيچ حرفى نداريم فقط بحث محل است.
محمد مؤمن- بحث اين براى جلسه بعد باشد، عيب ندارد.
نايب رئيس (هاشمى رفسنجانى)- به نظر من همين الان روشن است‏
منشى (حبيبى)- آقاى هاشمى اگر اجازه مى‏فرماييد، پس من همان مسئله‏اى كه آقاى مؤمن فرمودند، بخوانم و ببينيم كه چه كار بايد بكنيم.
مؤمن- با پيشنهاد خودمان كه در آخر امروز مطرح شد.
منشى- بلى با پيشنهادى كه در جلسه امروز مطرح شده اصل يكصد و سى و هشتم، يك اصل جديدى را ما تصويب كرديم كه: «دولت مى‏تواند تصويب برخى از امور مربوط به وظايف خود را به كميسيون‏هاى متشكل از چند وزير واگذار نمايد، مصوبات اين كميسيون‏ها در محدوده قوانين، پس از تأييد رئيس جمهور و با رعايت اصل يكصد و بيست و ششم، لازم الاجرا است» اين اصل جديد را ما پيشنهاد كرديم كه به دنبال اصل يكصد و سى و هشتم قانون اساسى بيايد كه مى‏گويد: «علاوه بر مواردى كه هيأت وزيران با وزيرى مأمور تدوين آيين‏نامه‏هاى اجرايى قوانين شود، هيأت وزيران حق دارد براى انجام وظايف ادارى و تأمين اجراى قوانين و تنظيم سازمان‏هاى ادارى به وضع تصويب‏نامه و آيين‏نامه بپردازد، هر يك از وزيران نيز در حدود وظايف خويش و مصوبات هيأت وزيران حق وضع آيين‏نامه و صدور بخشنامه را دارد ولى مفاد اين مقررات نبايد با متن و روح قوانين مخالف باشد» در اينجا ما ... (هاشمى- اين اصل چندم است؟) اين اصل يكصد و سى و هشتم است ما پيشنهاد مى‏كنيم كه عبارت «دولت مى‏تواند تصويب برخى از امور مربوط به وظايف خود» را هم زير همين قرار بگيرد چون در واقع در آنجا گفته شده است كه «هيأت وزيران حق تصويب و حق تصويب آيين‏نامه دارد» و يكى از كارهايى هم كه باز هست، اين است كه كميسيون‏ها يك كارهايى را انجام بدهند و مصوباتى داشته باشند.
پيشنهاد امروز اين بود كه اين اصل يكصد و بيست و ششم هم كه «تصويب نامه‏ها و آيين‏نامه‏هاى دولت پس از تصويب هيأت وزيران» اين هم ذيل اين قسمت يا وسط بيايد به هر حال اين، ولى اصل خيلى طولانى مى‏شود، اين بحثى بوده كه مورد نظر بود.
نايب رئيس (هاشمى رفسنجانى)- خوب اگر كسى با اين پيشنهاد مخالف نيست رأى بگيريم، اگر مخالف است بگذاريم براى كميسيون بررسى بشود، ...
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1606
محمدرضا مهدوى كنى- آقاى هاشمى! چون اين براى آقايان توضيح داده نشده براى بعد بماند.
مؤمن- بلى چون الان نمى‏دانند چه جورى رأى بدهند ما تنظيم مى‏كنيم و بعد مى‏آوريم.
نايب رئيس (هاشمى رفسنجانى)- به نظر ما خيلى روشن است كه پيشنهاد خوبى است ولى اگر آقايان مى‏خواهند (مؤمن- مى‏خواهيد من توضيح بدهم).
منشى (يزدى)- آقاى هاشمى! آقاى نورى هم يك پيشنهادى داشتند كه از نظر جا دو تا نظر بود و اين پيشنهاد آقاى نورى اين اواخر داشت كم كم رأى مى‏آورد، آخر بودنش يك مسأله بود، وسط بودنش هم يك مسأله بود، از اين جهت من پيشنهاد مى‏كنم كه باز هم اجازه بفرماييد كه آن گزارش كميسيون بيايد، رأى مى‏گيريم مسأله روشن است (مؤمن- مى‏خواهيد حاج آقا من يك توضيح مختصرى بدهم؟) حالا مى‏خواهيد توضيح بدهيد، بدهيد.
مؤمن- نه فقط يك توضيح مختصرى مى‏خواهم بدهم. عرض ديگرى ندارم. در اصل يكصد و سى و هشتم مواردى را كه كيفيت تدوين و تصويب نامه‏ها و آيين‏نامه‏هايى را كه بايد هيأت وزيران تصويب بكنند دارد، بعد يك كلمه در ذيل اصل اضافه شده دولت كه بايد خودش اين كار را بكند مى‏تواند، تصويب بعضى از آنها را به ديگران واگذار كند. اين را هم كه مى‏خواهند ذيل آن اصل بياورند. اين يك قسمت، يك قسمت ديگر اين است كه تمام مصوبات هيأت دولت يا كميسيون‏ها ضمن ابلاغ براى اجرا بايد به اطلاع رئيس مجلس برسد. اين چون همه به هم مربوط است و آن هدف را هم آقايان دارند كه اصول اضافه نشود هم اين را مى‏خواهند يك اصل قرار بدهند، آن وقت به جاى آن اصل، همان‏طور كه عرض كرديم كه اين اصل يكصد و بيست و ششم چون، وظايف رئيس‏جمهور نيست، مسؤوليت برنامه و بودجه كه از وظايف رئيس جمهور هست آن را هم به جاى آن يك اصل قرار بدهند، خلاص اين پيشنهاد اين است.
نايب رئيس (هاشمى رفسنجانى)- آقاى بيات بفرماييد.
محمدرضا مهدوى كنى- ابلاغ به مجلس وظيفه كى است؟
نايب رئيس (هاشمى رفسنجانى)- وظيفه رئيس جمهور است.
مهدوى كنى- پس اينجا نوشته «پس از تصويب هيأت وزيران، ضمن ابلاغ ... چه كسى اولًا ابلاغ بكند بعد چه كسى به مجلس اطلاع بدهد؟
نايب رئيس (هاشمى رفسنجانى)- حالا اين‏كه بحث ديگرى است شما بايد در اصل بحث بكنيد.
مهدوى كنى- نه، من مى‏خواهم بگويم اين جزو وظايف رئيس جمهور است و آقايان مى‏گويند اين جزو وظايف رئيس جمهور نيست من مى‏خواهم بگويم اگر هم ذكر نشده باز هم از وظايف رئيس جمهور است.
نايب رئيس (هاشمى رفسنجانى)- مى‏گويم شما، آقاى مهدوى كنى در بحث اصلى نبوديد، آن موقع تصويب شده حالا ديگر ما بحث سرآن نداريم.
مهدوى كنى- آقايان مى‏گويند اين جزو وظايف رئيس جمهور نيست من مى‏خواهم‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1607
بگويم اين كار جزو وظايف رئيس جمهور است ولو ذكر هم نشده باشد باز جزو وظايف رئيس جمهور است، مقصودم اين است.
نايب رئيس (هاشمى رفسنجانى)- بله، اين يك ارتباطى با آن كه مى‏فرماييد دارد، آقاى بيات بفرماييد.
اسدالله بيات- بسم الله الرحمن الرحيم، مفصل شدن اصول در قانون اساسى واقعش اين است كه خودش مطلوب نيست، مگر در مواردى كه ما ضرورتاً مى‏آييم يك بحر طويل مانندى، يك قانون اساسى درست مى‏كنيم مثل قسم‏نامه، اين‏كه صحيح نيست. مضافاً براين اصل صد و بيست و شش، طبقش قانون‏هايى الان تصويب شده، شما اگر اين را ذيل اصل صد و سى و هشت ببريد برخلاف آن فلسفه‏اى است كه ديروز هم خود شما اصرار داشتيد و درست هم آن بود كه ما تلاش بكنيم كه جابجا نشود. ما الان قوانينى داريم و دقيقاً يعنى هم مصوبه هيأت دولت دارد و اصلًا الان در بين مجلس و ادار قوانين معروف است و اين طبق اصل صد و بيست و شش است اصلًا خودش طبق اين تثبت شده، من معتقدم كه اين در سرجاى خودش باشد، همان‏طورى كه حاج آقا مهدوى هم اشاره كردند، ابلاغ قضيه به عهد رياست جمهورى است، هيچ اشكالى هم ايجاد نمى‏كند، مشكلى هم ايجاد نمى‏كند. اما آن مسأله‏اى كه مى‏فرماييد كه دولت مى‏تواند تصويب بعضى از اينها را به كميسيون‏ها بدهد آن يك پيام ديگراست درست است كلمه تصويب‏نامه دارد، اما در اصل صد و سى و هشت يكى بحثى داريم در آنجا اختيار تصويب بعضى از چيزها را به كميسيون‏ها، آن يك پيام ديگر است، ما بياوريم اين را در ذيل همان اصل، اصالت انداختن اصل است و تمسك براى قانون‏گذارى‏ها اگر جدا جدا شود به نظر من ساده‏تر و راحت‏تر است خلاصه ما از اين جهت وحشت نكنيم كه همه را در ذيل يك اصل بياوريم و يك اصل يك صفحه‏اى درست بكنيم.
نايب رئيس (هاشمى رفسنجانى)- آقاى خوئينى‏ها بفرماييد.
موسوى خوئينى‏ها- من عرض كنم كه، آيا جلسه نظرش اين بوده كه البته (مصوبه ظاهرش) اين است كه فقط آيين‏نامه‏ها و تصويب‏نامه‏هاى هيأت دولت به اطلاع رئيس مجلس برسد. چون قبلًا هم كه رئيس جمهور بوده، همين بوده اما اين معنايش اين است كه طبق اين اصل صد و سى و هشت يك وزير اگر آيين‏نامه تهيه كرد، بخشنامه تهيه كرد، قيد هم شده كه نبايد مخالف متن و روح قوانين باشد، اينها را نمى‏خواهد شورا بگويد، اين هم بايد براى رئيس مجلس برود كه اگر مخالف بود برگرداند. اگر چنين نظرى داشته باشد اين مصوب صد و بيست و شش آخر همين اصل بيايد جورى هم نوشته بشود كه حتى آن مواردى كه يك وزير آيين‏نامه تهيه مى‏كند، آنجا را هم شامل بشود.
نايب رئيس (هاشمى رفسنجانى)- منظور كه همين بوده، يعنى هم اينها چيزهايى بوده كه قبلًا رئيس جمهور بايست كنترل بكند.
خوئينى‏ها- خوب اگر منظور بوده، اين را نمى‏رسانده، ولى نه آنجا هم كه رئيس جمهور بوده فقط هيأت دولت بوده.
آيت الله خامنه‏اى- اين فقط مصوبات هيأت دولت بوده.
بيات- نيست، به مصوبات دولت نرسيده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1608
نايب رئيس (هاشمى رفسنجانى)- خوب پس معلوم مى‏شود نيست.
خوئينى‏ها- خوب بنده عرض مى‏كنم كه قبلًا نبوده من حالا مى‏خواهم بگويم چه فرق مى‏كند؟
نايب رئيس (هاشمى رفسنجانى)- خوب حالا حضرت آقاى خامنه‏اى مى‏گويند منظور اين نبوده.
خوئينى‏ها- درست است آن خود اصل كه صراحتاً دارد «مصوبات هيأت دولت» من مى‏كنم كه قبلًا نبوده من حالامى‏خواهم بگويم چه فرق مى‏كند؟
نايب رئيس (هاشمى رفسنجانى)- خوب حالا حضرت آقاى خامنه‏اى مى‏گويند منظور اين نبوده مى‏خواهم عرض كنم اگر يك وزير آيين‏نامه نوشت و خلاف قوانين بود كه جلو آن را بگيرد؟ خوب اين را هم بگوييم پيش رئيس مجلس برود ديگر. خوب اگر اين است، آنها را هم بگوييم ديوان عدالت ادارى.
نايب رئيس (هاشمى رفسنجانى)- خوب حالا الان كه بحث كاملًا جديدى است كه ايشان دارند مطرح مى‏كنند، بحث محتوايى است كه جاى طرحش الان نيست، حالا آقايان پيشنهاد كميسيون را فعلًا مى‏خواهيد به كميسيون بازبرگردانيد؟ ...
منشى (يزدى)- بله من همان‏طور كه قبلًا پيشنهاد كردم چون بحث، بحث محل است و اجازه بدهيد كميسيون پخته‏تر بكند، بعد اينجا بياورد.
نايب رئيس (هاشمى رفسنجانى)- بله بگذاريد به كميسيون برود و كميسيون بررسى بكند.
عميد زنجانى- دو تا پيشنهاد است، پيشنهاد است، لذا هنوز در كميسيون هم بايد روى اين بحث بشود و پخته بشود.
نايب رئيس (هاشمى رفسنجانى)- خيلى خوب، اصل بعدى را بخوانيد.
منشى (حبيبى)- اصل جديدى است، «رئيس جمهور مى‏تواند در موارد خاص برحسب ضرورت با تصويب هيأت وزيران نماينده يا نمايندگان ويژه با اختيارات مشخص تعيين نمايد، در اين موارد تصميمات نماينده يا نمايندگان مذكور در حكم تصميمات رئيس جمهور و هيأت وزيران خواهد بود.»
ما در اينجا يك اصل يكصد و بيست و هفت داريم كه حذف شده، پيشنهاد اول اين است كه اين اصل جديد در جاى اصل صدوبيست و هفت قرار بگيرد.
اما يك پيشنهاد دومى هم هست كه به جاى اين‏كه به جاى اصل صد و بيست و هفت قرار بگيرد، در واقع به جاى اصل صدو بيست و پنج قرار بگيرد و اصل صد و بيست و پنج و صد و بيست و شش، شماره‏هايشان تغيير بكند، در واقع ما آنجا گفتيم: «رئيس جمهور مى‏تواند، معاوناتى داشته باشد.» در اصل صدو بيست و چهار، اينجا هم بگوييم «در موارد خاص مى‏تواند نمايندگان ويژه‏اى تعيين كند». اين يك نوع تناسب بيشترى با آنجا دارد بنابراين اگر اين‏طور بخواهيم بگوييم اصل صدوبيست و پنج مى‏شود، منتها دو اصل شماره‏هايش تغيير مى‏كند. اين ديگر مصلحتش با شورا است كه تصميم بگيرد.
نايب رئيس (هاشمى رفسنجانى)- خوب آقايان روى اين ترديدى كه كميسيون گفته نظرى دارند، كدام را ترجيح بدهيم؟
منشى (يزدى)- دو تا پيشنهاد بالاخره هست، بايد مشخص بشود كه جدا جدا به رأى گذاشته بشود.
نايب رئيس (هاشمى رفسنجانى)- پيشنهاد اول را بگوييد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1609
منشى (يزدى)- پيشنهاد اول اين است كه همين اصل يكصد و بيست و هفتم چون حذف شده اين جاى آن بيايد.
هاشمى رفسنجانى- خيلى خوب اين جاى آن بيايد آقايانى كه موافقند عبارت اين اصل جديد جاى اصل يكصدوبيست و هفتم قرار بگيرد رأى بدهند، تصويب شد.
منشى (حبيبى)- پس اين اصل جديد به جاى اصل صد و بيست و هفت شد.
نايب رئيس- اصل بعدى را بخوانيد.
منشى- اصل يكصد و بيست و هشتم «رئيس جمهور استوارنام سفيران را به پيشنهاد وزير امور خارجه تصويب و امضاء مى‏كند و استوارنام سفيران كشورهاى ديگر را مى‏پذيرد». اين عبارت «به پيشنهاد وزير امور خارجه و تصويب رئيس جمهور تعيين مى‏شوند. رئيس جمهور استوارنام سفيران را امضاء مى‏كند و استوارنامه سفيران كشورهاى ديگررا مى‏پذيرد» يعنى همان تصميمى كه شورا داشته، منتها مفهوم عبارت را در واقع صريح و روشن كرده.
نايب رئيس (هاشمى رفسنجانى)- كسى مخالف است؟ (اظهارى نشد) خيلى خوب مخالفى ندارد آقايانى كه موافق اين اصلاحيه كميسيون هستند، رأى بدهند (اكثر رأى دادند) تصويب شد. اصل بعدى را مطرح بكنيد.
منشى (حبيبى)- اصل يكصد و سى‏ام. «در صورت فوت، عزل، استعفاء، غيبت يا بيمارى بيش از دو ماه رئيس جمهور و يا در موردى كه مدت رياست جمهورى پايان يافته و رئيس جمهور جديد براثر موانعى هنوز انتخاب نشده و يا امور ديگرى از اين قبيل، معاون اول رئيس جمهور با موافقت رهبرى، اختيارات و مسؤوليتهاى وى را برعهده مى‏گيرد و شورايى متشكل از: «رئيس مجلس و رئيس قو قضاييه و معاون اول رئيس جمهور موظف است، ترتيبى دهد كه حداكثر ظرف مدت پنجاه روز رئيس جمهور جديد انتخاب شود، در صورت فوت معاون اول رئيس مجلس و رئيس جمهور جديد انتخاب شود، در صورت فوت معاون اول رئيس جمهور يا امور ديگرى كه مانع انجام وظايف وى گردد فرد ديگرى از طرف مقام رهبرى به جاى او منصوب مى‏گردد» كه اين اصل يك تلفيقى است از اصول 130 و 131 كه در واقع هر دو حذف شده اين اصل بجاى اصل 131 بيايد حالا بعداً كه مقدم بر اين است كه تكليف استعفا چه مى‏شود اين پس محلش بشود اصل 131، بعد يك نكته‏اى هست و در اينجا و آن اين است گفته‏ايم رئيس جمهور مى‏تواند معاوناتى داشته باشد از جمله معاون اول يا معاون اول را انتخاب نكرده باشد يا معاون اولش را عزل كرده باشد هنوز معاون اول ديگرى نداشته باشد و يك چنين اتفاقاتى بيفتد بنابراين براى اين‏كه اين مطلب را هم پيش‏بينى كرده باشيم جمله را به ترتيبى كرديم كه اين نكته هم در آن باشد يعنى در آن 3 سطر آخر گفته شده است كه: «در صورت فوت معاون اول و يا امور ديگرى كه مانع انجام وظايف وى گردد و نيز
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1610
در صورتى كه رئيس جمهور معاون اول نداشته باشد مقام رهبرى فرد ديگرى را به جاى او منصوب مى كند» اين جمله را ما در اينجا به دليل اين نكته‏اى كه در يكى دو تا اصل هست اضافه كرديم محل شد اصل 131 و اين جمله هم اضافه شد.
كروبى- آقاى هاشمى! اين گرچه روشن است ولى اين قسمت اخيرش كه اگر يك وقت معاون هم مثلًا شهيد شد آن وقت رهبرى كسى را مسؤول مى‏كند روشن است كه براى 50 روز است؟
نايب رئيس (هاشمى)- بلى، انتخابات را بايد در مدت 50 روز انجام داد.
كروبى- ى عنى اين مربوط به همان 50 روز است ذكر بشود.
نايب رئيس (هاشمى)- براى همين مدت ...
كروبى- بلى، براى همين مدت. يك وقت مثلًا از طرف رهبرى مى‏شود آن وقت ممكن است بگويند براى 50 روز است كه نگويند مال رهبر است خوب كى وقت مادام العمر بشود.
نايب رئيس (هاشمى)- حالا اين ذكرش در مذاكرات كافى است يعنى منظور اين‏كه در همان مدت است و به جاى او هم اين مطلب را مى‏رساند. (كروبى- مى‏رساند كه منظور من هم همين است) شورا هم موظف است انتخابات را انجام بدهم آن هم چيز ديگرى است حالا آقايان با اين دو تا پيشنهاد كميسيون موافقند يك پيشنهاد جاى اصل است و يكى هم اين تغيير عبارتى كه آقايان مطلبى را اضافه كرده‏اند در حقيقت پيش عبارتى است.
مهدوى كنى- اين عبارت «يا امور ديگرى از اين قبيل» اين واقع لازم است اين باشد؟ (نايب رئيس (هاشمى)- كجا؟) سطر سوم‏
منشى (يزدى)- مانع انجام وظايف است.
حسن ابراهيم حبيبى- مقصود آن بوده كه اگر رهبر موافقت نكرد موقعى كه بحث مى‏كرديم اين نكته بوده.
نايب رئيس (هاشمى)- تصويب شده و احتمالًا به هرحال حوادث كه قابل پيش‏بينى نيست ممكن است يك روزى جمود كنند بگويند همين‏ها در قانون آمده خوب اگر اين را گفتيم ديگر حالا هر حادثه‏اى به هر شكلى پيش آمد گروگان مثلًا، لبنانى‏ها بيايند گروگان بگيرند اين طور بشود. خوب پيشنهاد جا را كسى مخالف هست يا نه؟ اگر آقايان با جاى اصلى پيشنهاد شده است موافقند رأى بدهند (اكثر رأى دادند) تصويب شد. مى‏رويم سراغ عبارتى كه آقايان اضافه كرده‏اند. آن عبارت ذيل را كسى مخالف هست؟ قسمت (و نيز) كه اضافه شده و با آن تغيير عبارتى كه پايين پيشنهاد شده يعنى مخالف نظر نيست آقايانى كه با آن اصلاح ذيل هم موافقند رأى بدهند (اكثر رأى دادند) تصويب شد. آقاى حبيبى بفرماييد.
منشى (حسن ابراهيم حبيبى)- اصل جديدى است كه در شورا تصويب شده با اين جمله كوتاه «رئيس جمهور استعفاى خود را به رهبرى تقديم مى‏كند.» ما پيشنهاد داريم كه اولًا اين به جاى اصل 130 بيايد كه مقدم بر آن پيش‏بينى‏ها است و علاوه بر اين، خوب رئيس جمهور استعفايش را به رهبر تقديم مى‏كند بعد تا زمانى كه استعفايش پذيرفته نشده چه مى‏كند؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1611
اين با الهام از يك اصل ديگرى در قانون اساسى كه نخست وزير استعفايش را به رئيس جمهور تقديم مى‏كند و تا زمانى كه استعفايش پذيرفته نشده، به انجام وظايف خودش ادامه مى‏دهد ما پيشنهاد مى‏كنيم كه اصل به اين ترتيب كامل بشود و اصل 130 «رئيس جمهور استعفاى خود را به رهبر تقديم مى‏كند و تا زمانى كه استعفاى او پذيرفته نشده است به انجام وظايف خود ادامه مى‏دهد.»
نايب رئيس (هاشمى)- ى ك چيزى هم ديروز آقاى نخست وزير تذكر دادند كه اين تكليف هيأت دولت هم از اين جهت بايد مشخص بشود «تا هيأت دولت جديد هم تشكيل نشده آنها بايد به وظايفشان عمل كنند.» اين عبارت يك جايى بايد بيايد.
ى كى از اعضاء- آن هم هست، تا وزرا هنوز استيضاح نشده‏اند در مقام خودشان باقى هستند.
نايب رئيس (هاشمى)- نه، حتى بعد از استيضاح تا كسى جا نيامده، بحث اين بود كه به هر دليل اگر وزرا ...
منشى (يزدى)- به سمت خود باقى بمانند ...
عميد زنجانى- شما اصلى داريد كه هيأت وزيران مى‏توانند شركت داشته باشند و باقى بمانند.
نايب رئيس (هاشمى)- ما گفتيم كه در كابينه بعدى نمى‏توانند شركت داشته باشند و باقى بمانند.
موسوى خوئينى‏ها- آقاى نخست وزير نظرشان اين بود كه در اين انتخابات اين دفعه كه رئيس جمهور انتخاب مى‏شود و نخست وزير مى‏رود كنار، خوب تا حالا اين دولتش را ببرد به مجلس اين مدت چه كار بكند؟ مشكل ايشان اينجا بود من گمان مى‏كنم با همين قانون اساسى مى‏گويد اين وزرا كه از مجلس رأى گرفته‏اند خوب اينها به كار خودشان ادامه مى‏دهند.
نايب رئيس (هاشمى)- خيلى خوب مى‏گويم يك جايى را تصريح كنيم.
موسوى خوئينى‏ها- خوب همين حالا تكليف اين معلوم بشود و در يك جا بيايد.
منشى (يزدى)- اين اصلى كه امروز مورد بحث بوده تصويب شده و مى‏گويد «وزرا تا زمانى كه عزل و استيضاح نشده‏اند در سمت خود باقى مى‏مانند». اين هم مثل اين‏كه تصويب شده.
نايب رئيس (هاشمى)- نه، حالا اگر عزل شدند استيضاح هم شدند و ما هنوز دولتى نداريم بعد از استيضاح كه ما دولت نداريم يعنى اگر هيأت وزيران استيضاح شد.
منشى (يزدى)- بعد از عزل، رئيس جمهور 3 ماه مى‏تواند سرپرستى بگذارد.
نايب رئيس (هاشمى)- خيلى خوب، جواب آقاى نخست وزير، سرپرستى است. پس با پيشنهاد كميسيون آقايان موافقند يك نكته جديد به اين مطلب اضافه شده كسى مخالف نيست؟ (اظهارى نشد) آقايانى كه موافق با اين پيشنهاد كميسيون هستند رأى بدهند (اكثر رأى دادند) تصويب شد. اصل بعدى را مطرح كنيد.
منشى- اصل 132- «در مدتى كه اختيارات و مسؤوليت‏هاى رئيس جمهور بر عهده معاون اول يا فرد جايگزين اوست وزرا را نمى‏توان استيضاح كرد يا به آنان رأى عدم اعتماد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1612
داد و نيز نمى‏توان براى تجديد نظر در قانون اساسى و يا امر همه‏پرسى اقدام نمود» كه در اين اصل به جاى «شوراى موقت رياست جمهورى» «معاون اول يا فرد جايگزين» آمده و موضوع همه‏پرسى هم كه در اصل 131 آمده بود و چون اصل 131 حذف شده بود شورا اين امر همه‏پرسى را هم در اين اصل اضافه كرد. كه جزو همان وظايف است. پيشنهادى كه كميسيون دارد اين است كه به جاى آن «فرد جايگزين» جمله يا «فرد ديگرى» است كه به موجب اصل 131 منصوب مى‏گردد اين جمله باز بشود و به اين ترتيب در بيايد چون در اصل 131 گفته شده بود كه فرد ديگرى كه تعيين مى‏شود اين را باز كنيم كه به چه ترتيب است همين.
نايب رئيس (هاشمى)- آقايان مخالفتى ندارند با اين اصلاح كميسيون؟ (اظهارى نشد) موافقيت اين اصلاحيه كميسيون رأى بدهند. (اكثر رأى دادند) تصويب شد.
محمد مؤمن- اين ذيل باز درست نيست بيشتر از اين تغيير داده شده اگر بناست كه جايى منعكس بفرماييد اين را بايد اصلاح كنيد.
نايب رئيس (هاشمى)- آقاى حبيبى بفرماييد.
منشى- اصل 133- «وزرا توسط رئيس جمهور تعيين و براى گرفتن رأى اعتماد به مجلس معرفى مى‏شوند تعداد وزيران و حدود اختيارات هر يك از آنان را قانون معين مى‏كند.»
نايب رئيس (هاشمى)- اين هيچ پيش‏نويسى هم ندارد.
منشى (حسن ابراهيم حبيبى)- اين اصلى است كه در شورا تصويب شده.
نايب رئيس (هاشمى)- جايش همين است ...
موسوى خوئينى‏ها- در همين جا مبحث دوم نخست وزير و وزرا را حذف كنيد.
نايب رئيس (هاشمى)- ما اين را قبلًا تصويب كرديم حذف شده اصل بعدى را مطرح كنيد.
منشى- اصل 134- «رياست هيأت وزيران با رئيس جمهور است كه بر كار وزيران نظارت دارد و با اتخاذ تدابير لازم به هماهنگ ساختن تصميم‏هاى وزيران و هيأت دولت مى‏پردازد و با همكارى وزيران برنامه و خط مشى دولت را تعيين و قوانين را اجرا مى‏كند رئيس جمهور در برابر مجلس مسؤول اقدامات هيأت وزيران است مسؤوليت امور برنامه و بودجه و ادارى و استخدامى كشور مستقيماً با رئيس جمهور است.»
يك اصل ديگر هم هست كه: «در موارد اختلاف‏نظر و يا تداخل در وظايف قانونى دستگاه‏هاى دولتى در صورتى‏كه نياز به تفسير يا تغيير قانون نداشته باشد تصميم هيأت وزيران كه به پيشنهاد رئيس جمهورى اتخاذ مى‏شود لازم الاجراست» اين اصل جديدى بوده كه محل نداشته پيشنهاد هيأت اين است كه اين دو اصل در كنار گذاشته بشود بعد ما مسؤوليت امور برنامه و بودجه را فعلًا در اينجا نياورديم كه آن بحث كه همين الان داشتيم در اصل 126 اگر حل شد و اصل 126 ذيل اصل 138 آمد اين مسؤوليت برنامه و بودجه را مى‏بريم در اصل 126 مى‏گذاريم اگر نبوديم در همين جا مجدداً مى‏آوريم.
نايب رئيس (هاشمى)- خوب با اين اصلاحيه‏اى كه الان كميسيون كرده كسى مخالف هست؟ (اظهارى نشد) خوب كسى مخالف نيست.
منشى (حسن ابراهيم حبيبى)- اگر لازم است توضيح مختصرى بدهم؟
نايب رئيس (هاشمى)- توضيح بدهيد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1613
حسن ابراهيم حبيبى- توضيحم اين است كه در اصل 134 كه در قانون اساسى بوده بحث در مورد هماهنگ ساختن تصميم‏هاى هيأت وزيران و هيأت دولت و تنظيم برنامه و خط مشى است كنار بحث هماهنگى بحث اختلاف و تداخل وظايف و نظاير اينها هم مى‏آيد كه منطقاً بحثى است كه بلافاصله بعد از بحث مربوط به هماهنگى مى‏تواند باشد بنابراين، اين دو اصل به خوبى در كنار همديگر مى‏تواند قرار بگيرد آن مسؤوليت امور برنامه و بودجه را هم ما در متن برديم در همان بالاى اصل قرار داديم كه اگر قرار شد حذف بكنيم از اينجا برمى‏داريم و مى بريم در اصل 126.
نايب رئيس (هاشمى)- آقاى عميد در كميسيون پيشنهادى داشتند كه رد شد بفرماييد.
عميد زنجانى- با توجه به كيفيت اصل 110 كه كليه مسؤوليت‏ها و اختيارات مقام رهبرى را يك جا بيان كرده با 1 و 2 و 3 و اگر شورا موافقت بكند در مورد رئيس جمهور هم همين كار انجام بشود كليه مسؤوليت‏هاى رئيس‏جمهور در يك اصل به صورت 1 و 2 متمركز بشود آن وقت تعدادى از شماره‏هاى فعلى قوه مجريه آزاد مى‏شود كه براى اين‏كه اين طور بحر طويل‏ها را كه ما الان مرتكب شديم اين بحر طويل‏ها را هم ملزم نخواهيم بود مى‏توانيم اصل‏ها را كوتاه، كوتاه بكنيم منتها يك اصلى مثل اصل 110 بلند خواهيم داشت «كليه مسؤوليت‏ها و اختيارات رئيس جمهور را يك جا خواهد داشت». من فكر مى‏كنم با توجه به اين‏كه اصل 110 چقدر جالب است و به صورت يك جا اختيارات رهبرى را دارد مشابه آن را اگر در رئيس جمهور داشته باشيم اين مى‏تواند مناسب باشد و اين فايده را هم دارد كه خيلى از اين بحر طويل‏ها جلوگيرى مى‏شود منتها عرض كردم كه در كميسيون مقبول نشود.
نايب رئيس (هاشمى)- كل همه آن اصول را بايد با اين كيفيت بهم بزنيم با اين كار بايد آن اصول كه هر يك مثلا 5- 6 سطر بود همه را بياوريم بگوييم ...
عميد زنجانى- خيلى از اصول جديد است ...
نايب رئيس- خوب حالا بعضى‏هايش كه قديمى است خوب يك چيز عجيب و غريبى مى‏شود يعنى 10 صفحه بايد بنويسند.
عميد- نه، يك صفحه است من نوشته‏ام اگر اجازه بدهيد آن را بخوانم.
نايب رئيس (هاشمى)- آن وقت آن اصول را با تفصيل نمى‏آوريد؟
عميد زنجانى- خير، اختيارات و وظايف را مى‏آوريم 1 و 2 و 3 خيلى هم خلاصه مى‏شود. اگر اجازه بدهيد من پيشنهادم را بخوانم.
منشى (يزدى)- آقاى عميد لطف مى‏كنيد؟ درست است كه همه وظايف در اين چيزى كه شما تنظيم فرموديد در 15 تا شماره مى‏آيد ولى يك تعداد زيادى از آن از اصول ديگرى است.
عميد زنجانى- 10- 15 تا نيست.
منشى (يزدى)- چرا شماره تا 15 بود ظاهراً، ولى موجب مى‏شود كه بعضى‏هايش كه در اصول مستقل ذكرشده است تحت يك شماره بيايد اينجا و آن اصل تكرار خواهد شد.
نايب رئيس (هاشمى)- اصول هم محفوظ مى‏ماند. روى هر اصلى كه يك شرحى داده‏اند آنها را نمى‏شود حذف كنيم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1614
منشى (يزدى)- حالا به هر حال در كميسيون رأى نياورد ما گفتيم اينجا بحث مى‏كنند.
نايب رئيس (هاشمى)- كاش مطرح نكرده بوديد.
منشى (يزدى)- آقاى نورى چون الان بحث است مناسب است شما پيشنهادتان را همين جا مطرح كنيد.
نورى- من در متن آورده‏ام.
منشى (يزدى)- ى عنى آن قسمت را آورديد جلو.
نورى- بلى‏
نايب رئيس (هاشمى)- پيشنهاد كميسيون را با همين تركيبى كه از دو اصل تركيب شده‏اند كه اگر لازم بود بعد مى‏توانيم آن قسمت را آنجا ببريم آقايانى كه موافق با اين تغييرات و اين تركيب هستند رأى بدهند (اكثر رأى دادند) تصويب شد.
منشى- «اصل 135- وزرا تا زمانى كه عزل يا استيضاح نشده‏اند در سمت خود باقى مى‏مانند استعفاى هيأت وزيران يا هر يك از آنان به رئيس جمهور تسليم مى‏شود و هيأت وزيران تا تعيين دولت جديد به وظايف خود ادامه خواهند داد. رئيس جمهور مى‏تواند براى وزارتخانه‏هايى كه وزير ندارند حداكثر براى مدت 3 ماه سرپرست تعيين نمايد.»
در اينجا دو تا بحث هست يك بحثى است كه برمى‏گردد به شورا كه بايد شورا در مورد اصل مصوبه تصميم بگيرد.
و يكى هم نكته‏اى كه در خصوص عبارت هست اينجا كه گفته: «وزرا تا زمانى كه عزل يا استيضاح نشده‏اند» استيضاح به اين ترتيب كه با يك كلمه آمده اين معنا را احتمالًا خواهد رساند كه به محض اين‏كه استيضاح شدند يعنى به محض اين‏كه تقاضاى استيضاح‏شان در مجلس مطرح شد ديگر چنين حالتى پيدا مى‏كنند يعنى در حالت متزلزل قرار مى‏گيرند بعد اين اصل در موردشان حكومت پيدا مى‏كند يكى اين.
و يكى ديگر اين‏كه ما در 3 اصل 87- 89 و 136 سه مورد اعتماد داريم: يعنى موردى كه خود دولت در موارد مهم تقاضاى رأى اعتماد مى‏كند مورد ديگرى كه پس از استيضاح رأى اعتماد مى‏گيرد و مورد سومى كه هر گاه نيمى از وزرا تغيير كردند بايد رأى اعتماد بگيرد.
پس علاوه بر مفهوم استيضاح ما دو جا حداقل رأى اعتماد داريم كه در اين اصل نيامده، بنابراين پيشنهاد ما اين است كه جمله به اين ترتيب تغيير بكند كه: «وزرا تا زمانى كه عزل نشده‏اند و يا بر اثر استيضاح يا درخواست رأى اعتماد مجلس به آنها رأى عدم اعتماد نداده است در سمت خود باقى مى‏مانند» اين مطلبى است كه ما از لحاظ اين ايهامى كه در استيضاح بوده يا ابهامى كه بوده خواسته‏ايم كه اصلاحش بكنيم اين اصلاح اگر تصويب شد من مطلب بعدى را عرض مى‏كنم.
نايب رئيس (هاشمى)- آقاى جنتى بفرماييد.
احمد جنتى- اين به نظر مى‏آيد اين كلمه بر اثر استيضاح يا درخواست رأى اعتماد زياد باشد يعنى اگر اين طور باشد كه «وزرا تا زمانى كه عزل نشده‏اند و يا مجلس به آنها رأى عدم اعتماد نداده است.»
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1615
منشى (يزدى)- حالا تأسف ما اين است كه اگر حضرتعالى شركت مى‏فرموديد مسائل حل مى‏شد همين مسأله قبلى عين همين عبارت قبلًا آمده بود مفصلًا بحث شد فقط حضرتعالى حضور نداشتيد نتيجتاً به اينجا منتهى شد.
احمد جنتى- خوب، توضيح بدهند.
منشى (يزدى)- حالا توضيح اضافى اگر مى‏خواهيد بدهند.
حسن حبيبى- پيشنهادى كه ما ابتدائاً داشتيم ابن بود كه «وزرا تا زمانى كه عزل نشده‏اند و يا مجلس به آنها رأى عدم اعتماد نداده است» دركميسيون بحث شد كه كلمه «استيضاح» براى خودش موضوعيتى دارد و نظر آقايان اين بود كه كلمه استيضاح باشد براى اين‏كه در يكى از اصول قانون اساسى مطلب مربوط به استيضاح آمد. اين دليل كميسيون بود.
نايب رئيس (هاشمى)- آقاى بيات بفرماييد.
اسدالله بيات- بسم الله الرحمن الرحيم. من اصل 87 را مى‏خوانم و اينها واقعاً پيام جداگانه دارند يعنى مسأله عدم اعتماد يا رأى اعتماد بعد از استيضاح يا بعد از تقاضاى خود، دولتى كه الان مورد اعتماد است منتها به خاطر مسائل مهم مى‏خواهد رأى اعتماد بگيرد اينها يقيناً با هم فرق دارند.
در اصل 87 كه يك مقدار اصلاح شد ولى بعضى جاهايش هيأت وزيران آنجا در اين اصلاحيه آمد كه رئيس جمهور پس از تشكيل پيش از هر اقدام ديگر بايد از مجلس رأى اعتماد بگيرد اين است چون هنوز رأى اعتماد نگرفته و اينها وزير نيستند اما در ذيلى كه آمده و در مورد مسائل مهم و مورد اختلاف مى‏توانند از مجلس رأى اعتماد تقاضا كند معناى اين حرف اين است كه اينها وزير هستند. هيأت دولت است سمت هم دارند منتها چون مسأله، مسأله بسيار مهمى است ممكن است در جامعه بار منفى سياسى اجتماعى ايجاد بكند براى اين‏كه جلو اين كار را بگيرند قانون اساسى پيش‏بينى كرده است كه اينها بروند از مردم رأى اعتماد بگيرند براى حمايت و پيشتيبانى، روى اين حساب تنها عدم رأى اعتماد مجلس كافى نيست يعنى واقعاً بايد هم كلمه «استيضاح» بيايد يعنى اين عبارتى كه الان آورده‏اند بهتر از آن عبارتى است كه جناب آقاى جنتى پيشنهاد داده‏اند چون هر كدام از اينها پيام خاص جداگانه خودشان را دارند ولذا بايد اين عبارت ها به همين شكلى كه هست بماند.
نايب رئيس (هاشمى)- گمان نمى‏كنم آقاى جنتى اين بحث‏ها اين قدر شور لازم داشت.
منشى (يزدى)- آقاى نورى هم مى‏خواهند صحبت كنند.
نايب رئيس (هاشمى)- همين بحث را مى‏خواهند صحبت كنند؟ آقاى نورى جنابعالى هم مى‏خواهند راجع به همين پيشنهاد آقاى جنتى صحبت بكنيد.
منشى (يزدى)- اگر با اين پيشنهاد مخالفتى داريد بيان كنيد.
عبدالله نورى- اجازه بفرماييد من يك جمله در مورد اين اصل 135 و تغييراتى كه در كميسيون پيدا كرده بگويم ...
حسن حبيبى- آن را آقاى نورى قرار شد كه در بحث بعدى بگذاريد يعنى اول جمله را حل كنيم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1616
عبدالله نورى- نه، به نظرمن اول محتوا بايد حل بشود.
نايب رئيس (هاشمى)- آن را جداگانه مطرح مى‏كنيم.
عبدالله نورى- ى عنى اول محتوا بايد روشن بشود تا جمله ...
نايب رئيس (هاشمى)- خيلى خوب بفرماييد.
عبدالله نورى- آن كه دركميسيون مطرح شده و رأى آورده اين موضوع بوده كه با الهام گرفتن از آن تعبيرى كه در اصل ظاهراً 135 است كه «نخست وزير تا زمانى كه مورد اعتماد مجلس است باقى مى‏ماند» كه اين از يك طرف دست رئيس جمهور را بسته بود بحثى در كميسيون 2 مطرح شد كه اين رأى اعتماد گرفتن دولت از مجلس آيا در وقتى كه رئيس جمهور مى‏خواهد انتخاب بشود يك بار رأى اعتماد مى‏گيرد در وقتى كه مجلس تغيير پيدا مى‏كند يك بار مثلًا رأى اعتماد بگيرد يا نه؟
در كميسيون چيزى كه تصويب شد اين بود كه دولت يك بار رأى اعتماد بگيرد و آن زمانى كه رئيس جمهور انتخاب مى‏شود با تغيير مجلس ديگر نتواند دوباره مجلس جديد به قانون عادى بيايد بگذارند و ...
عبارتى هم كه اينجا نوشته شده البته اشكال عبارتى دارد ولى ما فكر مى‏كرديم كه اين عبارت مى‏رساند بعداً آمده در شوراى بازنگرى هم تصويب شده و رفته امروز ما در جلسه (كميسون 5) متوجه شديم كه اين عبارت اين مطلب را نمى‏رساند اضافه بر اين‏كه اصلا بسيارى از آقايان مخالف بودند و اضافه بر اين اصلا مطرح مى‏كردند كه شايد در خود شورا هم مورد توجه خاص اين نكته نبود. كه اصلًا يك چنين چيزى مى‏خواهد برداشت بشود كه با تغيير مجلس رأى اعتماد جديد لازم هست يا لازم نيست. من فكر مى‏كنم در نوشتن اين عبارت براى اين‏كه حالا كامل بشود اين بحثى كه راجع به استيضاح و رأى عدم اعتماد و اصول 87 و 89 و 133 و 136 و امثال اينها مطرح است همه متوقف بر اين است اگر اين بحث از نظر ماهيتى روشن باشد مى‏شود عبارت را نوشت چيز پيچيده‏اى هم ندارد حتى مى‏شود تصريح كرد كه با «تغيير مجلس» نياز به رأى اعتماد جديد نيست ولى اگر نه، منظور اين نيست خيلى اينها مهم نيست يعنى آن عبارت اوليه‏اى كه آقايان كميسيون خاص نوشته بودند آورده بودند كه تقريباً تعبيرى كه حاج آقا جنتى هم مطرح مى‏فرمايند شبيه همان عبارت است كافى است من به نظرم مى‏رسد اگر اين نكته از نظر خود شورا روشن بشود كه منظورش چه بوده، مى‏شود آن مشكل حل بشود.
نايب رئيس (هاشمى)- ما يك ذره هم احتمال نمى‏دهيم غير از اين چيزى باشد يعنى كميسيون قبلًا گفته بود در شورا هم همين بود كه مجلس وقتى كه جديداً تشكيل مى‏شود ديگر رأى اعتماد جديد براى دولت لازم نيست. اين روشن بود حالا بر اساس اين اگر تصريح هم مى‏خواهيم بكنيم، اشكالى ندارد.
حسن حبيبى- تصريحش لازم است.
نايب رئيس (هاشمى)- آقاى عميد بفرماييد.
عميد زنجانى- در اين مورد توضيحاتى كه جناب آقاى نورى دادند من معتقدم كه از
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1617
اعضاى ديگر كميسيون 2 هم اگر خاطرشان هست توضيحاتى بدهند. آنچه كه در نيت كميسيون 2 بوده اين‏كه تصويب نشده متن پيشنهادى تصويب شده در متن پيشنهادى هيچ اين مطلب ديده نمى‏شود كه با تشكيل مجلس جديد، مجلس جديد حق نداشته باشد كه رأى تمايل بدهد يا رأى عدم تمايل بدهد يا اين‏كه هيأت وزيران ملزم هستند كه از مجلس جديد رأى تمايل بگيرند يا نگيرند اصل اين مسأله در آن مصوبه نيست. اين‏كه نيت كميسيون اين بوده در شورا، نيت به تصويب نرسيده متن به تصويب رسيده.
مضافاً براين‏كه اصل مطلب قابل خدشه است الان خيلى از آقايان نظر دارند چه ايرادى دارد كه با تشكيل مجلس جديد، هيأت وزيران احتياج به رأى تمايل جديد داشته باشند چرا؟ براى اين‏كه هويت مجلس دو هويت روشن است: يكى هويت قوه مقننه بودن است يكى هويت شخصى‏اش است كه اين دوره مثلًا فرض كنيد چهارساله كنونى، وضع قوانين كشور به لحاظ هويت قوه مقننه است كه با تغيير مجلس عوض نمى‏شود قانون قانون است 10 بار هم مجلس اگر تغيير پيدا بكند. (نورى- روى اين بايد بحث بشود) اجازه بفرماييد ما هم داريم بحث مى‏كنيم من الان به عنوان مخالف دارم بحث مى‏كنم.
نايب رئيس (هاشمى)- من اينجا در همين جلسه همان روز سوال كردم آقاى نخست وزير و ديگر آقايانى كه بودند گفتند كه نه نظر همين است. آقاى خامنه‏اى (عميد- در عبارت نيامده) به من فرمودند كه تصويب شده در كميسيون قوتى كه همين مطرح شد من اينجا سوال كردم گفتم منظور اين است؟ فرمودند بلى منظور همين است و آقاى نخست وزير هم به عنوان مخبر كميسيون گفتند كه منظور همين است.
عميد- اگر آقايان در جريان بودند كه ...
كروبى- هر 6 تاى ما هم بوديم يعنى آقاى خامنه‏اى هم تشريف‏فرما بودند اصلًا بحث شد و تصويب شد حتى صحبت شد كه آن دو تا نكته قبل هم مع‏الوصف قرار گرفت يكى اين‏كه قبلًا نظر مباركتان هم باشد از شوراى نگهبان سوال كرديم يعنى قبل هم اين محل بحث بود كه راستى مجلس جديد كه تشكيل شد آيا رأى اعتماد جديد مى‏خواهد يا نه؟
عميد- در هر حال اشكال محتوايى كه دارد و قابل بحث هم هست.
كروبى- البته من از نظر آيين‏نامه‏اى شايد بيخود حرف مى‏زنم ولى اين مسأله هم بحث شد كه حتى اين دوباره وقتى مجلس جديد مى‏شود رأى اعتماد جديد مى‏خواهيم اين اصلًا اوضاع كشور را به هم مى‏زند آن اعتمادى كه وزرا دارند كما اين‏كه سال قبل كه از ما رأى اعتماد خواستند دوباره مى‏دانستند در تابستان امسال موضوع رياست جمهورى پيش مى‏آيد ... منظورم اين است كه مسأله كاملا تصويب شده شما صحبت‏تان را بفرماييد كه فرموديد نيت بوده نه نيت نبوده تصويب شده و بحث هم در اينجا شده.
عميد- من اشكالى كه دارم اين است كه در عبارت نيامده عبارت را نگاه كنيد.
نايب رئيس (هاشمى)- آقاى عميد! مى‏گويم اين عبارت را ما در موقعى كه بحث شورا بود مخصوصاً سوال كردم نخست وزير به عنوان مخبر (عميد- بالاخره اين نيت است) حرفى نداريم مى‏گوييم تصريح مى‏كنيم كه قانون بشود. آقاى موسوى خوئينى‏ها بفرماييد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1618
موسوى خوئينى‏ها- البته هيچ وقت آقاى نورى هم نظرشان اين نبود كه كميسيون براى نيات خودش اينجا رأى گرفته درست همين عبارت «وزرا تا زمانى كه عزل يا استيضاح نشده‏اند» را برايش رأى گرفتيم اينجا توضيح هم داده شد كه اين تزلزل در دولت را از بين ببريم الان يك سال و نيم نزديك 2 سال مى‏شود از عمر مجلس گذشته رئيس‏جمهور مى‏آيد هيأت دولت را معرفى مى‏كند هنوز اين دولت جا نيفتاده كم كم ولوله به جانشان مى‏افتد كه مجلس دارد عوض مى‏شود بايد از نو برويم رأى اعتماد بگيريم حالا غير از اين‏كه اين ميانه هم گاهى يكى، دو تا، سه تا وزير مرتب بالا و پايين مى‏شوند. دوره‏اش عوض مى‏شود گفتند اين تزلزل را از بين ببريم در كميسيون اين بحث شد اين جمله را هم براى همين آورديم آقايان اشكالى كه دركميسيون پنج پيدا كردند اين است كه «وزرا تا زمانى كه عزل يا استيضاح نشده‏اند» معنايش اين است كه به محض اين‏كه استيضاح شد ديگر نمى‏تواند در مقام خودش بماند و اشكالشان ازآن طرف قضيه است كه البته به نظر من آن مفهوم ظرف است حالا مخصوصاً حجيت دارد؟ ديگر ...
منشى (يزدى)- مى‏گويند عبارت صراحت ندارد اگر منظور اين است صحيح است.
موسوى خوئينى‏ها- بنابراين پس خود كميسيون هم مقصود را كه الان داريم ذكر مى‏كنيم‏
مى‏گويد از اين عبارت فهميده مى‏شود منتها مى‏گويدكه چون صراحت ندارد در بعضى از مواردش گرفتار ابهام مى‏شويد باز ممكن است آقايان جور ديگرتفسير بكنند. بنابراين (نايب رئيس- هاشمى رفسنجانى)- پس عبارت را درست كنيد) آن ابهامى را كه كميسيون گفته است برطرف كنيم نه اين‏كه برگرديم به اصل محتوا اين بحث را ببينيم اين كار خوب است، بد است، هويت مجلس چيست؟ همه اينها را درآن جلسه قبل آقايان فهميدند و رأى هم به آن دادند.
منشى (يزدى)- آقاى هاشميان بفرماييد.
حسين هاشميان- من معتقدم كه صدر عبارت تقريباً صريح است ببيند اين‏كه مى‏گويد «وزرا تا زمانى كه عزل يا استيضاح نشده‏اند» تا آخر اين ناظر به چيست؟ اگر آن اصلى كه مى‏گويند (البته آن آيين‏نامه است) وزرا مجلس جديد كه تشكيل مى‏شود بايد رأى اعتماد بگيرند اگر ناظر به آن نباشد خوب اين‏كه اصلًا توضيح واضحات است. اگر وزرا تا استيضاح نشده‏اند ...
منشى (يزدى)- وقتى استيضاح شدند چطور؟ مفهوم مخالفش را هم بفرماييد.
هاشميان- استيضاح شدكه آن عزل است.
منشى (يزدى)- مطلقاً وقتى استيضاح شد.
نايب رئيس (هاشمى رفسنجانى)- آن بحث جداگانه‏اى است.
هاشميان- توجه فرماييد آن چيز ديگرى است ببينيد من چيز ديگرى مى‏خواهم عرض كنم‏
نايب رئيس (هاشمى رفسنجانى)- آن بحث جدايى است ايشان حرف آقاى عميد را مى‏گويند كه يعنى با تغيير مجلس اينها عزل نمى‏شوند.
هاشميان- بله اين ناظر به تغيير مجلس بوده اگرتغيير مجلس نبود كه اين توضيح‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1619
واضحات هست. به حضورتان عرض كنم وزير تا استيضاح نشده به سمت خودش باقى است خوب مسلم باقى است پس اين ناظر به يك چيز ديگرى است كه همان رأى اعتمادى است كه در تجديد مجلس بايد حضورتان عرض كنم تا رأى اعتماد مى‏گرفتند ازاين به بعد نبايد بگيرند؟
منشى (يزدى)- خوب حالا آقاى مؤمن هم سؤال دارند اين سؤال مى‏ماند.
مهدى كروبى- ببينيد اين كاملًا صراحت دارد يك جا وقتى رياست جمهورى جديد مى‏شود. يك جا هم مى‏گويد استيضاح شد يعنى روشن است ديگر موارد همين است ...
نايب رئيس (هاشمى رفسنجانى)- به نظر ما هم روشن است ولى چون ...
عميد زنجانى- حداقلش اين است كه حقوقدان‏هاى شوراى نگهبان هم كه مى‏گفتند براى ما روشن نيست احتياج به تفسير خلاف واقع مى‏شود.
منشى (يزدى)- به هر حال مى‏گويند صراحت ندارد.
نايب رئيس (هاشمى رفسنجانى)- خوب ما كه ضررى نمى‏كنيم صريح‏تر مى‏شود
منشى (يزدى)- ببينيد جناب آفاى هاشمى شما در قانون عادى چيزى را تصويب كرده‏ايد آيا قانون عادى با اين در تهافت است يا نه؟ همين بايد تبيين بشود. مهدى كروبى- تفسير خيلى روشن است بايد تبيين بشود.
مهدى كروبى- تفسير خيلى روشن است بايد تبيين بشود.
منشى (يزدى)- چون درآن ناظر رسماً مى‏گويد پايان دوره، دردوره بعد بايد بيايند رأى اعتماد بگيرند اينجا شما مى‏گوييد منظور اين است كه نبايد بگيرند. آقايان مى‏گويند اگر منظور اين است عبارت را بايد روشن‏تر بگوييد اين اصل بحث است.
نايب رئيس (هاشمى رفسنجانى)- روشن مى‏كنيم. حالا پيشنهاد كميسيون چيست؟
هاشميان- بايد در محتوا بحث بشود.
منشى (يزدى)- حالا آن محتوا بحث آخرى است.
مهدى كروبى- نه ببينيد آقاى يزدى اين را كه ما حرفى نداريم روشن بشود صحبت روى بيان آقاى عميد است.
نايب رئيس (هاشمى رفسنجانى)- آقاى حبيبى بفرماييد.
حسن حبيبى- عرض مى‏شود كه من در آن جلسه سه نفره اين مطلب را گفتم چون يادم بود و هم در جلسه امروز گفتم كه به هرحال در اين جلسه شورا اين مطلب مطرح شد كه مقصودآقايان از اين جمله اين بوده پس آنچه كه مسلم هست اين است كه اين مسأله اينجا طرح شده آنچه كه ما الان به عنوان كميسيون مى‏گوييم، مى‏گوييم اين مطلب تبيين بشود و اگر شورا معتقد است كه نه اصلًا نظرش اين نبوده خوب آن را رد مى‏كند. اما اگر بوده بايد تبيين بشود، آن‏وقت اگر قرار شد تبيين بشود پيشنهاد بنده اين است كه اصلا اين در اصل صد و سى و پنج نبايد بلكه دراصل يكصد و سى و سه بيايد كه مى‏گويد: «وزرا توسط رئيس جمهور تعيين و براى‏گرفتن رأى اعتماد به مجلس معرفى مى‏شوند.» جمله‏اى نظير اين دنبالش بيايد كه با تغيير مجلس هم گرفتن رأى اعتماد لازم نيست اين اصلًا جايش آنجاست منتها اين مفهوم را اگر كه تصويب داريد جمله‏اش هم به اين ترتيب درست بكنيم و بعدهم «تعداد وزيران، حدود و اختيار هر يك را قانون معين مى‏كند.»
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1620
نايب رئيس (هاشمى)- خيلى خوب حرفى نداريم روى همين جمله: «با تغيير مجلس، گرفتن رأى اعتماد جديد براى وزرا لازم نيست.»
حسن حبيبى- اين عبارت هم در اصل صد و سى و سوم قرار مى‏گيرد پس اين جمله‏اى هم كه الان ما اينجا پيشنهاد كرديم به همين ترتيب مورد تصويب است يا نه؟
نايب رئيس (هاشمى رفسنجانى)- اين نقطه‏اى كه آقايان گفتند كه بر اثر «استيضاح» اينها بركنار نشوند البته استيضاح هم مؤثر است يعنى استيضاحى كه او به مجلس رفته و رأى نياورده منظور اين است. صرف استيضاح نيست همين كه اينجا گذاشتيد درست است. منتها من فكر مى‏كنم يك ضعف ادبى اينجا هست كه اين بايد يك طورى حل بشود تا زمانى كه به آنها رأى عدم اعتماد نداده است ...
منشى (يزدى)- نه چون پس از استيضاح او از مجلس درخواست رأى اعتماد مى‏كند اگر رأى اعتماد به او داد كه داد، اگر رأى اعتماد نداد آن‏وقت ديگر مسأله است. پس تا وقتى رأى اعتماد نداده.
نايب رئيس (هاشمى رفسنجانى)- اين را كه من مى‏دانم شما حرف من را توجه نفرموديد طبع تعبير اين نيست كه رأى عدم اعتماد داده رأى اعتماد نداده عبارت را بايد به گونه‏اى درست بكنيم چون اين عبارت درست نيست،
مهدى كروبى- خوب عدم اعتماد هم خودش رأى است.
نايب رئيس (هاشمى رفسنجانى)- نه آن‏طور نيست آن را كه تقاضا مى‏كنند رأى اعتماد است. آن‏كه داده نمى‏شود رأى داده نشد.
احمد جنتى- آقايان يزدى يك پيشنهادى دارم.
نايب رئيس (هاشمى رفسنجانى)- من حرفى ندارم آنجا اگر بوده عبارت درست نيست. عبارت را بايد بگوييم رأى اعتماد نياورده.
عبدالله نورى- حاج آقا اين را اضافه كرديم.
نايب رئيس (هاشمى رفسنجانى)- بله اينجا اضافه كرديم.
جنتى- آقاى هاشمى من پيشنهاد مى‏كنم كه «يا اعلام عدم اعتماد نكرده است».
نايب رئيس (هاشمى رفسنجانى)- نه رأى اعتماد نياورده است منظور اين است، منظوراين است كه رأى اعتماد نياوردند.
جنتى- خوب اعلام عدم اعتماد مى‏كند همين معنا را مى‏رساند.
نايب رئيس (هاشمى رفسنجانى)- اعلام عدم اعتماد نيست.
منشى (يزدى)- در مجلس اعلام يك مفهوم ديگر دارد.
نورى- جناب آقاى هاشمى اين سطر اول ديگر اضافه است.
نايب رئيس (هاشمى رفسنجانى)- قبول دارم شما. حالا برگشتيد آنجا فعلًا روى اين رأى عدم اعتماد داريم بحث مى‏كنيم.
نورى- نه عرض مى‏كنم كل اين سطر اضافه است ديگر اصلًا بحث عدم اعتماد و استيضاح و اينها ديگر لازم نيست چون اصول مربوطه‏اش را آورديم اين يك سطر را آورده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1621
بوديم براى اين‏كه پرهيز از آن جمله‏اى كه الان تصويب كرديم داشته باشم. الان كه تصويب شد كل اين يك سطر ديگر نيست استعفا هيأت وزيران يا هريك از آنان به رئيس جمهور تسليم مى‏شود، مى‏آيد الى آخر ... ولى آنها را ديگر هيچ لزومى ندارد بياوريم. چون اصول مربوطه‏اش را 87 و 89 و 133 و 136 و ...
حسن حبيبى- بقاى بر سمت را نگفتيم هيچ جا، آقاى هاشمى!
نايب رئيس (هاشمى رفسنجانى)- بله بقاى برسمت را نگفتيم.
حسن حبيبى- بقاى سمت اينجا مطلب است.
نورى- در اصول مربوطه‏اش هست.
حسن حبيبى- در اصول مربوطه‏اش بقاى سمت كه نيامده.
منشى (يزدى)- آقاى دكتر با اين ترتيبى كه الان تصويب شد آن آخرين مصوب را بخوانيد. مطلب روشن‏تر مى‏شود. آقايان عنايت بفرمايند.
حسن حبيبى- آخرين مصوب در اصل يكصد و سى و سوم ...
احمد آذرى قمى- اجازه بدهيد اين يك مسأله جديدى است حضرت عباسى اين مسأله هيچ جور در ذهن ما نبوده است.
نايب (هاشمى رفسنجانى)- آخر حضرت عباسى، حالا حداقلش اين است كه الان رأى گرفتيم ديگر رأى آورده است.
آذرى قمى- روى اين بايد بحث بكنيم روشن بشود.
نايب رئيس (هاشمى رفسنجانى)- اين چه حرفى است كه شما مى‏زنيد؟ حالا شما يا در آن جلسه نبوده‏ايد و يا در ذهنتان نيست.
آذرى- ما بوده‏ايم ولى اين در ذهنمان نيامده است.
مهدى كروبى- خوب عنايت نكرديد، گوش نداديد، الان مذاكرات موجود است حالا شما گوش نداديد جرمش با كيست؟ در آنجا نخست وزير مفصل بحث كرده است.
آذرى قمى- اگر يك كلمه تغيير مجلس صحبت شده من ...
نايب رئيس (هاشمى رفسنجانى)- حالا بگذاريد اين عبارت را درست بكنيم.
منشى (يزدى)- مرحله نهايى اين عبارت عنايت بكنيد، آقاى دكتر بفرماييد كه مى‏خواهيم ببينيم اين‏كه داخل كادر آمده است تصور نشود كه لازم است مورد تصويب باشد.
حسن حبيبى- اصل يكصد و سى و سوم با اين جمله‏اى كه قرار شد اضافه كنيم به اين ترتيب مى‏شود- «وزرا توسط رئيس جمهور تعيين و براى گرفتن رأى اعتماد به مجلس معرفى مى‏شوند با تغيير مجلس، گرفتن رأى اعتماد جديد براى وزرا لازم نيست. تعداد وزيران و حدود اختيارات هريك از آنان را قانون معين مى‏كند».
نايب رئيس (هاشمى رفسنجانى)- خيلى خوب اين را كه تصويب كرديم، حالا عبارت اينجا چه مى‏شود؟
حسن حبيبى- اصل يكصد و سى و پنجم، پيشنهاد ما اين بود كه «وزرا تا زمانى كه عزل نشده‏اند و يا بر اثر استيضاح يا درخواست رأى اعتماد مجلس به آنها رأى عدم اعتماد نداده است در سمت خود باقى بمانند».
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1622
پيشنهاد آقاى نورى اين است كه اصلًا اين حذف بشود چون معلوم است كه «تا زمانى كه عزل نشده‏اند يا بر اثر استيضاح» اين را به خاطر آن مطلب آورده بودند حالا كه آن مطلب منتفى است خوب معلوم است وقتى كه وزيرى استيضاح نشده در سمتش باقى است.
منشى (يزدى)- ى عنى آنجا تصريح شد كه با تغيير مجلس نبايد رأى اعتماد بگيرند خود به خود تا اينجا ديگر نمى‏خواهد كه بر اثر استيضاح.
حسن حبيبى- بلى، اصلًا نظر آقايان با آوردن اين عبارت همين بوده است.
نايب رئيس (هاشمى رفسنجانى)- خيلى خوب، حالا اگر كسى مخالف پيشنهاد آقاى نورى هست صحبت. (اظهارى نشد) اگر مخالف نيستيد رأى مى‏گيريم؛ عبارت پيشنهادى آقاى نورى را بخوانيد.
منشى (حسن حبيبى)- كه جملة اول اصلًا حذف بشود «وزرا تا زمانى كه عزل يا استيضاح نشده‏اند در سمت خود باقى مى‏مانند» اين جمله حذف مى‏شود بعد اصل يكصد و سى و پنج از «استعفاء هيأت وزيران به بعد» شروع مى‏شود.
نورى- آن در اصول خودش آمده است اگر مى‏خواهيد توضيح بدهم.
نايب رئيس (هاشمى رفسنجانى)- توضيحش را داديد. آقايانى كه موافقند اين جمله از اين اصل حذف بشود رأى بدهند. (عده كمى رأى دادند) تصويب نشد. خوب باقى باشد تكرار آن جمله است.
حسن حبيبى- خوب آن وقت حالا كه باقى مانده آن پيشنهاد ما بشود يا همان كه درآن بالا هست؟
منشى (يزدى)- كلمه «استيضاح» به قول حقوقدان‏ها مى‏شود كار شوراى نگهبان يعنى آن ابهام باز دارد، باز بحث مى‏آيد باز دو نظر، سه نظر پيدا مى‏شود كه اين استيضاح كافى نيست.
حسن حبيبى- جناب آقاى يزدى! جمله را مى‏فرماييد چه جورى بشود؟
منشى (يزدى)- خوب حالا آن جمله را بعداً درست مى‏كنيم.
محمد مؤمن- در كميسيون راجع به اين عبارت صحبت شد كه «وزرا تا زمانى كه عزل يا استيضاح نشده‏اند در سمت خود باقى مى‏مانند» اين عبارت با توجه به اصول ديگر قانون اساسى اصلًا درست نيست يعنى دو تا اشكال دارد جناب آقاى دكتر حبيبى هم به طور اجمال فرمودند.
يكى اين‏كه خود استيضاح را ملاك كأنه كناررفتن گرفته است كه درست نيست و ديگر اين‏كه خوب گفته است «وزرا تا زمانى كه عزل يا استيضاح نشده‏اند در سمت خود باقى است».
در صورتى كه به مقتضاى اصل يكصد و سى و ششم وقتى نيمى از اعضاى هيأت وزيران تغيير بكند بايد مجدداً تقاضاى رأى اعتماد كند اگر مجلس به آن رأى اعتماد نداد از سمت خود كنار مى‏رود يا اگر ابتدائاً طبق اصل هشتاد و هفتم خوش آمد براى محكم كارى تقاضاى رأى اعتماد كرد و به دنبال او رأى نياورد باز بايد كنار برود.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1623
در صورتى كه متقاضى اطلاق اين عبارت، اين است كه تا استيضاح يا عزل نشده در سمت خودش باقى مى‏ماند روى اين جهت كميسيون عبارت را طورى خواست تنظيم بكند كه آن موارد را هم بگيرد با آن مواردى را هم كه تقاضاى رأى اعتماد كرده و رأى نياورده آنجا هم از سمت خود كنار مى‏رود با اين‏كه اين اصل مى‏گويد از سمت كنار نمى‏رود. براى اين‏كه تناقض هم به عبارت ديگر از بين برود اين پيشنهاد را ذكر كرديم.
منشى (يزدى)- خوب پيشنهاد اول اين شد كه شماره اصول ذكر بشود بعد باز خلاصه‏تر شد كه اين‏طور ذكر است.
نايب رئيس (هاشمى رفسنجانى)- حالا آن تعبير رأى عدم اعتماد را چه بنويسيم؟
ى كى از اعضاء- اصل هشتاد و هفتم نمى‏خواهد بگويد رأى اعتماد داده بشود. رأى عدم اعتماد داده نشود.
نايب رئيس (هاشمى رفسنجانى)- آخر رأى به عدم اعتماد كه نمى‏دهند پس آقايان توجه بكنيد پيشنهاد اصلاحيه كميسيون را مى‏خواهيم به رأى بگذاريم.
طاهرى خرم آبادى- رأى اعتماد پس چه شد؟
نايب رئيس (هاشمى رفسنجانى)- گفتند اصلاح شده اينها چون در قانون اساسى قبلى هم همين جور بوده اين اصلاح را قبول كرديم. آقايانى كه با اين اصلاح عبارتى كميسيون موافق هستند رأى بدهند. (اكثر رأى دادند) تصويب شد.
خزعلى- آقاى هاشمى. ضمير جمعى كه اينجا مفرد آورديد، ضمير جمع آورده بشود بهتر است.
نايب رئيس (هاشمى رفسنجانى)- عيب ندارد حرفى نداريم آقاى خزعلى مى‏گويند ضمير جمعى كه اينجا مفرد آيد ضمير جمع بياوريد. شما اين قبول داريد؟ (اظهارى نشد) اشكالى ندارد ضمير جمع مى‏آوريم.
منشى (حسن حبيبى)- درست است حاج آقا جمع مى‏بنديم يعنى عبارت اين‏طور مى‏شود: «رئيس جمهور مى‏تواند براى وزارتخانه‏هايى كه وزير ندارند حداكثر براى مدت سه ماه سرپرست تعيين كند».
اصل يكصد و سى و ششم.
 «رئيس جمهور مى‏تواند وزرا را عزل كند و در اين صورت بايد وزيران جديد از مجلس رأى اعتماد بگيرند و در صورتى كه پس از ابراز اعتماد مجلس به دولت نيمى از هيأت وزيران تغيير نمايد بايد مجدداً از مجلس شوراى اسلامى براى هيأت وزيران تقاضاى رأى اعتماد كند» كه برخى ازجملات حذف شده كه در آن ...
محمد مؤمن- كميسيون پيشنهادى در اين اصل نداده.
منشى (حسن حبيبى)- بلى كميسيون دراين اصل پيشنهاد نداده‏
نايب رئيس (هاشمى رفسنجانى)- خيلى خوب در اين اصل چون پيشنهادى نيست از اين عبور بكنيم.
هاشميان- اگر رئيس جمهور زمانش تمام شد چه؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1624
نايب رئيس (هاشمى رفسنجانى)- خوب رئيس جمهور بعد، بايد انتخاب بشود.
هاشميان- مى‏دانم اين وزرايى كه هستند باقى هستند؟
منشى (يزدى)- تا آمدن رئيس جمهور بعد، بله باقى هستند ولى رئيس جمهور بعد كه آمد باز بايد رئيس جمهور جديد معرفى كند. چون ديگر اين را نخواستند بگويند گفتند مجلس وقتى تغييركرد مى‏مانند ولى رئيس جمهور وقتى تغيير كرد چون توسط او معرفى شده و يكى از وظايف رئيس جمهور اين است كه وزرايش را به مجلس معرفى بكند.
نايب رئيس (هاشمى رفسنجانى)- در اين خصوص از كميسيون پرسيديم گفتند اين روشن است حالا اگر اينها روشن نيست باز روشن بكنيم. كميسيون گفت «رئيس جمهور پس از انتخاب بايد معرفى بكند».
منشى (يزدى)- اصلًا اين در وظايف رئيس جمهور تصريح شده كه معرفى وزرا به مجلس.
نايب رئيس (هاشمى رفسنجانى)- گفتند پس از انتخاب بايد اين كارها را انجام بدهد معنايش اين است.
آذر قمى- آقاى هاشمى در اين اصل شما تغيير مجلس را كه نياورديد.
منشى (يزدى)- تغيير مجلس در اصل صد و سى و سوم ذكر شد و ذيل آن اضافه شد.
نايب رئيس (هاشمى رفسنجانى)- از اين هم عبور مى‏كنيم.
منشى (حسن حبيبى)- اصل يكصد و سى وهفتم «هريك از وزيران مسؤول وظايف خاص خويش در برابر رئيس‏جمهور و مجلس است و در امورى كه به تصويب هيأت وزيران مى‏رسد مسؤول اعمال ديگران نيز هست» كه كلمات «رئيس جمهور» و «برابر» اضافه شده و كلمه «ولى» هم به «و» تغيير پيدا كرده. كميسيون هم در اين اصل پيشنهادى ندارد. حالا از اصول صد و هفت به بعد هست اگر كه مصلحت مى‏دانيد بحث كنيم.
نايب رئيس (هاشمى رفسنجانى)- اگر آقايان حالا مى‏خواهيد از وقت استفاده كنيم روى آن اصولى كه كميسيون كار نكرده روى آنها كار بكنيم؟
هاشميان- شما تغيير آيين‏نامه مى‏دهيد الان ماده 27 را بايد ...
منشى (يزدى)- خوب مهم نيست وقتى جمع قبول كردند تغيير آيين‏نامه است، دو سه بار تا حالا اين كار را كرديد يعنى خود جمع قبول كردند اين كار را بكنند.
نايب رئيس (هاشمى رفسنجانى)- البته يك نكته‏اى فقط هست معلوم مى‏شود كه مطلب خام كه اينجا مطرح مى‏شود بحث‏هاى اين چنينى مى‏كنيم.
منشى (يزدى)- اگر تو كميسيون باشد پخته‏ترمى‏شود.
موسوى خوئينى‏ها- حاج آقا امروز كه اينها را تمام نمى‏كنيم فردا صبح روى اين اصول باقى‏مانده كميسيون كار بكند براى بعد از ظهر بياورد.
نايب رئيس (هاشمى رفسنجانى)- فردا بعد ظهر جلسه داشته باشيم.
منشى (يزدى)- حاج آقا هاشمى اگر موافق باشيد يكى دو تا بحث‏هاى محتوايى كه در پيشنهادها شده‏است از وقت استفاده كنيم مطرح بكنيم.
منشى (حسن حبيبى)- پيشنهاد سپاه است و چند تا پيشنهاد ديگر هم هست.
نايب رئيس (هاشمى رفسنجانى)- بد نيست.
منشى (يزدى)- كلمه مثلًا ولايت مطلقه كه مطرح كردند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1625
ى كى از اعضاء- آقاى هاشمى! همين پيشنهادها هم برود در كميسيون پخته بشود بهتر است.
نايب رئيس (هاشمى رفسنجانى)- تو كميسيون پخته بشود خوب عيبى ندارد. بعداً بحث بكنيم.
منشى (يزدى)- نه ديگر مثلًا همان كلمه ولايت مطلقه كه دو تا پيشنهاد رويش داده اين بحث محتوايى است بايد تصميم بگيريم.
نايب رئيس (هاشمى رفسنجانى)- اگر در كميسيون پخته بكنند بياورند بهتر است. روى اينها فردا بحث مى‏كنيم.
منشى (يزدى)- بسيار خوب، پس جلسه را تعطيل مى‏كنيم؟
نايب رئيس (هاشمى رفسنجانى)- اگر آقايان ديگر حرفى ندارند جلسه را ختم كنيم.
اسدالله بيات- ما بحث كلى داشتيم.
نايب رئيس (هاشمى رفسنجانى)- روى چه بحث داشتيد؟
اسدالله بيات- مى‏خواستيم بعد از تنفس در رابطه با امنيت ملى بحث بكنيم.
عميد زنجانى- قابل تجديد نظر اگر هست مى‏شود بحث كرد، اگر قابل تجديد نظر نيست بحث رويش نمى‏كنيم.
نايب رئيس (هاشمى رفسنجانى)- ما بحث پيشنهاد جديد را نبستيم به دليل اين‏كه مبادا تقويت مصلحت بشود يعنى تا فردا پيشنهاد جديدى براى اصولى كه از آن عبور نكرده‏ايم اگرآقايان مى‏خواهند بدهند مى‏پذيريم، البته جلسه بايد تصويب كند يعنى جلسه بايد پيشنهادتان را تصويب كند تا وارد بحث بشويم. پس اگر پيشنهادى داريد بدهيد جلسه فردا را بگذاريم به خاطر اين‏كه يك جلسه كامل باشد.
حسين هاشميان- پيشنهاد شد ولى رأى نياورد.
نايب رئيس (هاشمى رفسنجانى)- آن رأى نياورد.
منشى (يزدى)- شما جلسه فردا را براى كار كميسيون بگذاريد
نايب رئيس (هاشمى رفسنجانى)- پس آقايان، فردا ما ساعت چهار جلسه داريم و ان شاء الله آخرين جلسه ما است. جناب آقاى مهدوى، جناب آقاى امامى اجازه بدهيد اين را بگوييم فردا ظاهراً آخرين جلسه هست هر يك از آقايان كه احساس مى‏كنند يك مطلب مهم و قابل توجهى براى اصلاح دارند بياورند، اگر جلسه قبول كرد ما مطرح مى‏كنيم.
3- پايان جلسه‏
رئيس (مشكينى)- ختم جلسه اعلام مى‏گردد.
                         (جلسه 10/ 18 پايان يافت)

رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1627
                        جلسه چهلم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت شانزده و پانزده دقيقه دوشنبه نوزدهم تيرماه 1368 هجرى شمسى برابر با ششم ذيحجه 1409 هجرى‏
قمرى رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلات آياتى از كلام الله مجيد
2- دنباله بررسى و تنظيم اصول مصوب قانون اساسى‏
3- پايان جلسه و تاريخ تشكيل جلسه آينده‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1628
1- اعلام رسميت جلسه و تلاوت آياتى از كلام الله مجيد
رئيس- بسم الله الرحمن الرحيم. با حضور 18 نفر جلسه رسمى است دستور جلسه را اعلام بفرماييد.
منشى (حسن ابراهيم حبيبى)- بسم الله الرحمن الرحيم. دستور چهلمين جلسه عمومى شوراى بازنگرى قانون اساسى بعد از ظهر دوشنبه نوزدهم تيرماه 1368 مطابق با ششم ذيحجه 1409.
دنباله رسيدگى به گزارش هيأت بررسى و تنظيم اصول مصوب.
رئيس- كلام الله مجيد را تلاوت بفرماييد.
 (حجت الاسلام عبدالله نورى چند آيه از سوره المائده را به قرار ذيل تلاوت كردند).
                        اللهم صل على محمد و آل محمد

                        اعوذ بالله من الشيطان الرجيم‏

                        يا أَيهَا الَّذِينَ آمَنُوا كُونُوا قَوَّامِينَ لِلَّهِ شُهَدَاءَ بِالْقِسْطِ وَلا يجْرِمَنَّكُمْ شَنَآنُ قَوْمٍ عَلَى أَلا تَعْدِلُوا اعْدِلُوا هُوَ أَقْرَبُ لِلتَّقْوَى وَاتَّقُوا اللَّهَ إِنَّ اللَّهَ خَبِيرٌ بِمَا تَعْمَلُونَ* وَعَدَ اللَّهُ الَّذِينَ آمَنُوا وَعَمِلُوا الصَّالِحَاتِ لَهُمْ مَغْفِرَةٌ وَأَجْرٌ عَظِيمٌ* وَالَّذِينَ كَفَرُوا وَكَذَّبُوا بِآياتِنَا أُولَئِكَ أَصْحَابُ الْجَحِيمِ* يا أَيهَا الَّذِينَ آمَنُوا اذْكُرُوا نِعْمَةَ اللَّهِ عَلَيكُمْ إِذْ هَمَّ قَوْمٌ أَنْ يبْسُطُوا إِلَيكُمْ أَيدِيهُمْ فَكَفَّ أَيدِيهُمْ عَنْكُمْ وَاتَّقُوا اللَّهَ وَعَلَى اللَّهِ فَلْيتَوَكَّلِ الْمُؤْمِنُونَ* صدق الله العلى العظيم‏

                         (حضار صلوات فرستادند)

 «از آيه 8 تا 11 سوره مائده»
رئيس- طيب الله. دستور جلسه بفرماييد.
2- دنباله بررسى و تنظيم اصول مصوب قانون اساسى.
منشى (حسن ابراهيم حبيبى)- بسم الله الرحمن الرحيم. امروز در جلسه هيأت اصولى كه توسط كميسيون محترم رهبرى و خبرگان رهبرى و مجمع تشخيص مصلحت تصويب شده بود و در جلسه شورا هم به تصويب رسيده بود بحث شد و الحمد لله تمام شد. دو تا نكته است: يكى اين‏كه ما در آنجا يك اصل 111 مكرر داشتيم و يكى هم مجمع تشخيص مصلحت كه بايد براى آن جا پيدا مى‏كرديم خوشبختانه توانستيم اصل 112 را از محلش برداريم و ذيل اصل يكصد و هفت بگذاريم و اصل 111 مكرر را هم ذيل اصل 111 قرار داديم در نتيجه از اصول 107 تا 112 همه اصول جا پيدا كرد و مجمع تشخيص مصلحت هم آخرين اصل قسمت رهبرى قرار گرفت.
حالا با اجازه شما متن اصل را مى‏خوانم:
اصل يكصد و هفتم: پس از مرجع عالى‏قدر تقليد و رهبر كبير انقلاب جهانى اسلام و بنيان‏گذار جمهورى اسلامى ايران حضرت آيت الله العظمى امام خمينى قدس سره كه از طرف اكثريت قاطع مردم به مرجعيت و رهبرى شناخته و پذيرفته شدند تعيين رهبر به عهده خبرگان منتخب مردم است. خبرگان رهبرى درباره همه فقهاء واجد شرايط مذكور در اصول پنجم و يكصد و نهم بررسى و مشورت مى‏كنند. هرگاه يكى از آنان را اعلم به احكام و موضوعات فقهى يا مسائل سياسى و اجتماعى يا داراى مقبوليت عامه يا واجد برجستگى خاص در يكى از نكات مذكور در اصل يكصد و نهم تشخيص دهند او را به رهبرى انتخاب مى‏كنند و در غير
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1629
اين صورت يكى از آنان را به عنوان رهبر انتخاب و معرفى مى‏نمايند. رهبر منتخب خبرگان ولايت امر و همه مسؤوليت‏هاى ناشى از آن را بر عهده خواهد داشت.
رهبر در برابر قوانين با ساير افراد كشور مساوى است.
اين قسمت (رهبر در برابر قوانين با ساير افراد كشور مساوى است) از اصل يكصد و دوازدهم اخذ شده در آنجا اعضاء شوراى رهبرى كه مى‏بايد حذف مى‏شد، حذف شد و بقيه اصل هم در ذيل اين اصل قرارگرفته.
منشى (محمد يزدى)- عنايت بفرماييد يك پيشنهاد 5- 6 امضايى هست كه در اين عبارت «ولايت امر و همه مسؤوليت‏هاى ناشى از آن را» توصيفى براى اين ولايت ذكر كنند و عبارت به اين صورت بشود كه: «ولايت مطلقه امر و همه مسؤوليت‏ها» يك وصف اين‏جا اضافه بشود اين پيشنهاد به امضاء جمعى رسيده است.
نايب رئيس (هاشمى رفسنجانى)- اين پيشنهاد را قبلًا داده بودند كه ما مطرح نكرديم و گفتيم در شورا سوم مطرح بشود حالا آقايان اين پيشنهاد جديد است. البته از نظر من جديد نيست ... خوب يكى از پيشنهاددهندگان توضيح بدهند.
محمد دانش‏زاده (مؤمن)- اين ولايت مطلقه امر، در كميسيون هم مطرح شد و پيشنهاد كردند با توجه به اين‏كه بسيارى از برادران شورا، نظرشان اين است كه از اصل يكصد و هفتم «ولايت مطلقه» استفاده مى‏شود و اصل يكصد و دهم عمده وظايف را شمرده بنابراين اين يك مطلب جديدى نيست كه اگر ما كلمه «مطلقه» را اين‏جا مطرح بشود.
نايب رئيس (هاشمى رفسنجانى)- ما هم نظرمان اين بودكه استفاده مى‏شود و نيازى به ذكرش نيست استفاده مى‏شود ولى بعد كه آقايان اصرار كردند كه بايد بشود خوب من هم همين‏طور فكركنم.
ميرحسين موسوى- آقاى هاشمى! كميسيون رأى داده يا نداده؟
نايب رئيس (هاشمى)- رأى نداده اول بايد جلسه رأى بدهد كه اين در دستور بيايد وقتى كه در دستور آمد اين احتمال جديد بودنش براى بعضى‏ها هست.
رئيس- آقاى هاشمى! مسأله رهبرى كه رأى نمى‏خواهد.
نايب رئيس (هاشمى)- حالا ضررى ندارد چون اگر بنا شد در نهايت رأى بياورد، آمدنش هم اين‏جا مى‏آيد، چرا شبهه درست بكنيم آقايان كه موافقند اين پيشنهاد در دستور بيايد دستشان را بلند كنند (اكثر جمعيت حاضر دست بلند كردند) رأى آورد. خوب روى اين كه دفاع شد مخالف، موافق صحبت كنند. (اظهارى نشد) پس كسى نمى‏خواهد مخالف صحبت بكند و من هم كه مى‏خواستم به عنوان موافق صحبت بكنم ديگر صحبت نمى‏كنم. پس بايد رأى بگيريم يك كلمه «مطلقه» بعد از كلمه «ولايت امر» بيايد ...
آذرى قمى- آقاى هاشمى! عبارت اين جور بشود: «ولايت رهبر منتخب خبرگان مطلق و مسؤوليت‏هاى ناشى از آن ...»
رئيس- نه «ولايت مطلقه رهبرى».
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1630
آذرى قمى- اين را كه من گفتم بهتر است.
نايب رئيس (هاشمى رفسنجانى)- حالا پيشنهاد اين است- «مطلقه امر ...»
منشى (محمد يزدى)- پيشنهاد مكتوب اين‏جا هست كه اين كلمه «مطلقه» بعد از كلمه «ولايت» بيايد كه عبارت اين طور بشود- «ولايت مطلقه امر و همه مسؤوليت‏هاى ناشى از آن بر عهده او خواهد بود.
نايب رئيس- حالا روى لفظ بحث داريد يا براى ولايت مطلقه امر رأى بگيريم؟
ميرحسين موسوى- آقاى هاشمى! از جناب آقاى مشكينى درخواست مى‏كنم كه از نظر شرعى براى من توضيح بدهند چون من مجتهد نيستم و مى‏خواهم تكليف شرعى خودم را بفهمم نگذاشتن اين، اين‏جا خلاف شرع است يا واجب است كه بايد بگذاريم؟
نايب رئيس (هاشمى)- آقاى مشكينى بفرماييد.
مشكينى- بسم الله الرحمن الرحيم. من از جناب آقاى نخست‏وزير تشكر مى‏كنم كه اين سؤال را كردند. من هم كه مى‏خواستم به عنوان موافق صحبت بكنم براى حل مسأله شرعى بود. عرض كنم اشكالى نيست در اين‏كه ولى امر رهبر، ولايت مطلقه دارد. مراد از ولايت مطلقه همان ولايتى است كه امام بر جامعه دارد و آن ولايتى كه امام دارد آن نحوه در ذهن كسى شايد باشد كه به تمام شؤون خاصه مردم هم ولايت داشته باشد اين نيست. حدود آن ولايتى كه امام نسبت به مردم دارد مأخوذ از علت آن ولايت است. علت ولايت او عبارت از اين است كه او مأمور است جامعه را به نحو احسن تدبير و اداره كند جامعه را به نحو احسن بايد ولى امر اداره كند ادره جامعه به نحو احسن موقوف است به اين‏كه او بر نفوس و اموال جامعه ولايت داشته باشد براى اين‏كه «لا يعقل» شما فرزندانتان را خوب اداره بكنيد اما نسبت به خود آنها و اموال آنها تسلطى نداشته باشد. ولايت مطلقه در اين‏جا معنايش اين است كه امام يا ولى امر نايب امام در زمينه اداره كامله جامعه به چه نحو و چه مقدار تسلط و ولايت بر نفوس و اموال دارد او را ولايت مطلقه مى‏گويند و اين را بايد داشته باشد و اين غير از اين است كه برود در خانه كسى نان كسى را بخورد و لباس كسى را بپوشد زيرا كه آن جز تدبير نيست. مگر اين‏كه يك وقتى اداره جامعه و نظام به تصرف در مال خاص كسى توقف داشته باشد. مثلًا اگر بخواهند اين‏جا خيابان نكنند ناراحتى دارد بايد خيابان بكشند و خانه كسى را خراب بكنند. آنجا تسلط بر موضوع خاص در مسير آن اداره تامه واقع مى‏شود و به هرحال در فقه ما مسلماً ثابت است كه ولى امر و نايب امام آن ولايتى كه امام نسبت به نفوس و اموال دارد آن را ولى امر هم دارد.
از نظر فقهى كسانى كه به ولايت فقيه قائل هستند اين مقدار ولايت را مى‏گويند.
ما در اين‏جا از اين ولايت مى‏بينيم كه تمام اين ولايت بر فقيه ثابت نشده زيرا كه شما در اين‏جا وظايف خاصى ذكر كرده‏ايد. 10- 12 وظيفه و اختيارات براى فقيه ذكر كرده‏ايد و شما در اصول فرموده‏ايد كه عدد مفهوم دارد يعنى ولايت همين‏ها هست نه بيشتر و نه كمتر. اگر بگويد «اكرم عشرة رجال» معنايشان است كه نه كم و نه زياد. بنابراين اين مقدار كه ذكر شده مفهوم دارد و مازاد و ما نقص را ديگر شامل نمى‏شود.
در آن اصل پنجم هم گفته شده است به اين‏كه ولايت امر و امامت امت مال فقيه است‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1631
آن مطلق است و اين مقيد است به اطلاق او نمى‏شود تمسك كرد زيرا كه اين تقييد را مقيد مى‏كند پس ولايت فقيه منحصر مى‏شود به همين جا كه ذكرشده است بنابراين در آينده اگر يك دولت ناجورى پيدا شد و جلو تمام ائمه جمعه را گرفت و مزاحم شد وگفت كه شما حق دخالت نداريد آنها بگويند ما از طرف رهبر منصوبيم. يك نهاد با اين عظمت و با اين شكوه و با اين نحو مى‏رود جلو او را مى‏گيرد مى‏گويد قانونى نيست و مى‏گويند ما را ولى امر نصب كرده مى‏گويد ولى امر وظايفش روشن است خوب آن چند تا وظيفه‏اى است كه در قانون آمده نسبت به اين مسأله كه الان ولى امر وظايفش روشن است خوب آن چند تا وظيفه‏اى است كه در قانون آمده نسبت به اين مسأله كه الان ولى اين كار را بكنيد (نصب ائمه جمعه) خوب اين‏كه در قانون نيامده پس ممكن است جلو اين مطلب به اين عظمت را بگيرد ما آن دفعه از آقايان درخواست كرديم و حالا هم همين را عرض مى‏كنم. ما مى‏گوييم شما در قانون اساسى يك عبارتى را بياوريدكه اين معنا را ايجاب بكند و اين معنا را برساند. ما معتقديم كه بلااشكال فقيه ولايت مطلقه دارد. ما مى‏گوييم در قانون‏تان يك عبارتى را بياوريدكه بر اين معنا اشاره بشود محدود نكنيد.
بعضى از دوستان گفتند كه ما با ولايت مخالف نيستيم قولًا مخالف نبود امّا عملًا ديديم كه رأى ندادند و مخالف شد. پس بنابراين غرض ما از اين مطلب اين است: ما مى‏خواهيم شما عبارتى در قانون اساسى ذكر بفرماييد كه به هدف ما كه ولايت مطلقه فقيه است و اين مذاكرات هم از مصاديق آن است اشاره كرده باشيد و يكى از مواردش كه به عقيده من مى‏تواند تأمين بكند همين است. اگر در همين جا بگوييد رهبر منتخب خبرگان «ولايت مطلقه امر و همه مسؤوليت‏هاى ناشى از آن را بر عهده خواهد داشت» اين غرض ما تأمين مى‏شود.
به هر حال من از نظر شرعى از اين ناراحت بودم كه ما چون معتقديم براى فقيه، يك چنين ولايتى ثابت است چرا در قانون اساسى اين را بيان نكنيم؟ درخواست ما اين است و با اين هم تأمين مى‏شود. والسلام.
عبدالله نورى- چيزى كه الان مطرح است واقعاً اين بايد براى ما در قانون اساسى روشن بشود. بالأخره در اصل 110 آن اختيارات چه نوع اختياراتى است اگر اختيارات ناشى از ولايت فقيه است پس آنها را حذفش بكنيم يعنى بگوييم ولايت مطلقه همه‏اش حذف اگر نه ناشى از چيز ديگر است آن را ما بدانيم يعنى ما مى‏خواهيم بفهميم از اين به بعد بالأخره قانون اساسى اجرا مى‏شود يا ولايت مطلقه فقيه؟ مى‏خواهيم روشن بشويم.
نايب رئيس (هاشمى رفسنجانى)- اين قاعدتاً دو تا است- آنها را كه در اصل يكصد و دهم گذاشتيم آنها چيزهايى است كه خود فقيه متصدى است. ساير امور هم ... (عبدالله نورى- مستندش هست) نه آن ديگر با مشروعيتى كه از فقيه مى‏گيرند از طريق دولت قوه قضائيه بقيه مسائل دارد اجرا مى‏شود چون در يكى از اصول داريم كه اعمال ولايت فقيه از اين طريق خواهد بود. اين مطلقه در آن مسير مى‏رود يعنى همان‏ها را دارد انجام مى‏دهد قاعدتاً يعنى مفهوم اين اصل اين است كه اگر بعداً ولى فقيه يك جا خواست مستقيماً بيايد دخالت بكند همين كارى را كه امام مى‏كردند يعنى يك دفعه مى‏آمدند مى‏گفتند كه اين وزير را بگذاريد به نخست‏وزير اجازه مى‏دادند بدون توافق مجلس مثلًا چنين كارى را بكنند يا اين پول را برداريم يا اين پول را بگذاريم. اين تصميمات با اين كلمه «مطلق» كه گذاشتيم ديگر در قانون اساسى مبنا پيدا مى‏كند. اين منظور اين است (عبدالله نورى- همين ديگر يعنى اين‏كه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1632
كارى ديگر نخست‏وزير ندارد) آنها مسؤوليت است خوب ما گفتيم فلان فرمانده را نصب بكندآن بايد نصب بكندآن جداگانه است اين مطلق مى‏خواهد اين را برساند.
توسلى- آخر صحبت آقاى مشكينى اين بود كه اگر ما در يك بحران قرار گرفتيم و به اين چيزهايى كه ذكر شد مبتلا شديم كه اينها را بياوريم پس معلوم مى‏شود آنها چيزهايى است كه مربوط ... اين در بيان آقاى مشكينى بود.
آذر قمى- نه، حرف ايشان همين است. چون توهم اين معنا بشود كه مفهوم دارد ما براى اين مفهوم و اين توهم نشود اين‏جورى ...
توسلى- پس اگر ما مطلق گذاشتيم همه اينها اشتراك هست پس آنها اگر نبود هم نبود. پس مى‏توانيم حذفش بكنيم.
آذرى قمى- حرف آقاى هاشمى اين است. مى‏گويند ولى فقيه فقط نصب فرماندهى ...
توسلى- آخر ما معتقديم كه همه كارى براى ولى فقيه است اين ولايت دارد.
نايب رئيس- ببينيد! منظور اين است: آنهايى كه تعيين شده، آنها به عهده ولايت فقيه است يعنى فرمانده را بايد نصب بكند، رئيس صدا و سيما را بايد نصب بكند، حكم رئيس جمهور را تنفيذ بكند آنهايى كه آنجا داريم سر جاى خودش است كل نظام هم با ولايت فقيه دارد كار مى‏كند يعنى مشروعيتش را از ولايت فقيه مى‏گيرد كه ولايت فقيه دارد از اين طريق عمال مى‏شود. معناى اين مطلق را مى‏گذاريم اين است كه محدود به آن 10- 11 تا نيست مى‏تواند در هر جا از بالاى سر بيايد و بگويد اين كار بشود يا نشود.
توسلى- من اشكالم به اين است كه با اين بيان آقاى مشكينى ايشان فرمودند كه ما ناراحت بوديم از اين مسأله‏اى كه محدود كرده بودند برگردانديم و آن را ذكر كرديم.
نايب رئيس (هاشمى)- شما مى‏گوييد آن را برداريم تا درست بشود اصلًا آن مسؤوليت‏ها را به عهده ...
توسلى- اين در ولايت مطلقه هست.
نايب رئيس- يعنى فرماندار را به عهد چه كسى بگذاريم؟
آذرى قمى- بلى مسؤوليت‏ها را به عهده چه كسى بگذاريم؟
حسن حبيبى- هيچى ديگر خودش هست ولايت مطلقه هست.
محمد يزدى- اين‏كه قبلًا صحبت شد انحصار از اين طرف است همه اين فهم اين اعمال حتماً مال فقيه است و غير فقيه مى‏تواند متصدى باشد ..
مهدوى كنى- من رأى موافق مى‏دهم نه اين‏كه بگويم مخالفم البته اين فهم خودم بود مى‏خواستم بگويم آقاى مشكينى بيانشان اين جورى است.
نايب رئيس- خوب مى‏خواهيد در مورد اين يك مخالف و يك موافق صحبت بكنند؟ آقاى يزدى موافقند آقاى موسوى مخالف آقاى موسوى بفرماييد.
موسوى خوئينى‏ها- در اين‏جا دو تا مقوله بحث است: يكى اين‏كه آيا به حسب موازين فقهى ولايت مطلق است يانه؟ كه حضرت امام رضوان الله تعالى عليه در آن نامه‏اى كه مرقوم فرموده بودند آنجا به صراحت نظر مبارك خودشان را فرموده بودندكه ولايت مطلق است بعد مثال‏هايى زده بودند و بعد هم فرموده بودند مطلب بالاتر از اينها است‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1633
و ديگر چيزى نفرموده بودند. اين يك بحث جدايى است. صحبت اين است كه اين جمله را در قانون اساسى بياوريم يا نياوريم. من مى‏كنم الان بحثى كه ما بايد بكنيم اين است كه آيا در قانون اساسى بيايد يا نيايد نه اين‏كه آيا ولايت فقيه ولايت مطلق است يا نيست. خوب بعضى از آقايان فقهاء اصلًا نظرشان غير از آن چيزى است كه الان در اين جمع و در نظام حكومت اسلامى بحث اين است اصلًا چنين ولايتى را نه مطلقش و نه حتى در اين حدى كه در قانون اساسى ما الان هست ... بعضى‏ها هم نظرشان اين است كه هم ولايت دارد و هم مطلق است اين‏جا فكر نمى‏كنم آن بحث مطرح است. بحث اين است كه آيا در قانون اساسى بيايد يا نه؟ اگر اين جمله در قانون اساسى بيايد معنايش اين است كه بقيه اصول كه به عنوان اصول قانون اساسى هست و نظام سياسى و ادارى جامعه را بر اين بنا نهاده‏ايم و از مردم هم براى رأى مى‏خواهيم يك اصلى را در همين جا در كنار اين اصل كه اين نظام را در حكومت اسلامى به اين شكل الان ترسيم كرديم و تصويرى به مردم ارايه مى‏دهم كه جمهورى اسلامى است و قواى كشور قواى سه‏گانه است مجلس داريم قانون‏گذارى مى‏كند دولت داريم قوه قضائيه داريم با اين شيوه‏اى كه در اين قانون اساسى آمده اين اصل معنايش اين است كه هيچ يك از اين اصول ديگر ثباتى ندارد.
ممكن است كسى بگويد كه خوب هيچ وقت ولى فقيه ما، ولى امر حالا يا در آينده چنين كارى نخواهدكرد در عمل چنين كارى خواهد كرد يا نخواهد كرد؟ اين يك بحث است اما اين‏كه اين اصل در قانون اساسى بيايد در كنار ساير اصول چه معنايى مى‏دهد معنايش اين است كه مردم اين قانون اساسى كه ما داريم و اين نظام حكومتى كه گفته‏ايم اين ولى امر مى‏تواند اين را هم به هم بزند در حقيقت شما به يك اصل رأى مى‏دهيد و آن اين است كه در نظام اسلامى همه امور به دست ولى امر است و ولايت او هم مطلق است. هر چيزى را هر زمانى مصلحت ديد مى‏تواند تغيير بدهد و آن كار را مى‏تواند تغيير بدهد و آن كار را مى‏تواند انجام دهد معناى اين اين است و آقاى مخبر كميسيون شماره يك هم در آن جلسات قبلى اين مطلب را داشتند كه كميسيون هم به همين معنا معتقد بودكه ولايت مطلق است منتها اين را ما در قانون اساسى بياوريم به اين رأى نداده بودند نه اين‏كه در اصلش اشكال داشتند گفتند اين در قانون اساسى بيابد خلاصه آنهايى كه بر مى‏دارند اين قانون اساسى را تفسير و تحليل مى‏كنند مى‏گويند در حكومت اسلامى اينها گفته‏اند تمام ازم امور به دست يك نفر است «يفعل ما يشاء» بلى البته چون ولى امر عادل است عدالتش در حد بسيار بالا است هيچ وقت به ضرر جامعه هيچ كارى انجام نخواهد داد و اگر يك وقتى كاركرد بر مبناى هواى نفس خود به خود از آن مقامش معزول مى‏شود اين حرف پيش ما حرف درستى است اما خلاصه مردم و دنيا برداشتشان اين خواهد شدكه ما تمام امور را در اختيار يك فرد قرار داده‏ايم حكومت فرد است با اين‏كه قانون اساسى هم داريم اما آن فرد هم مى‏تواند قانون اساسى را تغيير بدهد و هم هر چيز ديگرى كه براساس قانون اساسى تنظيم مى‏شود يعنى قوانين عالى كشور را مجلس قانون‏گذارى مى‏كند مشروعيتش بر اين است كه ولى امر اجازه داده و لذا مى‏تواند قانون را خود ولى امر بدون مجلس نسخش بكند خود مجلس را منحل بكند تعداد نمايندگان را كم و زياد بكند. بعضى اوقات بگويد اصلًا مجلس نمى‏خواهيم. هركارى را او برخلاف قانون اساسى مى‏تواند ا نجام بدهد و تمام اصول را مى‏تواند تغيير بدهد. آيا مصلحت است كه ما در قانون اساسى چنين تأويلى بياوريم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1634
كه اين برداشت‏ها بشود يا نشود؟ كل قضيه از اول هم بحثش اين بوده من به اين جهت و به اين جهات موافق نيستم كه در قانون اساسى تعبير به اين شكل بيايد و نظر من اين است كه درآن مواردى كه لازم مى‏شود هم چنان‏كه حضرت امام رضوان الله تعالى عليه انجام مى‏دادند از همان اصل پنجم يك تعبير دارد اعتقاد من اين است كه كاملًا از آن استفاده مى‏شود آنجا گفته شده است «و همه مسؤوليت‏هاى ناشى از آن» من خيال مى‏كنم براى اين‏كه اگر گاهى در مواقعى ولى امر واقعاً مصلحت جامعه بود يك كار انجام بدهد ضرورت اقتضا كرد انجام مى‏دهد و با همان جمله هم مى‏رويم مقابله با كسانى كه بخواهند نق بزنند كه مثلًا چرا برخلاف قانون اساسى عمل شده؟ همان كلمه كافى است تا به حال هم بوده و از قبل هم بوده.
نايب رئيس (هاشمى رفسنجانى)- آقاى يزدى بفرماييد.
محمد يزدى- به اين ترتيب سخنى در اصل مبنا نيست كه ولايتى كه براى فقيه ثابت است مطلق است مقيد نيست. به موردى دون مورد. بحثى در اين‏كه اين ولايت مطلق براى فقيهى كه حاكم هست و به طور رسمى مسؤوليت را به عهده گرفته. نمى‏شود مقيد كرد نداريم. فقط بحث اين است كه در قانون اساسى آوردن ممكن است برداشتى از آن بشود يا مردم چنين و چنان بگويند. ظاهراً نگرانى آقايان و يا استدلالى كه جناب آقاى مشكينى داشتند بر اين است كه اين مبنا را به چه نحوى بايد بفهمان و خوب قبلًا هم اين‏جا بحث شد من خودم هم عرض مى‏كردم كه اصل يكصد و دهم هم انحصار از طرف مواردى است كه ذكر شده است يعنى اين موارد به عهدى فقيه است كه نه فقيه فقط اين موارد را انجام مى‏دهد.
اما همين‏طوركه ملاحظه فرموديد خوب اين نحوه استفاده و برداشت مورد اختلاف نظر است و بعضى‏ها خواهند گفت كه رقم و عدد و شماره دارد و معنايش اين است كه غير موارد نمى‏تواند كارى بكند. در حالى كه خوب مبنا اين است كه مى‏تواند كارى بكند.
مسأله اين است كه حضرت امام زايد بر مواردى كه در قانون اساسى ذكر شده بود در مواردى كه لازم مى‏دانستند اقداماتى مى‏فرمودند گوشه وكنار گفته مى‏شد كه اين خلاف قانون اساسى است و اين نقض قانون اساسى است و ايشان قانون اساسى را نقض كرده‏اند حتى بعضى جاها با يك تعابير سريع‏تر و تندترى مى‏گفتند. وقتى ايشان در زمان حيات خودشان قانون اساسى را نقض بكنند پس ديگر چه اعتبارى براى قانون مى‏ماند در حالى كه اين جور نيست ما معتقد بوديم كه نقص قانون اساسى نيست و مفاد اصل پنجم هم همين است كه اين اختيار را دارند الان اين‏كه صريح نيست براى رفع اين ابهام كه وقتى مبناى ما بر اين است كه فقيه مى‏تواند اين كارها را بكند اگر اين توصيف مطلق را براى ولايت ذكر بكنيم آن موردى كه زائد بر مذكورات در قانون اساسى است اگر فقيه استفاده بكند ديگر هيچ كس نمى‏تواند بگويد خلاف قانون اساسى است. نگرانى آقايان اين است كه اگر اين جور باشد پس اين اصول ديگر به درد نمى‏خورد و معناى ولايت مطلقه اين است كه فقيه هر كارى دلش مى‏خواهد بكند اصلًا كل نظام را به هم بزنديك روز بگويد مثلًا نظام جمهورى را نمى‏خواهيم فرض اين است كه در اصل پنجاه و هفتم تصريح به اين مسأله شده، در اصل پنجم اصل ولايت ذكرشده، اصل پنجاه و هفتم عبارت اين است «كه قواى حاكم در جمهورى اسلامى ايران، عبارت‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1635
است از (قوه مقننه، قوه مجريه، قوه قضائيه) كه زير نظر ولايت امر و امامت امت بر طبق اصول آينده عمل مى‏كنند» يعنى نظارت عاليه ولايت امر در اجراييات از طريق اين سه قوه مطابق اين اصول عمل مى‏شود.
نظرتان هست كه جناب آقاى مهدوى اين‏جا مسأله را نقل كردند كه از امام سؤال كردند كه وقتى رهبر با مردمش تقريباً يك نوع قراردادى بست كه من اعمال ولايتم را مطابق اين نظام، براساس اين شكل، براساس اين اصول انجام مى‏دهم يك قراردادى بسته است اين قرارداد را عمل مى‏كند تخلف نمى‏كند. اين نگرانى را ما بگوييم وقتى اين ولايت را به اطلاق توصيف كرد پس مى‏تواند كل قانون اساسى را كنار بگذارد و بگويد اصلًا من كارى ندارم. خود همين قانون اساسى مورد تنفر او قرار مى‏گيرد او با مردمش تعهد كرده كه مطابق اين اصول عمل بكند و ولايتش را از اين اصول اعمال بكند. اين وظايفى كه در اصل 110 ذكر شده اين وظايفى است كه انحصارى او است يعنى كس ديگرى نمى‏تواند اين كار را انجام بدهد. يعنى نصب فقهاء شوراى نگهبان، نصب عالى‏ترين مقام قضايى، نصب فرماندهى كل و ساير چيزهايى كه از اختيارات يا وظايف رهبرى ذكر شده، ما هم ابتدائاً نظرمان اين هست كه معناى ذكر اينها نفى غير نيست بلكه اختصاص اين كارهاست به رهبر منتها چون امكان دارد كسانى از اين مفهوم بگيرند و بگويند نفى غير است مى‏گوييم اين وصف مطلق را ذكر بكنيد كه اين نفى غير نكند شما مى‏گوييد وقتى نفى غير نكرد پس غير حتى نفى اينها را هم مى‏كند، مى‏خواهيم بگوييم اين جورى نيست نفى اينها را هم نمى‏گيرد؟ چرا؟ به خاطر اين‏كه مطابق اصل پنجاه و هفتم مى‏گويد از اين طريق اعمال مى‏كند. پس اگر شما اين توصيف را بياوريد هم اينها كه اين‏جا ذكر شده است محفوظ است و عمل مى‏شود و هم اگر در مورد لازم دانست خارج از اين موارد عمل بكند نه نقض اين موارد بكند يعنى يك كارى را لازم دانست كه با اينها منافات ندارد خلاف اينها نيست و نياز هم هست و از اختياراتش مى‏خواهد استفاده كند مثل نصب ائمه جمعه كه ايشان اشاره فرموده‏اند يا بعضى دخالت‏ها كه ذكر نشده نقض اينها هم نيست ولى داراى ولايتش هست. (حالا يا هست) در آنجايى كه هست تعهدكرده از اين طريق عمل كند اگر از اين طريق تأمين نمى‏شود و لازم مى‏داند كه ولايت را اعمال بكند اعمال مى‏كند ولايت را نقض قانون اساسى هم نكرده چون توصيف مطلق هست بنابراين نگرانى براى هيچ طرف نيست.
ما كه مى‏گوييم اين كلمه اطلاق اضافه بشود نه بدين معناست كه يعنى قانون اساسى را بگذاريم كنار، نه بدين معناست كه نظام را بگذاريم كنار، نظام محفوظ است، قانون اساسى محفوظ است، خود همين ولى مطلق مى‏گويد از اين طريق عمل مى‏كند ولى مواردى هم پيش مى‏آيدكه نقض اين طريق نيست نياز هم هست و اگر هست و اگر عمل بكند ديگران خواهندگفت نقض كرده مى‏گوييم نه خير نقص نكرده، چون خود قانون وصف اطلاق را به آن داده و مى‏تواند عمل بكند در مواردى هم كه از اين طريق عمل مى‏كند از اين طريق عمل مى‏كند. به اين ترتيب هم با مبنا به اصطلاح مطابق هست و هم آن نگرانى كه آقايان اظهار مى‏كنند آدم مطمئن است كه اين نگرانى نيست واقعاً جا ندارد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1636
موسوى خوئينى‏ها- از فرمايشات آقاى يزدى چنين برمى‏آيد كه مطلق نمى‏دانند.
منشى (يزدى)- چرا من مطلق مى‏دانم.
بنده عرض مى‏كنم تا وقتى كه از طريق قانون اساسى (كه خودش گفته است از اين طريق عمل مى‏كنم) مى‏كند جاى نگرانى براى شما نيست كه «معنى اطلاق اين است كه قانون را كنار بگذاريم»!
نايب رئيس (هاشمى رفسنجانى)- ده دقيقه‏اى را كه ما داريم آقا صحبت كردند ديگر ... (سيد على خامنه‏اى- مى‏خواهيد من دو سه كلمه صحبت بكنم؟) پس بگذاريد آقاى نورى صحبت كنند بعد شما صحبت كنيد كه ترتيب رعايت شود. آقاى نورى صحبت كنيد.
عبدالله نورى- بسم الله الرحمن الرحيم. من فكر مى‏كنم حاج آقا آذرى بودند كه در اصل پنجاه و هفتم پيشنهاد فرمودند اين اصلاح بشود. به نظر من اگر آنجا اين اصلاح بشود شايد خيلى بحث‏ها جمع و جورتر بشود و اين مسأله‏اى نباشد كه قواى حاكم در جمهورى اسلامى ايران عبارتند از قوه مقننه، قوه مجريه، قوه قضائيه كه زير نظر ولايت مطلقه فقيه بر طبق اصول آينده اعمال مى‏گردد. اگر آنجا را اصلاح كنيم هم سازماندهى كشور را قبول كرده‏ايم، هم ولايت مطلقه را قبول كرده‏ايم، هم ارتباطش به هم داده‏ايم، ولى اين را پذيرفتيم، اگر آنجا را عمل نكنيم به نظر من كاملًا تناقض است. يعنى ما يك سلسه اصولى را نوشته‏ايم در كنار آن هم يك اصل به عنوان ولايت مطلقة بدون ارتباط با آن آورده‏ايم معنايش هم اين است به خلاف آن چيزى كه حاج آقا يزدى فرمودند كه نه خير در چهارچوب قانون اساسى است، اگر در چهارچوب است پس همين اصل پنجاه و هفتم را درست كنيد، اگر مازاد بر اين است، قانون اساسى مى‏گويد رئيس جمهور مى‏خواهيم، ممكن است ولايت مطلقه فقيه در يك موردى تشخيص بدهند كه خير رئيس جمهور اصلًا نمى‏خواهيم، مجلس مى‏خواهيم، بگويند نه خير نمى‏خواهيم، اگر بخواهيم كنار هم ببينيم بياييم همان جا روى اين كلمة زير نظر ولايت امر را زير نظر ولايت مطلقه فقيهش بكنيم، هم چارچوب قواى حاكم و هم قانون اساسى را قبول كرده‏ايم هم كلمه ولايت مطلقه فقيه را آورده‏ايم و مشكلمان هم برطرف مى‏شود.
آذرى قمى- اجازه بفرماييد من يك توضيحى عرض كنم.
نايب (هاشمى رفسنجانى)- نوبت آقاى خامنه‏اى است.
سيد على خامنه‏اى- حالا بفرماييد شما.
آذرى قمى- ببينيد آقاى خوئينى‏ها، در قانون اساسى در رابطه با مقننه، مجريه و قضائيه تكاليفى را قبول داريم و بعد همين وظايفى كه در اين‏جا گذاشتيم اينها اطلاق دارد يعنى بايد در هر شرايطى، بايد اعمال مثلًا راجع به ولايت، راجع به قوه مقننه را از راه مجلس بكنيد، اين اطلاق دارد ما مى‏گوييم ولايت مطلقه‏اى كه اين‏جا مى‏گوييد اين حكومت دارد بر آن چطور؟ يعنى در همه حالات اگر بايد الا و لابد از راه مجلس عمل بكنيم در يك موردى استثنا مى‏شود و آن مورد چيست؟ آن جايى كه مصلحت اقتضا بكند، مصلحت كشور اقتضا مى‏كند كه نه از آن طريق ديگر اعمال نشود. پس اين با هم ديگر تضاد ندارد يعنى عام و خاص مطلق است مطلق و مقيد است بايد مسأله تقنين هميشه ولايتش را از راه مجلس اعمال بكند، الا يك فرضى و آن فرض اين است كه مصلحت اقتضا بكند كه آن طريق را در اين مورد خاص كنار بگذارد نه مطلقاً.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1637
پس بنابراين اين دو تا با همديگر معارضه ندارند هيچ با هم تضاد ندارند لذا امام كه مى‏فرمايند مصلحت نظام ...
هاشمى (رفسنجانى)- حرف آقاى خوئينى‏ها هم كه همين بوده ... ايشان مى‏گفت ما مصلحت نمى‏دانيم در قانون بياورند.
آذرى قمى- نه اين را كه آقاى نورى و ايشان مى‏گويند، مى‏گويند مضاده دارد مى‏گويم مضاده ندارد به همديگر، مصلحت نظام تقييد مى‏كند اين اطلاقات را.
نايب رئيس (هاشى رفسنجانى)- خيلى خوب جناب آقاى خامنه‏اى ...
سيد على خامنه‏اى- بسم الله الرحمن الر حيم. حالا پيشنهاد جناب آقاى نورى كه در آن اصل بيايد اين را بنده هم مخالف نيستم، على اى حال مقصود اين است كه يك جايى در قانون اساسى اين بيايد، اما من دو تا مطلب را عرض كنم يكى راجع به اصل قضيه در پاسخ به سؤالى كه جناب آقاى موسوى كردند. ببينيد اين همان چيزى است كه امام با آن تأكيد بيان كردند و ما همه فضا تبليغاتى كشور را اين قضيه پر كرده‏ايم در نماز جمعه‏ها گفتيم، در سخنرانى‏ها گفتيم، در تريبون گفتيم چرا؟ چون اصل قوام نظام به اين است. من به ياد همة دوستانى كه در جريان‏هاى اجرايى كشور بودند مى‏آورم كه آن چيزى كه گره‏هاى كور اين نظام را در طور اين هشت سالى كه ماها مسؤول بوديم باز كرده همين ولايت مطلقه امر بوده و نه چيز ديگر. ما در جنگ، در مسائل اقتصادى، در زمينة مسائل پولى و بانكى، در زمينه‏هاى سياسى در مسائل مربوط به خارج از كشور، آنجاهايى كه كشش تشكيلات و سيستم آن قدر نبود كه بتواند كارها را انجام بدهد ما از ولايت مطلقه امر استفاده كرديم يا دستور داده امام كه اين كارها انجام بگيرد يا محول كردند به رؤساى سه قوه يا به يك جمعى و اين كارها انجام گرفته. من مى‏گويم ما مواظب باشيم اين گوشه‏اش خراشيده نشود.
اگر مسأله ولايت مطلقه امر كه مبنا و قاعده اين نظام است ذره‏اى خدشه‏دار بشود ما باز گره كور خواهيم داشت، باز مشكل خواهيم داشت باز بن بست خواهيم داشت، مراقب باشيد اين يعنى صغرى در كبرى تأثير نگذارد، چون حالا مصداق ولايت امر امام خمينى نيست، اصل قضيه و مدعاى ولايت امر تخطئه نشود. حرف‏هاى گذشتة همه‏مان تخطئه خواهد شد و نظام در بن‏بست قطعى قرار خواهد گرفت در حوادث گوناگون. اين راجع به آن مسأله اول يعنى من مى‏خواهم توجه همه برادران را جلب كنم به حساس بودن روى اين قضيه. به اين هم اكتفا نكنيد كه در قانون اساسى بيايد نه. در مصاحبه‏ها در گفتن‏ها در گفتارهاى تلويزيونى در توجيهى كه از قانون اساسى مى‏شود از اين اصل خجالت نكشيد كه ما گفتيم ولايت مطلقه امر، نه اين اصل خجالت ندارد اين اصل امتياز جمهورى اسلامى است، مايه برندگى تيغ جمهورى اسلامى است از اين قوياً دفاع كنيد اين يك چيزى است كه لازم است و نظام به اين احتياج دارد.
اما مطلب دومى كه حالا در قانون اساسى بياوريم يا نه. من مى‏گويم اگر هم به صرافت امر اگر ما ممكن بود اين را نياورديم حالا كه بحث شده ديگر نمى‏شود نياوريم. اگر بحث نمى‏شد، مطرح نمى‏شد، گفتگو نمى‏شد، خيلى خوب گفته مى‏شد به اطلاق ولايت امر ما يعنى از ولايت امر متبادر از ولايت امر، ولايت مطلقة امر است خيلى خوب مى‏شد فهميد. اما الان‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1638
كه بحث شد و يكى گفت آرى و يكى گفت نه، اگر نياوريد معنايش نفى است ولو شما برويد بگوييد كه نه آقا ما مقصودمان اين بود كه باشد اما در قانون اساسى نيايد، اين ديگر خدشه‏دار خواهد شد يعنى الان هيچ مصلحت نيست كه در اين ترديد بشود كه بيايد. حالا كجا بيايد من بحثى ندارم يا اصل پنجاه و هفت بيايد يا اصل نمى‏دانم صد و ده بيايد، هر جا مى‏خواهد بيايد، صد و هفت بيايد اين تفاوت نمى‏كند.
مى‏فرماييد كه اگر ما مطلقه را آورديم در تفسيرى كه خواهد شد خواهند گفت كه آقا اين‏ها ولايت مطلقه درست كردند، من مى‏گويم اگر نياوريد هم همين است آقاى خوئينى‏ها، بالاخره شما ولايت را معنا خواهيد كرد يا نه؟ در بيان معناى ولايت فقيه تقيه خواهيم كرد ما از دنيا يا از روشنفكران خودمان؟ يا نه مثل امام صريحاً خواهيم گفت؟ اگر بناست تقيه كند نظام يعنى نه مقصودش را بگويد، حرف دلش را بگويد و نه هم ولى فقيه در آنجا كه لازم مى‏داند تصرف كند، يعنى ولى فقيه مى‏خواهد تصرف كند، تقيه كند، بگويد ممكن است من تصرف كنم، دنيا بگويد اى آقا اين‏ها حكو مت مطلقه درست كردند اگر بناست نظام جمهورى اسلامى در بيان مرادات خودش و اعمال آنها تقيه كند از كسى، خوب آن يك حرفى است، اما اگر قرار نيست تقيه كنيم، چه شما مطلقه را بگذاريد چه نگذاريد با توجه به اين‏كه اعتقادمان اين است كه مطلقه است، مجبوريم به دنيا بگوييم ما مرادمان اين است از مطلقه.
بنابراين ترديد نگذاريم در بحث، اجازه ندهيم كه زمينه‏اى باقى بماند كه يك وقتى يكى پيدا بشود آنجا بگويد آقا چرا اين كار را كرديد، چه حقى داشتيد؟ بعد شما بگوييد آقا ولايت مطلقه بود، بگويد از كجا معلوم بود؟ يك بحث و جنجالى در جامعه ما به وجود بياوريم سر يك مسأله‏اى كه برايمان روشن است. گذاشتنش هيچ اشكالى ندارد، نگذاشتنش به نظر من مشكلات فراوانى را به وجود خواهد آورد. اما اين‏كه آيا گذاشتن اين كلمه به معناى نقض قانون اساسى است، نه. آقاى آذرى توضيح دادند، به نظر من هيچ اشكالى ندارد. اين ولايت امرى كه مشروعيت نظام با او است با يك دستگاهى، با يك سيستمى مملكت را اداره مى‏كند، آن سيستم چيست؟ اين قانون اساسى است، اين است يعنى وقتى ما مى‏گوييم كه مشروعيت نظام مثلًا رئيس جمهور هم كه مردم به او رأى مى‏دهند ما جلوى چشم دنيا رئيس جمهورى را كه چندين ميليون آدم به او رأى داده‏اند مى‏آوريم پيش ولى امر كه آقا شما تنفيذ كن ديگر، معناى اين حرف چيست؟ معنايش اين است كه اگر او تنفيذ نكند فايده‏اى ندارد. خوب پس ببينيد ما ولايت مطلقه را در عمل و حتى در اظهارات داريم مى‏گوييم منتها اين ولايت مطلقه اعمالش و ادار كشور به وسيل او با يك سيستمى انجام بگيرد، آن سيستم اين است. آنجايى كه اين سيستم با ضرورت‏ها برخورد مى‏كند و كارآيى ندارد، آن وقت ولايت مطلقه از بالا سر وارد مى‏شود گره را باز مى‏كند. بنابراين نه اصل صد و ده ايرادى دارد و نه بقيه اصول اين قانون. لذا من عرض مى‏كنم در اين زمينه ترديد هيچ مصلحت نيست يعنى مصلحت نيست كه اين شورا چيزى را كه امام صراحتاً گفته ترديد كند صراحتاً در قانون بياوريد.
نايب رئيس (هاشمى رفسنجانى)- خيلى خوب حالا دو تا احتمال هست، يكى اين‏كه در اصل پنجاه و هفت بگذاريم ايشان هم موافق بودند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1639
سيد على خامنه‏اى- من نظر آقاى نورى را تأييد مى‏كنم، اصل پنجاه و هفت مناسب است، هيچ اشكالى ندارد.
نايب رئيس (هاشمى)- خيلى خوب، اجازه بدهيد دو تا رأى مى‏گيريم اگر در همين اصل يكصد و هفت رأى بياورد، اين‏جا مى‏گذاريم ولى اگر تصويب نشود براى اصل پنجاه و هفت رأى مى‏گيريم.
آقايان هم موافقت كنند كه رأى نشكند ديگر در همان اصل پنجاه و هفت بگذاريم.
ميرحسين موسوى- حاج آقا! من فكر مى‏كنم پنجاه و هفت بگذاريد كه رأى قوى بياورد.
هاشمى- خيلى خوب پس ديگر بحث نكنيم، بگذاريد.
نايب رئيس (سيد على خامنه‏اى)- حالا اگر اين رأى نياورد آن يكى را رأى بگيريد.
آذرى قمى- آقاى هاشمى! اصل پنجاه و هفت يعنى زير نظر ولايت مطلقه امر.
هاشمى- بله.
منشى (يزدى)- اصلًا مى‏تواند ولايت مطلق فقيه باشد.
نايب رئيس (هاشمى)- همان كه مى‏خواهيد آنجا بگذاريد، اين‏جا بگذاريد.
نايب رئيس (سيد على خامنه‏اى)- اين اشكالى ندارد، فرق نمى‏كند.
منشى (يزدى)- اول به پيشنهاد مكتوب رأى بگيريد.
نايب رئيس (هاشمى)- اوّل پيشنهاد مكتوب را رأى مى‏گيريم: آقايانى كه موافقند در اصل يكصد و هفت اضافه بشود رأى بدهند (دوازده نفر رأى دادند) اين رأى نياورد.
حالا آقايانى كه موافقند در اصل پنجاه و هفت اضافه بشود رأى بدهند (همه رأى دادند) اين به اتفاق آراء رأى آورد.
امامى كاشانى- جناب آقاى هاشمى، اين مطلبى كه الان تصويب شد معلوم باشد در مذاكرات با آن كه در اصل صد و هفت است هيچ فرقى ندارد. براى اين‏كه مى‏گويد اين‏ها زير نظر ولايت مطلقه است چون بعداً مى‏آيد در شوراى نگهبان، مذاكرات اين‏جا در تفسيرش مؤثر است، اين معنايش اين است كه ولايت، ولايت مطلقه است ولى در اين سيستم عمل مى‏كند، مى‏تواند هم ... عمل كند.
نايب رئيس (هاشمى)- آقاى امامى ببينيد آن كه باعث شد آقايان گفتند ما هم قبول كرديم، توضيح آقاى نورى بود يعنى اين‏جا كه ما آورديم با همان‏جايى كه سازمان را تصويب كرديم ولايت مطلقه را گفتيم، با هيچ‏جا درگير نمى‏شود. آنجا كه بگوييم بعد سؤال پيش مى‏آيد كه اين‏جا سازمان را گفتند، آنجا ولايت مطلق را گفتند اين بيان ايشان بيان قابل قبولى بود ديگر دليلش هم اين است.
آذرى قمى- ببينيد، اين‏جا اگر اين جور باشد كه زير نظر ولايت مطلقه يا امر و امامت است بر طبق اصول آيند اين قانون اعمال مى‏گردد. پس اگر يك جايى مصلحت اقتضاء كرد كه برخلاف اصول آينده عمل شود، بشود حق ندارد. (يزدى- قواى حاكم را دارد مى‏گويد) آقا مى‏گوييد زير نظر ولايت مطلقه امر بر طبق اصول آيند اين قانون اعمال مى‏گردد.
كروبى- حالا ما فرض هم مى‏كنيم معنايش اين است، فرض مى‏كنيم صد و هفت است كه رأى نياورده‏اى جور نيست.
سيد على خامنه‏اى- نه معنايش اين نيست، آقاى آذرى اجازه بدهيد. من يك جمله بگويم صبر كنيد.
كروبى- عذر مى‏خواهم، معذرت مى‏خواهم، فرض هم اين جور باشد، خوب آنجا رأى نياورد ديگر و اين جور هم نيست.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1640
منشى (حبيبى)- آقاى هاشمى، عبارت ولايت مطلق امر يا فقيه است؟
منشى (يزدى)- پيشنهاد آقاى خوئينى‏ها اين است، عبارت بشود زير نظر ولايت مطلق فقيه.
منشى (حبيبى)- فقيه بهتر است.
منشى (يزدى)- پيشنهاد آقاى خوئينى‏ها اين است، عبارت بشود زير نظر ولايت مطلق فقيه و امامت امت.
نايب رئيس (هاشمى)- نه همان امر باشد، همان كه بوده، ما به همان «امر» رأى گرفتيم.
منشى (يزدى)- ولايت مطلق امر.
آذرى قمى- آقا اجازه بدهيد منظور تأمين نشده (هاشمى- اشكال هست).
منشى (يزدى)- ولايت مطلقه، ديگر آن ولاى امر مطلق بايد باشد.
نايب رئيس (سيدعلى خامنه‏اى)- ملاحظه كنيد آن جورى است، مى‏گويند قواى حاكم در جمهورى اسلامى ايران عبارتند از اين سه قوه كه زير نظر ولايت مطلق امر و امامت است بر طبق اصول آينده اين قانون اعمال مى‏گردد ... (چند ثانيه در نوار قطع شده است)
اين ولايت مطلق بر طبق اصول اين قانون عمل مى‏شود، اشكالى ندارد.
كروبى- ى عنى كاملًا اين جورى است ديگر؟
سيد على خامنه‏اى- همين‏طور است، بله.
منشى (يزدى)- ولايت مى‏تواند، منتها قوا از اين طريق است.
نايب رئيس (سيد على خامنه‏اى)- قوا نمى‏تواند جور ديگر عمل كنند، يك اصلى كه مسأله ندارد.
منشى (يزدى)- بله قوا فقط از اين طريق كار مى‏كنند.
نايب رئيس (هاشمى)- آقايان از اين اصل عبور مى‏كنيم. اصل بعدى را بخوانيد.
منشى (حبيبى)- جمل آخر اصل يكصد و هفت كه خوانديم «رهبر در برابر قوانينى با ساير افراد كشور مساوى است» اين جمله را اصل از يكصد و دوازده گرفته و به اين‏جا اضافه كرده‏ايم كه اصل يكصد و دوازده‏مان آزاد باشد.
نايب رئيس (هاشمى)- بايد به اين تغيير در اصل يكصد و هفتم رأى بدهند (اكثراً رأى دادند) تصويب شد. خدا شما را رحمت كند، اصل بعد را بخوانيد.
                         (به شرح زير خوانده شد)

اصل يكصد و هشتم- قانون مربوط به تعداد و شرايط خبرگان، كيفيت انتخابات آنها و آيين‏نامه داخلى آنان براى نخستين دوره به وسيله فقها اولين شوراى نگهبان تهيه و با اكثريت آراء آنان تصويب شود و به تصويب نهايى رهبر انقلاب برسد. از آن پس هر گونه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1641
تغيير و تجديد نظر در اين قانون و تصويب ساير مقررات مربوط به وظايف خبرگان در صلاحيت خود آنان است.
منشى (حبيبى)- اين اصل، همان اصل يكصد و هشتم قانون اساسى فعلى است كه جمله «و تصويب ساير مقررات مربوط به وظايف خبرگان» به آن آخر اضافه شده و عبارت «در صلاحيت خود آنان است» تغيير يافته است. در سطر اول در قانون اساسى فعلى «كيفيت انتخاب آنها» بوده (آن طور كه جناب آقاى مؤمن فرمودند) بدون توجه شده است: «كيفيت انتخابات و آيين‏نامه داخلى جلسات آنان» كه در كميسيون پيشنهاد شد همان «انتخاب آنها» كه در قانون اساسى بوده، هم به لحاظ اين كه معنا را بهتر مى‏رساند. هم به لحاظ اين‏كه اصل قانون اساسى فعلى است باقى بماند و تنها تغييرى كه ما داريم در مصوب شورا اين است كه انتخابات را به «انتخابات آنها» تغيير داديم.
منشى (يزدى)- تقريباً ابقاى حالت قبلى است.
نايب رئيس (هاشمى)- آقايان اگر با اين تغيير موافقند رأى بدهند (اكثر رأى دادند) تصويب شد. از اين عبور مى‏كنيم. اصل بعد را بخوانيد.
                         (به شرح زير خوانده شد)

اصل يكصد و نهم‏
شرايط و صفات رهبر:
1- صلاحيت علمى لازم براى افتاء در ابواب مختلف فقه.
2- عدالت و تقواى لازم براى رهبرى امت اسلام.
3- بينش صحيح سياسى و اجتماعى، تدبير، شجاعت، مديريت و قدرت كافى براى رهبرى. در صورت تعدد واجدين شرايط فوق، شخصى كه داراى بينش فقهى و سياسى قوى‏تر باشد مقدم است.
منشى (حسن حبيبى)- در شورا اصل يكصد و نهم به ترتيبى كه الان خواندم تصويب شده، فقط شرايط و صفات رهبر را (الف- ب- ج) گذاشته ولى با توجه به اين كه در موارد ديگرى كه شورا تصويب كرده و در اصول ديگر قانون اساسى فعلى بندها با شماره (يك- دو- سه) مشخص شده، پيشنهاد ما اين است كه آن (الف- ب- ج) به (1 و 2 و 3) تغيير بكند.
نايب رئيس (هاشمى)- به اين تغيير هم بايد رأى بگيريم. آقايانى كه با اين تغيير حروف به رقم موافقند رأى بدهند. (اكثر رأى دادند) تصويب شد.
مشكينى- ملاك اين چه بود؟
هاشمى- زيباتر است.
منشى (يزدى)- نظر هماهنگى با شكل ساير اصول قانون اساسى است، اصل بعد را بخوانيد.
                         (به شرح زير خوانده شد)

اصل يكصد و دهم‏
وظايف و اختيارات رهبر:
1- تعيين سياست‏هاى كلى نظام جمهورى اسلامى ايران پس از مشورت با مجمع تشخيص مصلحت نظام.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1642
2- نظارت بر حسن اجراى سياست‏هاى كلى نظام.
3- فرمان همه‏پرسى.
4- نصب و عزل و قبول استعفاء مقامات ذيل:
الف- فقهاى شوراى نگهبان.
ب- عالى‏ترين مقام قو قضائيه.
ج- رئيس سازمان صدا و سيماى جمهورى اسلامى ايران.
د- رئيس ستاد مشترك.
ه-- فرمانده كل سپاه پاسداران انقلاب اسلامى.
و- فرماندهان عالى نيروهاى نظامى و انتظامى.
5- فرماندهى كل نيروى مسلح.
6- اعلام جنگ و صلح و بسيج نيروها.
7- حل اختلاف و تنظيم روابط قواى سه‏گانه.
8- حل معضلات نظام كه از طرق عادى قابل حل نيست، از طريق مجمع تشخيص مصلحت نظام.
9- امضاء حكم رياست جمهورى پس از انتخاب مردم. صلاحيت داوطلبان رياست جمهورى از جهت دارا بودن شرايطى كه در اين قانون مى‏آيد بايد قبل از انتخابات به تأييد شوراى نگهبان و در دور اول به تأييد رهبرى برسد.
10- عزل رئيس جمهور با در نظر گرفتن مصالح كشور، پس از حكم ديوان عالى كشور به تخلف وى از وظايف قانونى يا رأى مجلس شوراى اسلامى به عدم كفايت وى بر اساس اصل هشتاد و نهم.
11- عفو يا تخفيف مجازات محكومين در حدود موازين اسلامى، پس از پيشنهاد رئيس قوه قضائيه. رهبر مى‏تواند بعضى از وظايف و اختيارات خود را به شخص ديگرى تفويض كند.
منشى (حبيبى)- دو تا توضيح، يكى مجمع تشخيص مصلحت نظام، در برخى از موارد مجمع تشخيص مصلحت نوشته شده بود، پيشنهاد ما اين است كه مجمع تشخيص مصلحت در هر جايى كه با عنوان رسمى‏اش كه در خود اصل مربوط هست، مجمع تشخيص مصلحت نظام ذكر بشود، اين يك نكته، نكته ديگر اين است كه حل معضلات نظام ضمن اين مواردى كه تصويب شد، چون آخرين مرحله تصويب شده بود، بند يازده بود، ما فكر كرديم كه بعد از حل اختلاف و تنظيم روابط قواى سه‏گانه و قبل از آن مواردى كه جنبة امضايى و اينها دارد، اگر اين حل معضلات نظام را بگذاريم در تنظيم موارد بهتر باشد يعنى در واقع ما بند يازده را آورديم به بند هشت و از بند نه به شماره‏ها تغيير كرده.
نايب رئيس- خوب حالا آقاى امينى سؤالشان را بپرسند.
امينى- سؤال من راجع به همان بند هشت است كه اين حل معضلات نظام كه از طرق عادى قابل حل نيست، از طريق مجمع تشخيص مصلحت نظام يعنى خود رهبر مشورت مى‏كند با مجمع تشخيص مصلحت و خودش حل مى‏كند يا ارجاع مى‏دهد به آنها؟ ظاهر عبارت اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1643
است كه حل معضلات نظام كه از طريق عادى قابل حل نيست، از طريق مجمع تشخيص مصلحت يعنى خودش نمى‏تواند به آنها مى‏گويد انجام بدهند. ظاهراً آن كه بحث بود اين است كه خود رهبر مى‏تواند حل كند با مشورت و جلوتر هم در كميسيون صحبت بوده اين چه جورى است؟
نايب رئيس (هاشمى رفسنجانى)- موقع تصويب اين جورى تصويب شد، اين تصويب شد.
خوئينى‏ها- چون حضرت امام جزو وظايف مجمع قرار داده بودند.
هاشمى رفسنجانى- اين كه ايشان مى‏گويند اصلا در كميسيون نبوده اين اين‏جا پيشنهاد شده است.
آذرى- امام فرموده قانون‏گذار نباشد، در عرض قواى ديگر بلكه بازوى مشورتى باشد.
هاشمى- مى‏شود ولى به هر حال اين پيشنهاد اين‏جا بوده.
امينى- پس اين خصوصيت چه كار دارد به رهبرى؟ اين‏جا سؤال اين است كه از وظايف رهبرى است، ظاهرش اين است خودش با مشورت ...
ميرحسين موسوى- حاج آقا، اين معضلات را رهبرى ارجاع مى‏دهد يعنى سر خود نمى‏تواند شوراى تشخيص مصلحت معضلات كشور را بيايد حل بكند، ما داريم بحث ولى مطلق امر را مى‏كنيم.
نايب رئيس (هاشمى رفسنجانى)- حالا شما بحث نكنيد. آنچه كه تصويب شد اين است آن‏كه در كميسيون نبود، اين‏جا پيشنهاد داديم تصويب شد ...
 (آذرى- ظاهرش اين بود با مشورت ...) نه نبود، پيشنهاد عين اين لفظ است، حالا اگر مى‏خواهيد عوض بشود بايد يك پيشنهاد پنج نفرى امضاء بكنيد تازه عوض هم نمى‏شود ديگر بحث نكنيد.
عميد زنجانى- ولى اين مخالف فرمايش امام است، نهادى در برابر نهادها، نهاد تصميم‏گيرنده مى‏شود.
نايب رئيس (هاشمى رفسنجانى)- آن جاى بحثش ديگر اين‏جا نيست حالا، آقاى توسلى هم سؤال داشتند. شما سؤالتان چى بود؟
توسلى- من چون نبودم يك سؤال داشتم. بعضى از وظايف و اختيارات خود را آن جنب ولايتى را تفويض به غير مى‏كند، تفويض معنايش وكالت است، چون من در آن جلسه نبودم.
منشى (يزدى)- اين بحث شد جناب آقاى توسلى.
هاشمى رفسنجانى- خوب مى‏خواستيد در آن جلسه باشيد، (با خنده) حالا ما ديگر نبايد همه‏اش جواب بدهيم. ما رأى هم الان نمى‏خواهيم ...
منشى (يزدى)- نفس ولايت قابل تفويض نيست، كار را تفويض مى‏كند.
هاشمى- ما الان رأى هم نمى‏خواهيم ديگر كه گرفتار شما باشيم كه جواب بدهيم.
منشى (يزدى)- مطمئن باشيد كه بحث‏ها ذكر شد فقط خصوصيت يك كارى را واگذار مى‏كند و لذا مى‏گويد بعضى از كارها را، مى‏گويد اين كار را شما بكن، نه ولايتش را بدهد به او
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1644
 (توسلى- يعنى ولايت مى‏دهد؟) يعنى وكالت مى‏دهد كه از طرف او انجام مى‏گيرد.)
آذرى- شبيه اينها را هم رد كرديم ما.
نايب رئيس (هاشمى رفسنجانى)- آن به خودش نيست، جواب شبهه شما اين است كه اين خودش استقلال ندارد اگر رهبر خواست به آنها چنين حقى را مى‏دهد اگر نخواست نمى‏دهد به علاوه شما آن ولايت مطلقه‏اى كه آنجا گفتيد معنايش اين است كه اگر رهبر نخواست هم به اينها نمى‏دهد همين‏طور كه اگر ديد اين‏جا مشكل هست رهبر خودش از بالاى سر مى‏آيد كار را انجام مى‏دهد و اين شبهه‏ها اصلًا ديگر وارد نيست بحث هم نكنيد. آقاى موسوى بفرماييد.
موسوى خوئينى‏ها- من يك پيشنهاد دارم كه يك جمله‏اى است مثل همان اصل 107 حالت تاريخى پيدا كند. در آن بند 9 (اصل يكصد و دهم) گفته‏ايم «و در دور اول به تأييد رهبرى برسد» كه الان ديگر موضوعيت ندارد. بعد مى‏گوييد «شرايطى كه در اين قانون مى‏آيد ... و در دوره اول به تأييد رهبرى برسد.»
نايب رئيس (هاشمى رفسنجانى)- ما اين را در همان موقع بحث پيشنهاد كرديم كه حالت تاريخى بدهيم، نپذيرفتند، گفتند بگذاريد متن قانون اساسى است، بماند. (موسوى خوئينى‏ها- آنجا مى‏گفتند حذفش كنيد) نه، گفتند بگذاريد متن قانون بماند دليلشان اين بود، همان موقع من گفتم به اين هم مثل آنجا جنبه تاريخى بدهيم، نپذيرفتند.
من يك پيشنهاد اصلاح عباراتى دارم نمى‏دانم مورد قبول آقايان هست يا نه، در آن بند كه آمده «نصب و عزل و قبول استعفاى مقامات ذيل» بهتر است به جاى «ذيل» بنويسيم «زير» چون آنجا وسط جمله است نه آخر آن.
سيد على خامنه‏اى- ذيل يعنى دامن.
ى زدى- اصلًا فارسى باشد بهتر است.
موسوى خوئينى‏ها- نه ذيل مى‏خواهد نه زير «مقامات: الف- ب- ج الى آخر»
نايب رئيس (هاشمى)- اول «زير» را رأى مى‏گيريم، آقايانى كه موافقند در اين‏جا به جاى ذيل «زير» نوشته شود رأى بدهند. (عده كمى رأى دادند) تصويب نشد.
حالا آقايانى كه با حذف كلمه «ذيل» موافقند رأى بدهند (اكثر رأى دادند) تصويب شد.
نايب رئيس (سيد على خامنه‏اى)- عبارت سليس نيست، مقامات را هم خذف كنيد. «مقام فقهاى شوراى نگهبان عالى‏ترين مقام قوه قضائيه ...»
نايب رئيس (هاشمى)- پس مى‏شود «نصب و عزل و قبول استعفاى: الف» آقايانى كه موافقند كلم «مقامات» حذف بشود رأى بدهند (اكثر رأى دادند) اين هم تصويب شد. دو تا تغيير هم كميسيون داده بود يكى اين كه نظام را آورده بود بالا و ديگر بند حل معضلات را.
آقايانى كه با اين دو تغيير هم موافقند رأى بدهند (اكثر رأى دادند) تصويب شد.
نورى- آقاى هاشمى من پيشنهاد مى‏كنم بند 5 و 6 بيايد بالاتر و بشود بند 4 و 5.
نايب رئيس (هاشمى)- اصلًا اهميت فرماندهى كل نيروهاى مصلح هم ايجاب مى‏كند ما بياوريم بعد از بند 3 بگذاريم. جاى فرماندهى كل نيروهاى مصلح الان به خاطر اين‏كه بالايش همه‏اش نصب مقامات نظامى بود يك دفعه مى‏رسد به فرماندهى كل ... يك نوع اختلاطى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1645
هم موقع خواندن پيش مى‏آيد. اين پيشنهاد اصلاحى آقاى نورى را به رأى مى‏گذاريم كه:
بند 5 و 6 بيايد بعد از 3 بشود 3 و 4. آقايانى كه موافقند بند 5 و 6 فرماندهى كل نيروهاى مسلح و اعلان جنگ و صلح و بسيج نيروها بيايد بالا و بشود 3 و 4 (موسوى خوئينى‏ها 3 كه فرمان همه‏پرسى است) درست است بشود 4 و 5 آقايانى كه موافقند رأى بدهند (اكثر رأى دادند) تصويب شد.
اصل بعد را بخوانيد.
حبيبى- قبلًا توضيحى عرض كنم اصل 11 در خصوص هنگامى است كه رهبر از انجام وظايف قانونى‏اش ناتوان مى‏شود. اصل 111 مكررى كه بوده نحوه اداره كشور در زمانى كه رهبر يا كناره‏گيرى مى‏كند يا عزل مى‏شود و يا فوت مى‏كند در اين موارد بوده ما فكر كرديم كه اين دو تا به نحو از انحاء با همديگر مربوط مى‏شوند. بعد يك جمله بود در ذيل اصل 111 كه «مقررات رسيدگى و عمل به اين اصل توسط خبرگان تعيين مى‏شود» كه با توجه به آن مطلبى كه در اصل 108 آمده بود كه ساير مقررات مربوط به وظايف خبرگان را خبرگان خودش تعيين مى‏كند ديديم كه نيازى به آن نيست بنابراين آن را هم حذف كرديم كه اصل 111 و 111 مكرر را به توانيم به نحو بهترى با هم تلفيق كنيم. علاوه بر اين در جلسه موقعى كه اصل 111 مكرر مطرح بود نكته‏اى فرمودند كه قرار شد در آن بحث بررسى نهايى به آن برسيم و آن اين‏كه مسأله تعيين و معرفى رهبر جديد در واقع اهميت بيشترى دارد تا مسأله تشكيل شورا و اگر اين در يك جاى مناسب‏ترى قرار بگيرد معلوم مى‏شود كه خبرگان بيشترين توجه را بايد به آن طرف معطوف كند و مسأله شورا يك مسأله درجه دوم باشد نحوه‏اى كه اصل تنظيم شده بود بيشتر تكيه و تأكيد بر شورا بود به اين نكته هم تا آنجايى كه مى‏شد توجه شده. با توجه به اين توضيحات من اصل را مى‏خوانم:
                         (به شرح زير خوانده شد)

اصل يكصد و يازدهم‏
هرگاه رهبر از انجام وظايف قانونى خود ناتوان شود يا فاقد يكى از شرايط مذكور در اصل پنجم و يكصد و نهم گردد يا معلوم شد از آغاز فاقد بعضى از شرايط بوده است از مقام خود بركنار خواهد شد.
تشخيص اين امر به عهده خبرگان مذكور در اصل يكصد و هشتم مى‏باشد. در صورت فوت يا كناره‏گيرى يا عزل رهبر، خبرگان موظفند در اسرع وقت نسبت به تعيين و معرفى رهبر جديد اقدام نمايند. تا هنگام معرفى رهبر، شورايى مركب از رئيس جمهور، رئيس قو قضائيه و يكى از فقهاى شوراى نگهبان به انتخاب مجمع تشخيص مصلحت نظام وظايف رهبرى را به طور موقت به عهده مى‏گيرد و چنانچه در اين مدت يكى از آنان به هر دليلى نتواند انجام وظيفه نمايد فرد ديگرى به انتخاب مجمع با حفظ اكثريت فقهاء در شورا به جاى وى منصوب مى‏گردد اين شورا در خصوص وظايف بندهاى 1 و 3 و 6 و 7 و قسمت‏هاى (د- ه- و) بند 4 اصل يكصد و دهم پس از تصويب سه چهارم اعضاء مجمع تشخيص مصلحت نظام اقدام مى‏كند.
هرگاه رهبر بر اثر بيمارى يا حادثه ديگرى موقتاً از انجام وظايف رهبرى ناتوان شود در اين مدت شوراى مذكور در اين اصل وظايف او را عهده‏دار خواهد بود.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1646
 (منشى حسن حبيبى)- دو نكته ديگر هم هست كه من بايد اين‏جا عرض كنم. يكى اين كه در آن حالت كه رئيس جمهور و رئيس قو قضائيه و يكى از فقهاى شوراى نگهبان را مجمع تشخيص مصلحت نظام تعيين مى‏كند مطلب در شورا پيشنهاد شد كه اگر يكى از اين 3 نفر نتوانستند انجام وظيفه كنند به هر دليل نفر بعدى را باز مجمع تشخيص مصلحت انتخاب بكند منتها در مجموعه اين مطالب اين بود كه همواره ما مى‏خواهيم كه اكثريت فقها باشند چون مسأله در اين بود كه بايستى 2 نفر كه با هم رأى مى‏دهند يك نفرش حتماً فقيه باشد بنابرين ما اين جمل «فرد ديگرى به انتخاب مجمع با حفظ اكثريت فقهاء» اين نكته را هم اضافه كرديم كه آن ابهام برطرف بشود.
نكته ديگر اين بود كه در آن متنى كه تصويب شده بود در شورا وظايف رديف‏هاى 6 3 1- 7 گفته شده بود ما اين را چون اصلاح هست كه اينها را بند مى‏گويند قانون اساسى هم يكى دو جا بندآمده آنجا ما 6 3 1- 7 گفتيم و قسمتى كه آنجا گفته شده بود قسمتش كرديم اين هم يك اصلاح عباراتى (طاهرى- بندها به هم مى‏خورد) 6 و 7 آن تغييركرده كه حالا درستش مى‏كنيم و جايش شماره اين را مى‏نويسيم.
نايب رئيس (هاشمى)- اجازه بدهيد من يك چيزى به ذهن خودم مى‏رسد بگويم: يك نقطه‏اى ما آن موقع به عهده كميسيون گذاشتيم كه انجام نشده به نظرم، همين مسأله «اين شورا در خصوص وظايف بندهاى ...» بعضى آقايان آن موقع مطرح كردند كه اين معنايش ممكن است يك وقتى اين بشود كه اين شورا فقط در مورد همين‏ها مى‏تواند اقدام بكند ساير وظايف را (حبيبى- اين را درستش كرديم) نكرديد يعنى در خصوص گذاشتيد باز هم ممكن است در خصوص همين را بفهماند كه در همين موارد فقط مى‏تواند.
مؤمن- همه وظايف رهبرى را ...
موسوى خوئينى‏ها- گفته‏ايم كه وظايف رهبرى را به طور موقت به عهده مى‏گيرد.
نايب رئيس (هاشمى)- خوب، اگر اين را بعد از آن بلافاصله بياوريم ...
مؤمن- اصلًا بايد بگوييم هم وظايف رهبرى يعنى بايد يك كلم (همه) را به كار ببريم.
نايب رئيس (هاشمى)- اگر اين را از آنجا ببريم يعنى بعد از آن ببريم اين مطلب فهميده مى‏شود ولى اگر اين‏جا باشد ممكن است بعداً بگويد كه اين جمله‏اى كه اين‏جا آمده محدود مى‏كند كار شورا را آن روز شبهه اين بود. حالا گفتيم كميسيون اصلاح كند.
حبيبى- ما اين را اصلاح كرديم منتها اگر اين معنا را نداشته باشد.
ميرحسين موسوى- آقاى هاشمى آن بالا را مطلق نگه مى‏دارد اين‏جا نشان مى‏دهد كه فقط اين يكى هم مشروط است.
نايب رئيس (هاشمى)- اگر آقايان اشكالى نمى‏بينند ما حرفى نداريم. پس كلمه «همه» را آقايان موافقند كه آنجا ما اضافه بكنيم.
آقايانى كه موافقند رأى بدهند (اكثر رأى دادند) اين رأى آورد. حالا آقاى آذرى سؤالشان را بفرمايند.
آذرى- اگر يك روز، يك ساعت بين رهبر قبلى و رهبر فعلى فاصله بود باز هم شورا تشكيل مى‏شود؟
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1647
نايب رئيس (هاشمى)- خوب بشود، چه اشكالى دارد؟ قاعدتاً كسى نمى‏آيد اين كار را بكند، يعنى اين‏جا يك مقدار اتوماتيك است خودش يعنى 2 نفرشان كه هستند يك نفرشان بايد انتخاب بشود آن انتخابش قاعدتاً يك مقدار وقت مى‏برد اگر ديدند 2- 3 ساعت مى‏شود كه نمى‏نشينند انتخاب بكنند اگر 3- 4 روز باشد حقش هم اين است كه انتخاب بشود كه كشور بى‏رهبر نباشد اشكالى ندارد آقاى كروبى بفرماييد.
كروبى- در اين سطر سوم دارد كه وقتى رهبر كسالتى پيدا كرده يا معلوم شده از اول واجدالشرايط نبوده از مقام خود بر كنار خواهد شد اين بهتر نيست اين‏طور باشد كه «از اين مقام» يعنى حالا كه ديگر مقام او نيست مقام خودش، «از اين مقام» بهتر نيست؟
نايب رئيس (هاشمى)- البته معمولًا در بركنارى همين‏طور مى‏گويند از مقام خود بركنار شد ولى اين لطيفه در آن هست يعنى مقام ديگر مقام او نيست.
مؤمن- اين عبارت عين عبارت قانون اساسى است (هاشمى- قبلًا هم همين‏طور بوده) از مقام خود بر كنار خواهد شد.
نايب رئيس (هاشمى)- معمولا همين است همه جا مى‏گويند از مقام خود ...
موسوى خوئينى‏ها- من هم يك سؤال دارم (هاشمى- بفرماييد) من سؤالم از كميسيون اين است كه جمله «تا هنگام معرفى رهبر» را گويا نداشتيم همين نكته‏اى كه جناب آقاى آذرى فرمودند بنده در ذهنم هست عبارت طورى بود كه يعنى اگر در اسرع وقت نشد اين شورا تشكيل بشود عبارت ما اين طورى بود. اين كلمه تا هنگام معرفى رهبر از تعبيراتى است كه مثل اين كه جناب آقاى دكتر حبيبى درست كرده باشند.
مؤمن (مخبر كميسيون)- بلى، اجازه مى‏فرماييد كه من توضيح بدهم. از طرف كميسيون عبارتى كه در شورا تصويب شده: در صورت فوت يا كناره‏گيرى يا عزل رهبر شورايى مركب از رئيس جمهور ... اصلًا به طور كلى مى‏گويد «در صورت فوت يا كناره‏گيرى يا عزل رهبر شورايى مركب از اين آقايان تشكيل مى‏شود» آن هم مطلق ... عبارت همين است. من مى‏خوانم: در صورت فوت يا كناره‏گيرى يا عزل رهبر شورايى مركب از رئيس جمهور، رئيس قوه قضائيه و يكى از فقهاى شوراى نگهبان به انتخاب مجمع تشخيص مصلحت (كه ما نظام را به آن اضافه كرده‏ايم) وظايف رهبرى را به طور موقت به عهده مى‏گيرد و چنانچه در اين مدت يكى از آنان به هر دليل نتواند انجام وظيفه نمايد فرد ديگرى به انتخاب مجمع به جاى وى منصوب مى‏گردد. اين شورا وظايف رديف‏هاى فلان و بندهاى فلان را با تصويب سه چهارم اعضاى مجمع تشخيص مصلحت انجام مى‏دهد. خبرگان موظفند در اسرع وقت نسبت به تعيين و معرفى رهبر جديد اقدام نمايند.
اين عبارت مصوبه است ما براى اين‏كه همان‏طور كه فرمودند اهميت را به اين بدهيم كه حتماً بايد خبرگان به كارشان زود برسند اين كلمه خبرگان موظفند را آورده‏ايم در صدر در صورت فوت يا كناره‏گيرى يا عزل رهبر خبرگان موظفند در اسرع وقت اين كار را بكنند، آن وقت تا هنگامى كه اين‏ها كارشان را انجام نداده‏اند اين را البته اضافه كرده‏ايم تا هنگام معرفى رهبر كه اين با مفاد اصل هيچ تفاوت ندارد، بلكه مفاد اصل هم همان‏طور كه آقاى هاشمى فرمودند به طور اتوماتيك مى‏گويند كه در صورت فوت يا كناره‏گيرى يا عزل رهبر شورا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1648
عهده‏دار خواهد شد هيچ مفهوم اصل تغيير داده نشده، مگر شما آنچه را كه قبلًا تصويب شد نداريد؟ ملاحظه بفرماييد اصلًا در آن ما هيچ دست نبرده‏ايم.
حبيبى- يعنى آن مطلبى كه حضرت عالى مى‏فرماييد اگر آن‏طور باشد درست است ولى آن‏طور تصويب نشده.
ميرحسين موسوى- آقاى هاشمى! اين را رأى بگيريم؟
حبيبى- آنجا آن «همه» را اگر موافق هستيد «كليه» بگذاريم.
ميرحسين موسوى- «تمام» وظايف رهبرى.
حبيبى- آخر «تمام» خيلى درست نيست اين كلمه تمام يا بايد «همه» بگوييم يا «كليه» كدام يكى را مى‏فرماييد؟
نايب رئيس (هاشمى)- ما كه براى «همه» رأى گرفتيم. بعد آقايان گفتند بگوييد «تمام» گفتيم باشد.
خوب، آقايانى كه با تغييرات داده شده در اين اصل موافقند رأى بدهند (اكثر رأى دادند) تصويب شد. اصل بعد را بخوانيد (حبيبى- اصل 111 مكرر كه موضوعش منتفى است و اصل 112 به جاى اصل محذوف قرار مى‏گيرد)
                         (به شرح زير خوانده شد)

اصل يكصد و دوازدهم‏
مجمع تشخيص مصلحت نظام براى تشخيص مصلحت در امورى كه بين مجلس شوراى اسلامى و شوراى نگهبان پس از طى مراحل قانونى توافق حاصل نشود و مشاوره در امورى كه رهبر به آنان ارجاع مى‏دهد و ساير وظايفى كه در اين قانون ذكر شده است به دستور رهبرى تشكيل مى‏شود.
اعضاء ثابت و متغيير اين مجمع را مقام رهبرى تعيين مى‏نمايد.
مقررات مربوط به مجمع توسط خود اعضاء تهيه و تصويب و به تأييد مقام رهبرى مى‏رسد.
حبيبى- ظاهراً در اين اصل هم به اين ترتيبى كه هست تغييرى حاصل نشده، فقط محلش در اصل 112 آمده الّا اين‏كه در كميسيون يك بحثى بود در خصوص اين مجمع تشخيص مصلحت كه جناب آقاى امامى در اين مورد مطرح كردند كه در حال حاضر شوراى نگهبان مسائلى را كه رسيدگى مى‏كند كه عناوين اولى شرع است و اگر كه ما به نحوى اين اصل را تنظيم بكنيم كه شوراى نگهبان دستش باز باشد براى اين‏كه با توجه به ضرورتى كه مجلس اعلام مى‏كند به عنوان ثانوى هم به مطلب برسد شايد كه بهتر باشد. يك پيشنهادى هم هست كه الان خدمتتان توزيع مى‏شود.
مؤمن- آقاى هاشمى، پيشنهاد جديدى است.
نايب رئيس (هاشمى)- پيشنهاد جديدى داريد توضيح بدهيد.
مؤمن- اين پيشنهاد، پيشنهاد كميسيون است خواهش مى‏كنم لطف بفرماييد كه من عرض كنم. اين اصل جديد با همين عبارتى كه خواندند «مجمع تشخيص مصلحت نظام براى تشخيص مصلحت در امورى كه بين مجلس شوراى اسلامى و شوراى نگهبان پس از طى مراحل قانونى توافق حاصل نشود» اين يكى از وظايفش قرار داده شده. اين را در همان روز ما صحبت كرديم و بعد هم در بين خود فقهاى شوراى نگهبان صحبت شد كه اين امورى كه توافق حاصل نشود عمومش خيلى وسعت دارد البته نفرماييد كه مجلس تا به حال اين‏طور نبوده و انشاءالله هرگز هم نخواهد بود ولى اگر آمد مجلس اين‏طور گفت بقول بعضى از دوستان (من اسم كسى را نبرم) اگر گفت كه زن هم مى‏تواند خودش را مطلقه كند، نه از باب ضرورت اينها مخصوصاً بعضى از معممين كه اين توجيهات را داشتند و اتفاقاً در مجلس اين حرف‏ها را مى‏زدندكه تحريرالوسيله مال سابق بوده! آمد گفت كه در زمان ما كه زن‏ها رشد قوى اجتماعى پيدا كرده‏اند حق دارند خودشان، خودشان را مطلقه بكنند احياناً چند نفر هم فكر و هم لباس هم پيدا كرد و اكثريتى در مجلس درست كرد كه اين نظر را دادند نفرماييد الان اين‏طور است اگر اين‏طور شد و به شوراى نگهبان آمد شوراى نگهبان مى‏گويد خلاف موازين شرع است برمى‏گردد مجلس، مجلس مى‏گويد نه خير اين حكم مال آن وقت بوده و امثال ذلك. توافقى بين مجلس و شوراى نگهبان حاصل نمى‏شود، نمى‏خواهيم بگوييم كه فقط منحصر است اين كلمه امور به اين‏جا بلكه عموم كلمه امورى كه توافق حاصل نشود اين‏جا را كه احكام قطعى اسلام است از نظر فقها به خاطر اين‏كه احيا ناً يك چنين فردى بعد از 100 سال ديگر ولو در مجلس پيدا بشود لازمه اين عبارت مى‏شود كه اين‏جا نظر شوراى نگهبان نظر فاصلى نباشد و از ارزشى كه بايد، به آن اعتنا بشود در تشخيص حكم شرعى بيفتد (در تشخيص حكم شرعى). ما اين مطلب را كه ديروز خودمان بحث مى‏كرديم گفتيم اين محظور را دارد. بعد ديروز بعد از ظهر خدمت حاج آقا مشكينى رسيديم عرض كرديم كه شما كه اين پيشنهاد را فرموديد اين مسأله است. ايشان فرمودند (همان‏طور كه خودشان هم پريروز در بيان فرمايششان توضيح دادند) كه منظور من از اين‏كه گفتم تشخيص مصلحت در اين امور، هم اين امورى كه هست امورى است كه مصالح نظام است، به فرمايش خودشان كه تعبيير مى‏فرمودند عناوين ثانويه هست و اين‏جا را مراد ما نبوده. امروز در كميسيون بحث اين‏طور شد كه با توجه به اين كه خود پيشنهاددهنده كه فرمايش خودش را توضيح هم داد اين‏جا مرادش نبوده، بلكه آنجايى بوده است كه نه مسأله تشخيص حكم اوليه اسلام، (از جهت تشخيص حكم اولى اسلام بين مجلس و شوراى نگهبان) توافق حاصل نشود، بلكه موارد ديگر، همان مواردى كه نظر خود آقايان است كه مجلس تشخيص مصلحت داده كه مصالح نظام اقتضاء مى‏كند كه يك حكمى، يك چيزى جعل بكند. آمده به شوراى نگهبان قبول نمى‏كند. در اين مورد كه شوراى نگهبان قبول نمى‏كند اين‏جا شوراى نگهبان را نه اين‏كه برايش حساب باز كنيم كه به حرفش اصالت بدهيم، اگر شوراى نگهبان نظرش را به مجلس گفت، به توافق رسيدند بسيار خوب. اگر مجلس نظر شوراى نگهبان را در اين موضوع نپذيرفت اين‏جا بيايد مجمع تشخيص مصلحت و مجمع تشخيص مصلحت تشخيص موضوع بدهد كه ديگر مسائل فقهى، از اين‏كه خود مسائل فقهى اسلام و احكام اولى اسلام كه عموم آن كلم «امورى» شامل آن مى‏شد شامل آن نشود. اين پيشنهاد در كميسيون مطرح شد و كميسيون هم حالا گمان نمى‏كنم اصلًا كسى در كميسيون مخالف بود يعنى با توجه به اين‏كه نظر پيشنهاددهنده هم همين بود اين عبارت تنظيم شد وخلاصه به قول آقايان پيام اين عبارت تنها اين است كه كارى كنيم كه عبارت مجمع تشخيص مصلحت آنجايى را كه من باب مثال و نمونه بنده عرض كردم كه اگر آمدند
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1649
روى (به قول بعضى‏ها) روشنفكرى و يا بى‏اطلاعى واقعاً بايد گفت ... (هاشمى رفسنجانى- روى اين خيلى مفصل صحبت شد ديگر تكرار نكنيد) بلى. اين مسأله اين‏جا را شامل نشود.
نايب رئيس (هاشمى رفسنجانى)- اجازه بدهيد حالا هر چه بود، اولًا اين قدرى كه تغيير داديد كميسيون حق اين قدر تغيير را نداشته.
مؤمن- تغيير نيست حاج آقا! اين نظر خود جناب آقاى مشكينى است، اجازه بفرماييد من توضيح بدهم ...
نايب رئيس (هاشمى رفسنجانى)- شما توضيح داديد ديگر، ديگر توضيح ندهيد ديگر وقتمان را نگيريد من بگويم ببينيم چيزى باقى مى‏ماند يا نه؟ همين بحث آنجا مطرح شد كه محدود كنيم به مواردى كه مجلس ضرورى مى‏داند يا نه؟ همين بحث آنجا مطرح شد كه محدود كنيم به مواردى كه مجلس ضرورى مى‏داند، ما گفتيم چه مشكلاتى در قيد ضرورى داشتيم كه همين رد شد. اين چيزى كه اين‏جا نوشته‏ايد: «در مواردى كه مجلس شوراى اسلامى از باب ضرورت ...».
مؤمن- جناب آقاى هاشمى ببينيد شما توجه بفرماييد به ضرورت ما كار نداريم ...
نايب رئيس (هاشمى رفسنجانى)- شما موقعيت جلسه را به هم نزنيد. بگذاريد من بگويم مسأله دوم. اين توضيحاتى كه آقاى مؤمن دادند فرض كردند يك روزى بشود كه رهبرى هم علاقه‏اى به اسلام نداشته باشد و كسانى را كه رهبرى تعيين مى‏كنند هيچ مقيد به اسلام نباشند! ما در اين چيزى كه تصويب كرده‏ايم اعضاء مجمع تشخيص را ثابت نكرده‏ايم، همه را در اختيا رهبرى گذاشته‏ايم كه گفتيم آن به تناسب مو ضوعاتى كه دارد اعضاء را تعيين مى‏كند حالا با فرض محالى كه شما مطرح مى‏كنيد كه كسى بيايد در مجلس يك حكم صريح، اولى، اسلامى را بيايد در مجلس رأى بدهند خلافش را تصويب بكنند بعد رهبر هم هيچ اطلاعى نداشته باشد اين را ارجاع بكند به يك مجمعى كه مجمع آن حرف خلاف شرع صريح را بدون هيچ ضرورتى برود و تأييد بكنند. اين چه تفسيرى است كه ما به خاطر اين بياييم مصوب شورا را به هم بزنيم و اين همه وقت بگيريم. (عميد- پيشنهاد ايشان چيز ديگرى است) پيشنهادى كه ايشان چاپ كرده‏اند اين است.
عميد- نه اين نيست، چيز ديگرى است.
نايب رئيس (هاشمى رفسنجانى)- ايشان گفتند همين است كه چاپ شده پخش كرده‏اند ...
امينى- آقاى هاشمى! اجازه مى‏فرماييد يك كلمه من عرض كنم؟
نايب رئيس (هاشمى رفسنجانى)- من مى‏گويم شما آمديد يك فرض نيش غولى را ...
امينى- آقاى هاشمى اجازه بدهيد يك كلمه من عرض كنم، ولو خلاف مقررات باشد. (هاشمى رفسنجانى- بفرماييد) ببينيد ما يك اصل بسيار مهمى را در اين‏جا تصويب مى‏كنيم. كميسيون مدتى روى اين كار كرده، يعنى حداقل چهار جلسه بحث كرده. اين بحث‏هايى كه در كميسيون شده تقريباً چهار تا سه ساعت و نيم بوده. بعد آمد در اين‏جا همه‏اش هباء منثورا شد يعنى قسمت اولش با يك پيشنهاد اين جورى تمام شد يك مخالف و يك موافق، دقيقه‏اى صحبت كنند تمام ... بعد قسمت دومش هم با وجودى كه آن آقايان بحث كرده بودند مى‏گويند سه جلسه حتمى است (كه الان آن قسمت دوم را ما بحث كرديم) بعد يك پيشنهاد اين جورى آمد و بعد هم يك موافق و يك مخالف و 10 دقيقه تمام شد! من خواهشم اين است‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1650
كه درست است كه تصويب شده، قبول داريم. اما اين اصل مهمى كه مسأله‏ساز است اين را بگذاريم يك مقدارى بيشتر بحث رويش بشود و بر طبق موازين واقعاً شرع سنجيده بحث كنيم و اشكالى ندارد يك قدرى بيشتر بحث كنيم تا بتوانيم فردا براى مردمان توجيه كنيم و مشكل برايمان ايجاد نشود، ولو مى‏دانم بحث وتصويب شده، گذشته. اجازه بدهيد اگر صلاح مى‏دانيد يك مقدارى بحث بشود، يا اگر اجازه نمى‏دهيد هر جور صلاح مى‏دانيد.
ميرحسين موسوى (نخست‏وزير)- اگر اجازه بدهيد دو كلمه هم من صحبت كنم.
نايب رئيس (هاشمى رفسنجانى)- من حرفى ندارم، من مى‏گويم يك حرف ضعيفى را اين جورى ما ادامه ندهيم، بسيار خوب، آقاى موسوى خوئينى‏ها قبلًا وقت گرفته‏اند، بفرماييد.
موسوى خوئينى‏ها- عرض كنم كه ما در آن جلسه كه تصويب شد حالا پيشنهاد مثلًا استدلالش هر چه بوده رأى هميشه مبتنى بر آن استدلالى كه پيشنهاددهنده مى‏دهد نيست، ممكن است يك كسى به استدلال ديگرى به همان پيشنهاد رأى دهد. در آنجا اتفاقاً يكى از صحبت‏هايى كه شد اين بود كه در تشخيص مصلحت نظام اين از وظايف اوليه ولى امر است، اين‏كه يك چيزى برخلاف احكام اوليه مى‏شود آيا انجام بگيرد در كشور اسلامى يا نه؟ اين را اولًا وظيفه رهبرى است كه ببيند آن قدر مصلحت ملزمه دارد كه از آن حكم اوليه دست برداريم يا نه؟ غير از ولى امر هم (به اعتقاد بنده) هيچ كس ديگرى حق ندارند كه بگويد بله به نظر ما مصلحت در اين است كه از انجام اين حكم دست برداريم چون مملكت چنين مصلحتى ايجاب مى‏كند. اين فقط وظيفه اوست، يعنى حق اوست و اوست اصلًا در جايى نشسته است كه صلاحيت چنين چيزى را دارد و لذا مجمع تشخيص مصلحت را ما در اختيار او قرار داديم كه اگر چيزى را مجلس تصويب گردد، مجلس هم مثل يك طبيب است هيچ وقت در معاينه و معالجه مريض مرتب نمى‏گويد به قيد مصلحت مريض را معاينه مى‏كند مى‏بيند داروى اين بيمارى اين است اصلًا كار ندارد به اين‏كه مصلحت نمى‏دانم جامعه يا غير جامعه حرام است، حلال است مى‏گويد اين مريض اين دارو را مى‏خواهد. مجلس مى‏گويد اين وضع كشور اين قانون را مى‏خواهد اصلًا او هيچ كار ندارد به اين‏كه اين خلاف شرع است يا نيست. يك جاى ديگر را گذاشته‏اند كه به نام شوراى نگهبان دقت كند ببيند اين خلاف موازين شرع نباشد، حالا شوراى نگهبان آمد اين خلاف شرع است اين‏جاست كه ولى امر بايد بگويد كه اين خلاف شرع در جامعه بنابر آن مصلحت انجام بگيرد يا نه؟ براى اين‏كه خود ولى امر در اين قضايا هميشه فرصت ندارد يا امكانش نيست، يك مجمعى را برايش گفتند تعيين مى‏كنيم شما اعضاء آن را خودتان تعيين كنيد، افرادى كه هم كارشناس، هم خبره، هم جهات شرعى و فقهى را آگاه باشند بنشينند ببينند اين مسأله در آن حدى هست كه ما به خاطر مصلحت جامعه از آن حكم شرعى دست برداريم يا نه؟
حالا وقتى اين‏طور شد و حضرت امام در آن نامه خودشان (همين بحثى كه الان كرديم ولايت مطلق فقيه شما مرتب مى‏فرماييد كه يك حكم صريح اسلامى را بيايند بگويند كه عمل نشود) امام فرمودند جلو حج را بگيرد، جلو مضاربه را مى‏تواند بگيرد، جلو مضاربه را مى‏تواند بگيرد يعنى اگر مصلحت اقتضاء كند ولى امر جلو همين احكام صريح اسلام را مى‏گيرد. پس شما چه نگرانى داريد از اين‏كه تصويب كند چيزى را برخلاف صريح‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1651
اسلام بعد شوراى نگهبان هم وظيفه‏اش اين است كه بگويد اين خلاف صريح اسلام است بعد در مجمع مى‏رود. خوب مگر رهبر خوابيده يا بيهوش است كه ببيند اينها برخلاف صريح اسلام چيزى را در مجمع تصويب كرده‏اند كه هيچ مصلحتى هم ندارد!
ما ديديم حضرت امام رضوان الله تعالى عليه كه در آن اجازه‏اى كه به مجلس داده بودند كه ضرورت در يكى از مسائل، مجلس براساس ضرورت قانونى را كه رأى كافى هم آورد حضرت امام به شوراى نگهبان پيغام دادند كه شما ردش كنيد و اگر نكنيد من خودم رد مى‏كنم اين حرف‏هايى كه در مجلس زدند اينها مصلحت ملزمه نبود خوب او مراقب است، مواظب است مگر مى‏گذارد چنين چيزى اتفاق بيفتد كه يك خلاف شرع بين، بدون كمترين مصلحت ملزمه و هم اين بحث‏ها هم در آن جلسه قبل شد با توجه به همه اينها آن چيزى كه الان تصويب شده رأى آورد. دوستانى هم كه رأى دادند كاملًا توجه به همه اين ابعاد و جهات قضيه داشتند از نو بخواهيم مطرح كنيم همان بحث‏ها و همان گفتگوها و همان صحبت‏ها است كه نياز نداريم.
نايب رئيس (هاشمى رفسنجانى)- آقايان اجازه بدهيد ما چون الان دائم بى‏رويه بحث مى‏كنيم اگر آقايان مى‏خواهند اين قدر كه آقاى امينى فرمودند، آقاى مؤمن فرمودند يعنى اين قدر لازم مى‏دانند پيشنهادشان را مشخص كنند آن پيشنهاد مشخص را ما از جلسه اجازه مى‏گيريم، ما اين باب را باز كرده‏ايم. يك پيشنهادى اگر اين‏جا بيايد جلسه موافقت كرد به بحث بگذاريم. قبلًا گفتيم كه به خاطر اين كه تفويت مصلحت نشود در شور سوم اگر پيشنهادى اين جورى آمد دو روز اين حرف را مى‏زنيم مكرر هم گفتيم (هاشميان- باز گذشتيم) نه الان همين پيشنهاد ولايت مطلقه را كه قبول كرديم همين بود (هاشميان- اين‏كه تصويب شد) حالا اين اشكالى ندارد شما پيشنهادتان را مشخص كنيد برايتان رأى بگيريم. پيشنهادتان چيست؟ پيشنهاد كه مشخص نيست. همين است كه به ما داديد. خيلى خوب پس اين است. خوب يكى مى‏گويد هست، يكى مى‏گويد نيست. اگر پيشنهاد اين است پس مخالف و موافق صحبت كنند رأى بگيريم. پيشنهاد مشخص بدهيد كه مى‏خواهيم رأى بگيريم.
مؤمن- شما بگوييد، من خودم آن چيزى را كه مى‏خواهم بگويم نمى‏گويم!
نايب رئيس (هاشمى رفسنجانى)- خيلى خوب حالا بگوييد ببينم چه مى‏گوييد.
مؤمن- عرض كنم كه من توجه جناب آقاى خوئينى‏ها را به اين نكته جلب مى‏كنم كه شكى نيست كه تشخيص مصلحت در اختيا رهبر است. اين شكى نيست منتها يك ويژگى كه قانون اساسى داشت (و الان دارد) اين است كه شوراى نگهبان را در تشخيص اين‏كه اين حكم اسلام است اين را مرجع فصل قرارداده. در اين‏كه حكم اسلام است نمى‏گويم در تشخيص مصلحت خير. حاج آقا هاشمى بر اين اساس كه من حرف دارم اين است و اين اصل اين مرجعيت را در تشخيص حكم از شوراى نگهبان گرفته و اگر آقايان مى‏فرمايند مسأله‏ساز است روى اين است كه اين مرجعيت تشخيص حكم را گرفته نه تشخيص مصلحت. شما مى‏خواهيد بفرماييد تشخيص مصلحت با هركه به غير از شوراى نگهبان بفرماييد. در اعضاء مجمع تشخيص مصلحت احدى از شوراى نگهبان دخالت نكند. هر چه مقام رهبرى تشخيص مى‏دهد همان باشد. اما صحبت اين است كه اگر شوراى نگهبان آمد به مجلس گفت كه اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1652
حكم اسلام است اين‏جا مجلس حق نداشته باشد بايستد. اگر ما بخواهيم اين كار را بكنيم اين همان است كه حضرت امام فرمودند كه در صدر مشروطيت آن مجتهدين طراز اول را نگذاشتند كارشان را بكنند ما بالاتر آمديم در متن قانون اين مرجعيت را از اين فقهاى شوراى نگهبان گرفتيم چرا؟ دليلش اين است كه مى‏گويد به مجرد اين‏كه بين مجلس شوراى اسلامى و شوراى نگهبان توافق نشد با مجمع تشخيص مصلحت ولو (هاشميان- طى مراحل ...) اجازه بفرماييد طى مراحل هم بيشتر از اين نيست او نظرش را مى‏دهد. نظرش را شوراى نگهبان مى‏دهد. مى‏گويد اين حكم اسلام است. بنده عرض مى‏كنم مجلس توافق نكردنش مطلق نباشد. بگو توافق نكردنش از جهت تشخيص مصلحت باشد روى چشم و لذا من عبارتى را اين‏جا پيشنهاد نمى‏كنم همين است. من عرض مى‏كنم كارى بكنيد اين‏كه گفته است به مجرد اين‏كه توافق نكرد اين توافق نكردن مطلق نباشد. بگوييد توافق نكرد من حيث، شما اين عبارتى را كه جناب آقاى حبيبى پيشنهاد فرمود و ما هم با آن موافقت كرديم از باب ضرورت و حفظ مصالح نظام و با توجه به عناوين ثانويه اين مى‏فرماييد درست نيست باشد ما به عبارت حرفى نداريم. من عمده حرفم اين است كه آن خطرى را كه اين عبارت مصوب شورا دارد اين خطر را از آن بگيريد ولى هر چه مى‏خواهيد، مى‏خواهيد بفرماييد يا با توجه به مصالح و يا به واسط ضرورت و يا به توجه به عناوين ثانويه هم اينها را با «يا» بياوريد. هيچ مسأله‏اى نيست فقط كارى كنيد كه اين كه گفته است كه توافق حاصل نشود عدم توافق به خاطر آن موردى كه مجلس مى‏فرماييد، حاج آقا مى‏فرمايند نيش غول است من هم قبول دارم نيش غول است آقايان توجه دارند ولى اگر ما بايد ما قانون را كارى بكنيم كه اين نيش غول را شامل نشود اگر شامل بشود معنايش حذف مرجعيت شوراى نگهبان است در تشخيص احكام. حرف من اين است.
امامى كاشانى- حالا اگر توضيحى باز لازم است من عرض كنم.
سيدعلى خامنه‏اى- اين شبهه‏اى است كه واقعاً ذهن‏ها را مشغول مى‏كند با يك كلمه آن را حل كنيد.
جنتى- اجازه بدهيد من هم يك قدرى صحبت كنم اگر صلاح مى‏دانيد.
نايب رئيس (هاشمى رفسنجانى)- حالا كسانى هستند كه قبل از شما وقت گرفته‏اند به ترتيب بگوييد آقايان صحبت كنند.
طاهرى- يك جمله مى‏خواهم پيشنهاد بكنم.
منشى (يزدى)- نوبت آقاى نورى است.
طاهرى خرم‏آبادى- من صحبت نمى‏كنم من يك پيشنهاد دارم. حاج آقا خوئينى‏ها، شما همان مطلبى را كه خودتان در رابطه با مجمع تشخيص مصلحت الان اين‏جا مطرح كرديد كه كار مجمع تشخيص مصلحت عبارتى را بياوريد كه همين را برساند. فقط همين را برساند اطلاق نداشته باشد ما حرفمان اين است و الّا چيز ديگر نمى‏خواهم بگويم.
موسوى خوئينى‏ها- با رعايت اصل چهارم.
منشى (يزدى)- بسيار خوب، آقاى نورى بفرماييد.
عبدالله نورى- بسم الله الرحمن الرحيم. ما البته اين را متوجه شديم كه در رابط با اصول آينده مى‏شود اين‏جا دوباره بحث را شروع بكنيم از اين بحث اين معلوم شد!
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1653
اولًا يكى از چيزهايى كه آقايان آوردند اين‏كه قانون اساسى را دوباره حذف كردند با اين‏كه اين‏جا تصريح داشتند آقايان كه خير حتماً قانون اساسى مى‏خواهيم با اين پيشنهاد دوباره آن حذف شده، از آن طرف كه هر چه من فكر مى‏كنم من نفهميدم مشكل كار چيست؟
امامى كاشانى- اگر اجازه بدهيد من يك توضيحى بدهم.
نايب رئيس (هاشمى رفسنجانى)- خيلى خوب، بعد از ايشان صحبت كنيد.
نورى- يعنى بحث طلاق و ملكيت و اجاره و مضاربه و امثال اينها چه فرقى دارد كه در يك جا مى‏شود و در يك جا نمى‏شود اگر اين را آقايان يك كمى توضيح بدهند ما بفهميم از نظر همين مسائل شرعى اين را بفهميم. چيزى كه من در رأى پيشنهاد مى‏فهمم اين است كه آقايان به جاى اين‏كه مشكل را از طريق مجمع تشخيص مصلحت حل كنند و موضع شوراى نگهبان را موضع تشخيص شرع و قانون اساسى بدانند موضوعات را هم برگردانند به شوراى نگهبان. يعنى در اين پيشنهاد جديد، آقايان يك بحث جديدى را باز كردند كه بحث ضرورت و تشخيص موضوعاتى كه يا در مجلس بود يا مجمع تشخيص مصلحت، آقايان اين‏جا آمده‏اند و فرموده‏اند و شوراى نگهبان با مجلس در تشخيص موضوع به توافق نمى‏رسد كه يك بحث كاملًا جديدى است يعنى اصلًا از نظر اصول قانون اساسى اين جايگاه را نداشتند. امام هم چنين چيزى را نفرمودند. مجمع تشخيص مصلحت هم براى اين كار گذاشته شده بوده يعنى يك باب جديدى را از اين طرف باز كردند. ما آن‏كه مى‏فهميم در رابط با اين عبارت اين است كه اگر بحث شرعى مطرح است در رابطه با فلان موضوع مصوب مجلس مى‏رود شوراى نگهبان مى‏گويند اين خلاف شرع است. برمى‏گردد مجلس، مجلس مى‏گويند كه اين خلاف شرع است. شوراى نگهبان مى‏گويند خلاف شرع است مى‏آيد مجلس قبو ل مى‏كنند مى‏پذيرند. يا اين‏كه مجلس مى‏گويد با اين‏كه خلاف شرع است مى‏گويم بايد حتماً همين بماند به دليل اين‏كه در موضوع مصلحت نظام را اين مى‏بينيم؛ سومى من نمى‏فهمم بايد روشن بشود چيست؟
خلاف شرع نيست.
نورى- بله، مجلس نمى‏گويد خلاف شرع نيست، مجلس كه نمى‏گويد ببينيد مجلس مرجع قانونى اين‏كه ...
نورى- آقا اجازه بفرماييد جناب آقاى هاشمى.
منشى (يزدى)- پس اجازه بدهيد بحث به نحو درست و صحيح ادامه پيدا كند. اجازه بدهيد ايشان صحبت‏شان را بكنند باز بعد اگر كسى صحبت دارد بكند.
نورى- بله مجلس نمى‏گويد اين خلاف شرع هست يا نيست؛ قانون تصويب مى‏كند قانونى را كه تصويب مى‏كند به شوراى نگهبان مى‏رود مى‏گويد خلاف شرع است بر مى‏گردد مجلس، مجلس اصلًا موضع آن اين نيست كه بگويد خلاف شرع نيست از نظر قانونى ما داريم صحبت مى‏كنيم اصرار مى‏ورزد روى اين خلاف شرع به چه دليل؟ به دليل مصالحى كه تشخيص مى‏دهد حالا آقايان مى‏گويند اين مصلحتى را كه تشخيص مى‏دهد شوراى نگهبان بيايد روى اين موضوع بحث بشود كه آيا اين مصلحت هست يا نيست چيزى كه اين‏جا آورده شده.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1654
نايب رئيس (هاشمى رفسنجانى)- نه آقايان مى‏گويند اصرار روى اين لفظ ندارند.
نورى- بله، خوب پس اگر اصرار روى اين نيست پس بايد ببينيم آخر اين كار چى مى‏ماند.
نايب رئيس (هاشمى رفسنجانى)- بله حالا ببينيم من هم لذا مى‏گويم پيشنهاد مشخصى بدهند كه بدانيم با آن پيشنهاد چه كار بكنيم. خوب آقاى مؤمن شما در اين فاصله يك پيشنهاد ...
منشى (يزدى)- اجازه بدهيد به نوبت بايد صحبت بشود حالا كه وقت به اين شكل درآمد به نوبت صحبت بشود. جناب آقاى مشكينى بفرماييد.
على مشكينى- بسم الله الرحمن الرحيم. اين جمله‏اى كه اين‏جا گفته شده، گرچه من معتقد بودم كه اين مربوط به عناوين ثانويه است ولى از اطلاق اين عبارت، يك مطلب خطرى براى ما استفاده مى‏شود. براى اين‏كه نوشته مجمع تشخيص مصلحت نظام براى تشخيص مصلحت در امورى كه بين مجلس شوراى اسلامى و شوراى نگهبان توافق حاصل نشود امورى كه بين مجلس و شوراى نگهبان مورد اختلاف مى‏شود يعنى احكامى مورد اختلاف مى‏شود مصوباتى مورد اختلاف مى‏شود اين دو جور است. يك نقد اين است كه مجلس يك احكامى را احكام اوليه را روى لحاظ مصالح و مفاسدى كه در ذهن خودش مى‏سنجد يك احكام اوليه مجلس جعل مى‏كند مى‏گويد مثلًا فرض كنيد كه مثال هم زدند طلاق، جو سابق اقتضاء مى‏كرد كه دست مرد باشد حالا عيبى ندارد كه دست زن باشد يا دست هر دو باشد يا چه عيبى دارد حالا شراب و عرق و امثال اينها خوردنش حرام است اما يك كارخانه درست كنيم و در تاكستان انگورهاى سياه را در آنجا بريزيم و شراب درست كنيم و به خارج بفروشيم اين به نفع مملكت هست. اين به نفع نظام است و ما نمى‏خوريم اين چه عيبى دارد؟ اين را صلاح مى‏بينيم كه پس درست كردن مشروبات از اين جهت عيبى نداشته باشد. يا نه چه عيبى دارد ما ممنوعيت حجاب را اين مال سابق بوده حالا بگوييم عيبى ندارد و امثال اينها. يك مسائلى را يك احكام اوليه را جعل مى‏كند آن وقت به لحاظ آن مصالح و مفاسدى كه خودش تو فكر هست. تو فكر خودش هست ممكن است مجلس يك چنين جوى درست بشود همين احكام دست شوراى نگهبان مى‏رود. شوراى نگهبان مى‏گويد نه آقا اين خلاف شرع است ما اصلًا مصالح و مفاسد را در احكام اوليه نمى‏توانيم اين وظيفه ما نيست ما فقه‏مان فقه تشيع است فقه تسنّن نيست ما فقه ابوحنيفه‏اى نداريم كه احكام اوليه را بر طبق مصالح و مفاسد بسنجيم. شوراى نگهبان او را رد مى‏كند مجلس هم مى‏گويد خير همان است كه ما فهميديم آن وقت شوراى نگهبان در اين‏جا سراغ كارش مى‏رود. رد مى‏شود بايد سراغ تشخيص مصلت برود البته اگر سراغ تشخيص مصلحت برود مى‏رسد تا آنجا كه امام، ولى امر ردش مى‏كند ما اين را قبول داريم اما چرا شما يك عبارتى بگوييد كه حتى در اين جور احكام هم شوراى نگهبان نتواند در آن مرحله اول رد كند. شما در اين جور احكام كه احكام اوليه است و مجلس احكام اوليه را جعل مى‏كند روى ملاكاتى كه به ذهن خودش است و شوراى نگهبان هم از آن راه رد مى‏كند چرا شوراى نگهبان را دستش را در اين جور احكام مى‏بنديد؟ ما مى‏گويى در اين جور احكام اجازه بدهيد شوراى نگهبان در دفعه اول كه رد كند، رد كند مجلس هم حق چيز نداشته باشد چنانچه الان همين جور است اگر احكامى جعل بشود شوراى نگهبان رد كند مجلس نمى‏تواند اجرايش كند بگذاريد نسبت به احكام اوليه اين جورى باشد نسبت به احكام ثانويه اشكال ندارد يعنى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1655
مى‏گويم عباراتى كه خود امام نوشته رضوان الله عليه را بياوريد مجمع تشخيص مصلحت در احكام حكومتيه چيست؟
توسلى- حاج آقا تعريف ندارد.
على مشكينى- بله، همان عبارت را يا در عناوين ثانويه مجمع تشخيص مصلحت.
امامى كاشانى- در وصيت‏نامه ايشان دارند.
على مشكينى- در كجا اين عبارت يا عناوين ثانويه بياوريد كه در صورتى كه اختلاف نظر در احكام حكومتيه باشد. در احكام ولايتى تعبير بهترش، مورد اختلاف نظر در احكام ولايى نه در احكام قضايى، نه در احكام جزايى، در احكام ولايى در اين‏جا اگر اختلاف داشته باشند آن وقت رجوع به تشخيص مصلحت بشود. اما آن كه در اول ذكر كرديم و شما مستبعد نشماريد اين معنا را كه يك وقتى براى مجلس چنين چيزى رخ نمى‏دهد، حالا جو مجلس‏مان الحمدالله خوب است يك وقت ممكن است يك چنين روشن فكرهايى پيدا بشوند و از اين حرف‏ها بزنند آن وقت شوراى نگهبان را در آنجا شما مى‏گوييد كه حرف نزنند بروند سراغ تشخيص مصلحت؟ والسلام.
منشى (يزدى)- آقاى موسوى نخست‏وزير بفرماييد.
ميرحسين موسوى- بسم الله الرحمن الرحيم. من فكر مى‏كنم كه اين‏جا يادمان نرود كه مجمع تشخيص مصلحت نظام به دليل بن بستى كه بين مجلس و شوراى نگهبان به طور واقعى وجود داشت تشكيل شد، يادمان نمى‏رود خوب در اين 7- 8 سال، ده‏ها قانون، ده‏ها مصوبه مى‏آيد مشكل پيدا مى‏كرد و همه‏شان ربطى به احكام ثانويه نداشت. ايرادات مختلفى گرفته مى‏شد و كار مملكت معطل بود و از خود متن نام حضرت امام و چيزهايى كه ايشان فرمودند و نطق‏هايى كه دارند اين مسأله مشهود است. ما الان چيزى پيشنهاد مى‏كنيم كه الان آن چيزى كه حضرت امام به عنوان راهگشايى براى نظام درست به وضعيت سابق بر مى‏گردانيم من دو سه تا فرض را باز مى‏كنم.
يكى اول اين‏كه توى مجلس ما مجلسى باشد بديهيات مذهبى، مسلمات مذهبى ما را اصلًا اين‏ها عوض بخواهند بكنند. خوب ما مى‏گوييم ولايت مطلق فقه ديگر به چه درد اين‏جا مى‏خورد؟ خوب با اين قضيه برخورد مى‏كند مگر ممكن است در كشور اسلامى مجلسى باشد كه بيايد مسلمات مذهبى را مثلًا روشنفكرها نفوذ بكنند اين‏ور و آن‏ور بكنند فرقى كه نظام الان با زمان مشروطيت دارد اين است كه زمان مشروطيت در رأس نظام، شاه بود الان ولى فقه است آن موقع شاه بود الان ولى مطلق فقه است و ولى امر مسلمين هست براى همين يك كمى بعيد به نظر مى‏آيد، دور به نظر مى‏آيد و ما چيزى كه اين قدر نادر است آن را اصل قرار بدهيم و مشكل ايجاد بكنيم براى نظام در جايى كه رهبر انقلاب راه را باز كردند من فكر مى‏كنم صحيح نباشد.
مسأله دوم خود مجمع تشخيص مصلحت نظام است. مگر خدايى نكرده افراده مجمع تشخيص مصلحت افراد بى‏دين و لامذهبى خواهند بود؟ يك عده‏اى آنجا خواهند نشست ممكن است چند نفر آدمى كه طبيعتاً اولين ويژگى آنها تدينشان خواهد بود كه در آنجا خواهند نشست. تصور بكنيد كه متنى آمده باشد مجلس يك بديهياتى را از نظر اسلامى، مذهبى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1656
به اصطلاح دگرگون كرده باشد فرضاً اختلاف پيدا كرده باشند تو مجمع بيايد خوب مجمع بر خورد مى‏كند دو دفعه بر خورد بكند مجلس اصلًا از موضع خودش بر مى‏گردد. مجلس را مى‏توانند اصلاح بكنند به نظر من در آنجا هم باز ما مشكلى نداريم.
مسأله سوم حالا فرض بكنيد مجمع فاسد شد؟ باز هم در رأس آن ولى فقه هست. خوب افراد مجمع را در اختيرش گذاشتيم، همه آنها را عوض مى‏كند يك مجمع ديگر مى‏گذارد و حكم آنها را تأييد نمى‏كند براى همين به ذهنم مى‏آيد كه اين چيزى كه آقايان دادند عدول از آن چيزى است كه قبلًا تصويب شده و رأى گرفته شده دوباره باز كردند اين بحث و اينها واقعاً اگر اين جورى است من مى‏گويم دو سه جلسه، جلسه را باز كنيم. من در مورد مسائل قوه اجرايى باز هم حرف دارم و ما تشكيل جلسه بدهيم. اصل بياوريم استانداردها هستند خود آن اصلى كه آقاى هاشمى براى رأى گرفتن سر چيزى كمى تضعيف كردند با اين‏كه من فكر مى‏كردم كه در رابطه با آن اصلى كه اختيار مى‏داد كه حل اختلاف بشود بين وزراء اينها بعد رأى آوردن تو اين جلسه گفته شد كه بايد با تفسير قانون و نمى‏دانم تغيير قانون چيز نباشد كه اصلًا آن اصل را تضعيف كرد. خوب ما تمام آنها را داريم دوباره مطرح بشود دوباره آنها را طرح بكنيم.
منشى (يزدى)- آقاى خزعلى بفرماييد.
ابوالقاسم خز على- مطلب روشن است آقايان عنايتى به اين نكته‏اى كه تذكر مى‏دهم بفرماييد. نمى‏خواهيم بگوييم كه مشكلاتى كه امام فرموده حالا ما آن مشكلات را دو مرتبه باقى بگذاريم خير، سه شق است وقتى كه شوراى نگهبان مى‏گويد خلاف شرع است مى‏گويد بله الان مجلس مصلحت سنجى كرده و نظام لازم دارد، به بن‏بست مى‏رسند، اين‏جا به مجمع تشخيص مصلحت مى‏رسد يا عناوين ثانويه است. آنها مى‏گويند ما تشخيص داديم اينها تشخيص ندادند اينها به مجمع مى‏رسد اما گاهى هست كه روى مصلحت‏هاى تلهمى كه اين حكم الان در دنيا قابل اجرا نيست آقايان حالا مثال به كارخان شراب زدند چون در تدوين قانون اساسى آقايانى آمدند و رواياتى پخش كردند اسم مى‏برم.
آقاى شيخ على تهرانى و گلزاده غفورى يك روايت بى‏سند از جلد شانزدهم بحار آوردند پخش كردند. آقاى كياوش حركت كرد اين را عنوان كرد كه بنده آنجا ايستادم صحبت كردم. روايتى كه آنها مى‏گفتند اين بود كه: كسانى كه بخورند به اندازه‏اى كه لازم است، بپوشند به اندازه‏اى كه لازم است، بنوشند به اندازه‏اى كه لازم است، اين حلال است؛ مابقى آن حرام است. اين را ورقه‏اى پخش كرده بودند. آقاى كياوش هم قبول كرده بود، پا شده بود در اين باره فرياد مى‏زد، من ايستادم آنجا، گفتم آقا اين خلاف مقررات فقه است كى گفت به انداز خوردن، پوشيدن، نوشيدن به انداز ضرورت حلال است مابقى آن حرام است؟ نمى شود گفت آقا شيخ على تهرانى درس نخوانده نيست مثل بعضى‏ها كه بيايند يك چيزهايى بگويند خوب اگر اين فردا آمد فكر كياوش‏ها را تصرف كرد يك جمعيت نود و يك نفرى در مجلس اين معنا را طرح كردند اين بحث شما نيست كه ببينيد خيلى روشن است اين را طرح كردند بعدش گفتتند به اندازه ضرورت باشد مابقى حرام است همه بايد در اين خانه‏هاى داراى موكت زندگى كنند و غذا به اندازه لازم بخورند مابقى حرام است! روايتش هم از جلد شانزده كتاب‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1657
بحار چاپ كمپانى. مدعى هم آقاى گلزاده غفورى و آقاى شيخ على تهرانى و اين «سم» را پخش مى‏كنند. مصلحت نظام است؟ نه، حكم ثانوى است؟ نه اما يك چيز قشنگى است كه عوام پسند است اين‏جا چه كارش مى‏كند؟ آقا شوراى نگهبان كنار برود، هم رهبر داريم هم مجمع تشخيص مصلحت. چرا خاك‏ريز اول را از دست مى‏دهيد كه نوبت به خاك‏ريز دو بشود نوبت به خاك‏ريز سوم بشود؟ خاك‏ريز اول داريد، در خاك‏ريز اول مطلب را بخوابانيد.
شما مى‏گوييد نه، خاك‏ريز اول خراب شد، شد دوم داريم، سوم داريم مگر مجلس مى‏شود بى‏دين بشود؟ بى‏دين نمى‏شود اين فكر مى‏آيد خيلى از نظر سوسياليستى پسند جهان هم هست! به اندازه لازم بخوريد، به اندازه لازم بپوشيد، مابقى آن حرام است. روايت هم مى‏آورند اين را چه كارش كنيم؟ بعد بگوييم چون به جايى نرسيدند بايستى برويم به خاك‏ريز دوم، از آخرش هم خاك‏ريز سوم رهبر، خوب قانون اساسى كه خاك‏ريز اول معين كرده اين را چرا از دست بدهيد؟ يك.
دوم فردا آقايان خواهند گفت در خارج، در حوزه و جاهاى ديگر اعتماد ما به مصوبات مجلس بر اثر اقدام شوراى نگهبان بود حالا كه اقدام اينها برداشته شد مصوبات براى ما جنب مشروعيت ندارد اين را چه كارش خواهيد كرد؟ اين را لطفاً عنايت بفرماييد ما در آن بخش اول كار داريم.
منشى (يزدى)- خوب اگر صحبت ادامه دارد آقاى امينى و آقاى امامى هم اسم نوشته‏اند.
امامى كاشانى- من يك توضيحى عرض كنم.
منشى (يزدى)- اجازه بدهيد به نوبت، نوبت جناب آقاى امينى است. قرار شد با نوبت صحبت كنيم. جناب آقاى حبيبى قرار است بحث ادامه پيدا كند يا نه؟ اگر ادامه پيدا مى‏كند آقاى امينى و آقاى امامى صحبت كنند.
نايب رئيس (هشمى رفسنجانى)- بياييد روى اين متن توافق‏نامه شما صحبت كنيد.
منشى (يزدى)- آقاى امينى بفرماييد.
نايب رئيس (هاشمى رفسنجانى)- آقاى امامى كه جلو بودند آقاى امينى صحبت كردند.
امينى- نه من صحبت نكردم.
نايب رئيس (هشمى رفسنجانى)- شما كه يك بار صحبت كرديد.
منشى (يزدى)- بله، آقاى امينى و آقاى امامى و آقاى مهدوى نوبت دارند. بفرماييد.
نايب رئيس (سيدعلى خامنه‏اى)- حالا اگر اين متنى كه تهيه شده مورد توافق است رأى مى‏گيريم تمام مى‏كنيم.
. نايب رئيس (هاشمى رفسنجانى)- مى‏گويند دو تا متن قبول شده كه به نظر ما هم مشكلى ندارد.
امينى- اجازه بدهيد هر كدام بهتر مطلب را مى‏رساند بخوانيد.
نايب رئيس (هاشمى رفسنجانى)- خيلى خوب، متن پيشنهاد چون از آقاى مؤمن بود همان پيشنهاد آقاى مؤمن را مى‏خوانيم. اين جور بنويسيد: «براى تشخيص مصلحت نظام، در مواردى كه بين شوراى نگهبان و مجلس شوراى اسلامى با قبول مرجعيت شوراى نگهبان در تشخيص احكام اسلام و قانون اساسى و پس از طى مراحل قانونى توافق حاصل نشود» اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1658
يك عبارت است. اين عبارت هم همين جور تهيه شده «در مواردى كه مصوبه مجلس شوراى اسلامى را شوراى نگهبان خلاف موازين شرع و يا قانون اساسى بداند و مجلس با در نظر گرفتن مصلحت نظام يا ضرورت (كه البته يكى است) نظر شوراى نگهبان را تأمين نكند».
منشى (يزدى)- دومى مناسب‏تر است، اولى معلوم است كه مجلس مرجع است.
سيد على خامنه‏اى- همين را به رأى بگذاريد.
هاشمى- مثل اين‏كه آقايان پيشنهاد دوم را بيشتر قبول دارند.
ى زدى- ديگر بحث نشود همين را رأى بگيريم.
هاشمى- «در مواردى كه مصوبه مجلس شوراى اسلامى را شوراى نگهبان خلاف موازين شرع و يا قانون اساسى بداند و مجلس با در نظر گرفتن مصلحت نظام نظر شوراى نگهبان را تأمين نكند».
ى زدى- علت عدم توافق اين است ديگر.
ميرحسين موسوى- پس اين‏جا ديگر دو سوم رأى و اينها نيست؟
نايب رئيس (هاشمى)- نه، نيست. آقايانى كه با اين متن موافق هستند رأى بدهند (اكثر رأى دادند) تصويب شد. حالا مصوبه را تماماً بخوانيد.
                         (به شرح زير خوانده شد)

اصل يكصد و دوازدهم‏
مجمع تشخيص مصلحت نظام براى تشخيص مصلحت در مواردى كه مصوبه مجلس شوراى اسلامى را شوراى نگهبان خلاف موازين شرع يا قانون اساسى بداند و مجلس با در نظر گرفتن مصلحت نظام نظر شوراى نگهبان را تأمين نكند و مشاوره در امورى كه رهبرى به آنان ارجاع مى‏دهد و ساير وظايفى كه در اين قانون ذكر شده است به دستور رهبرى تشكيل مى‏شود. اعضاء ثابت و متغير اين مجمع را مقام رهبرى تعيين مى‏نمايد. مقررات مربوط به مجمع توسط خود اعضاءتهيه و تصويب و به تأييد مقام رهبرى خواهد رسيد
منشى (حبيبى)- آقاى هاشمى ما يك مقدارى مطلب داريم كه آقايان نسبت به قسمت اعظمش اصلًا نظرى ندارند (يعنى جلسه سه نفره نظر نداشته است) اگر موافقيد يك ساعت ديگر جلسه را ادامه بدهيد تا مطرح كنيم.
مهدوى كنى- جناب آقاى هاشمى! شما به من اجازه نداديد حرفم را بزنم، من مى‏خواستم بگويم اين متنى كه آقايان دادند اشكالى را كه جناب مشكينى داشتند رفع نمى‏كند بحث آقايان اين بود كه اگر مجلس آمد و گفت من يك نظرى دارم كه مى‏گويم حكم اسلام اصلًا اين است «مصلحت نظام و مصلحت غير نظام» عناوين ثانويه مى‏شود، بحث عناوين ثانويه نبود.
اشكال آقايان اين است كه مجلس بيايد يك حرفى بزند كه صريحاً بر خلاف احكام اوليه اسلام باشد.
امينى- احكام اوليه را «مصلحت نظام» نمى‏تواند تغيير بدهد.
هاشمى رفسنجانى- خيلى خوب نمى‏تواند نمى‏تواند تغيير بدهد، ندهد.
امينى- مصلحت نظام در احكام اوليه هيچ تصرفى نمى‏تواند بكند.
منشى (حبيبى)- اين را فردا تمام مى‏كنيم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1659
3- پايان جلسه و تاريخ جلسه آينده‏
رئيس- جلسه امروز را ختم مى‏كنيم. جلسه فردا ان شاء الله ساعت چهار بعد از ظهر تشكيل مى‏شود.
                         (جلسه ساعت 15/ 18 پايان يافت)

رئيس شوراى بازنگرى قانون اساسى جمهورى اسلامى ايران- على مشكينى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1660
                        جلسه چهل و يكم‏

                        صورت مشروح مذاكرات شوراى بازنگرى قانون اساسى جمهورى اسلامى ايران‏

جلسه ساعت هفده و پانزده دقيقه سه‏شنبه بيستم تيرماه 1368 هجرى شمسى مطابق با هفتم ذى‏الحجة الحرام 1409 هجرى قمرى به رياست آيت الله على مشكينى تشكيل شد.
فهرست مطالب:
1- اعلام رسميت جلسه و تلاوت آياتى از كلام الله مجيد
2- دنباله رسيدگى به گزارش هيأت بررسى و تنظيم اصول مصوب‏
3- بيانات آيت الله مشكينى به مناسبت پايان كار شوراى بازنگرى قانون اساسى جمهورى اسلامى ايران‏
4- پايان جلسه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1661
1- اعلام رسميت جلسه و تلاوت آياتى از كلام الله مجيد
رئيس (مشكينى)- بسم الله الرحمن الرحيم. با حضور 18 نفر جلسه رسمى است، دستور جلسه را اعلام بفرماييد.
منشى (حبيبى)- بسم الله الرحمن الرحيم، دستو چهل و يكمين جلسة عمومى شوراى بازنگرى قانون اساسى بعد از ظهر روز سه‏شنبه بيستم تيرماه، 1368 هجرى شمسى مطابق با هفتم ذيحجه 1409 هجرى قمرى.
دنبالة رسيدگى به گزارش هيأت بررسى و تنظيم اصل مصوب.
رئيس- قرآن را تلاوت بفرماييد.
 (حجت الاسلام آقاى عبدالله نورى چند آيه از سورة الصافات را به قرار ذيل تلاوت كردند).
                        اللهم صل على محمد و آل محمد

                        اعوذ بالله من الشيطان الرجيم‏

                        وَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ* إِنَّهُمْ لَهُمُ الْمَنْصُورُونَ* وَ إِنَّ جُنْدَنا لَهُمُ الْغالِبُونَ* فَتَوَلَّ عَنْهُمْ حَتَّى حِينٍ* وَ أَبْصِرْهُمْ فَسَوْفَ يبْصِرُونَ* أَ فَبِعَذابِنا يسْتَعْجِلُونَ* فَإِذا نَزَلَ بِساحَتِهِمْ فَساءَ صَباحُ الْمُنْذَرِينَ* وَ تَوَلَّ عَنْهُمْ حَتَّى حِينٍ* وَ أَبْصِرْ فَسَوْفَ يبْصِرُونَ* سُبْحانَ رَبِّكَ رَبِّ الْعِزَّةِ عَمَّا يصِفُونَ* وَ سَلامٌ عَلَى الْمُرْسَلِينَ* وَ الْحَمْدُ لِلَّهِ رَبِّ الْعالَمِينَ‏

                        صدق الله العلى العظيم‏

 «از آيه 171 تا آخر سورة صافات»
2- دنباله رسيدگى به گزارش هيأت بررسى و تنظيم اصول مصوب‏
رئيس- دستور جلسه را بفرماييد.
منشى (حبيبى)- بسم الله الرحمن الرحيم. در گذشته در شورا دو اصل تصويب شده يكى با عنوان اصل جديد: «دولت مى‏تواند تصويب برخى از امور مربوط به وظايف خود را به كميسيون‏هاى متشكل از چند وزير واگذار نمايد. مصوبات اين كميسيون‏ها در محدود قوانين پس از تأييد رئيس‏جمهور و با رعايت اصل يكصد و بيست و ششم لازم الااجرا است».
اصل يكصد و بيست و شش هم كه تغيير كرده و به اين صورتى كه مى‏خوانم در آمده، مى‏گويد كه: اصل يكصد و بيست و ششم: تصويب‏نامه‏ها و آيين‏نامه‏هاى دولت پس از تصويب هيأت وزيران ضمن ابلاغ براى اجرا به اطلاع رئيس مجلس شوراى اسلامى مى‏رسد تا در صورتى كه آنها را برخلاف قوانين بيابد با ذكر دليل براى تجديد نظر به هيأت وزيران بفرستد.
پيشنهاد هيأت اين است كه اصل يكصد و سى و هشتم كه در قانون اساسى فعلًا هست با دو اصلى كه خوانديم، يكى اصل جديد كه: «دولت مى‏تواند كميسيون‏هاى خاصى را تشكيل بدهد» و اصل يكصد و بيست و ششم كه: «تصويب‏نامه‏ها بايستى به اطلاع رئيس مجلس شوراى اسلامى برسد» در هم ادغام بشود و يك اصل تشكيل بدهد.
البته براى اين‏كه اين كار بشود اصل يكصد و بيست و ششم يك تغيير مختصرى از لحاظ عبارت بايد بكند و همين‏طور در اصل جديدى كه خوانديم يك تغيير ديگرى هم بايد انجام بيابد، اين مجموعه اصل يكصد و سى و هشتم پيشنهاد فعلى را تشكيل مى‏دهد كه من مى‏خوانم:
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1662
اصل يكصد و سى و هشتم: علاوه بر مواردى كه هيأت وزيران يا وزيرى مأمور تدوين آيين‏نامه‏هاى اجرايى قوانين مى‏شود هيأت وزيران حق دارند براى انجام وظايف ادارى (آن «وظيفه» نيست، «وظايف» است) و تأمين اجراى قوانين و تنظيم سازمان‏هاى ادارى به وضع تصويب‏نامه و آيين‏نامه بپردازند.
هر يك از وزيران نيز در حدود وظايف خويش و مصوبات هيأت وزيران حق وضع آيين‏نامه و صدور بخشنامه را دارد ولى مفاد اين مقررات نبايد با متن و روح قوانين مخالف باشد. دولت مى‏تواند تصويب برخى از امور مربوط به وظايف خود را به كميسيون‏هاى متشكل از چند وزير واگذار كند. مصوبات اين كميسيون‏ها در محدوده قوانين پس از تأييد رئيس‏جمهور لازم الاجرا است.
تصويب‏نامه‏ها و آيين‏نامه‏هاى دولت و مصوبات كميسيون‏هاى مذكور در اين اصل ضمن ابلاغ براى اجرا به اطلاع رئيس مجلس شوراى اسلامى مى‏رسد تا در صورتى كه آنها را برخلاف قوانين بيابد و با ذكر دليل براى تجديدنظر به هيأت وزيران بفرستد.
اين اصل جديد و اصل يكصد و سى و هشتم مورد اتفاق بود كه در اين‏جا باشد. تصويب‏نامه‏ها را بعضى معتقد بودند كه در اصل يكصد و بيست و ششم باشد. چون من خودم در اين زمينه ترديد دارم. جناب آقاى مؤمن بفرمايند توضيحى در اين زمينه بدهند تا مسأله روشن شود.
محمد دانش‏زاده (مؤمن)- بسم الله الرحمن الرحيم. در اين اصل يكصد و سى و هشتم كه جناب آقاى دكتر قرائت كردند ملاحظه مى‏فرماييد آنچه را كه ابتدائاً بوده تنها اين‏كه (هيأت وزيران حق تدوين آيين‏نامه و تصويب‏نامه را دارد.) اين اصل جديد هم كه خلاصه مفادش اين است كه: «دولت مى‏تواند تصويب برخى از امور را به كميسيون‏ها واگذار كند». ذيل اين‏جا آمد كه خيلى متناسب با آن چيزى است كه در صدر هست.
 «مصوبات اين كميسيون‏ها در محدودة قوانين پس از تأييد رئيس‏جمهور لازم الاجرا است»، اين هم از آن اصل هست كه چيزى نيست.
بعد از اصل بيست و ششم كه يك تكليف ديگرى را در مورد تصويب‏نامه‏ها و آيين‏نامه‏هاى دولت ذكر مى‏كند و در اين‏جا هم نسبت به مصوبات كميسيون‏ها ارجاع داده شده به همان اصل بيست و ششم مفادش عيناً اين‏جا آمده كه ملاحظه مى‏كنيد:
 «تصويب‏نامه‏ها و آيين‏نامه‏هاى دولت و مصوبات كميسيون‏هاى مذكور در اين اصل ضمن ابلاغ براى اجرا به اطلاع رئيس مجلس شوراى اسلامى مى‏رسد تا در صورتى كه برخلاف قوانين بود با ذكر دليل براى تجديدنظر به هيأت وزيران بفرستد».
كه اين‏جا هم موارد و كسانى را كه حق تدوين تصويب‏نامه و آيين‏نامه را دارد ذكر كرده كه دولت بالاصاله است و مى‏تواند به كميسيون‏ها واگذار كند و آنچه را كه در مورد تصويب‏نامه‏ها و آيين‏نامه‏ها و همچنين مصوبات كميسيون‏ها وظيفه است، آن هم در ذيل آمده كه همه كنار جمع شده و تكليف آيين‏نامه‏ها را يك‏جا مشخص كرده است. روى اين جهت كميسيون نظر داد كه اين اصل به صورت جدا و متفرق از هم نباشد.
نايب رئيس (هاشمى رفسنجانى)- آقاى نورى اگر مطلبى داريد بفرماييد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1663
عبدالله نورى- من فكر مى‏كنم علت عمده‏اى كه جناب آقاى مؤمن در رابطه با اين بحث دارند اين است كه اصل 126 يك مقدار در جايى كه قرار گرفته تناسب ندارد (يك مقدارى!) يعنى تا قبل از اين رسيدگى به تصويب‏نامه جزو وظايف رئيس‏جمهور بوده. الان آمده در رابطه با رئيس مجلس شده.
از طرف ديگر يك جاى خالى را اگر پيدا بكنيم مسؤوليت امور برنامه و بودجه را در آن جاى خالى قرار مى‏دهيم، كه من شخصاً فكر مى‏كنم بهترين‏جا همين‏جا بود كه در جلسة قبل قرار داديم و بحث كرديم كه مسؤوليت امور برنامه و بودجه در همان اصل يكصد و سى و پنج بسيار تناسب دارد با بحثى كه داشته باشيم. و لذا اگر در اصل يكصد و سى و پنج مسؤوليت امور برنامه و بودجه بماند شايد خود حاج آقا مؤمن هم پيشنهاد نداشته باشند كه ديگر ما اصل 126 را خالى بكنيم و چيز ديگرى هم نداريم جايش را پر كنيم. يعنى اين هم هست كه اگر ما آن را در همان‏جا نگه داريم ديگر اين‏جا حالا 126 ... يعنى سه تا اصل را الان داريم در يك اصل مى‏آوريم. بعد آن‏جا كه جايش خالى شد مى‏خواهيم چه كار كنيم؟ دوباره مشكل پيدا مى‏كند اگر براساس اين دو سه تا مطلب آقايان قبول دارند، اشكال ندارد كه اين كار بشود. يعنى براساس اين كه مسؤوليت امور برنامه و بودجه آن‏جا نباشد و اين‏جا بيايد و براى اين هم تناسب بيشترى بخواهد حفظ بشود و بيايد داخل اين‏جا، همه با هم يك‏جا ديده بشود و الا نسبت به اين اصل تصميم‏گيرى بشود بعداً احياناً گفته بشود نه، بهتر اين است كه امور برنامه و بودجه در اصل يكصد و سى و پنج بماند. من فكر مى‏كنم جاى اصل 126 را ديگر چيزى نداريم بگذاريم.
منشى (يزدى)- آقاى بيات بفرماييد.
اسدالله بيات- بسم الله الرحمن الرحيم. مطلب را جناب آقاى نورى توضيح فرمودند، من هم مخالفم، براى اين‏كه اصلًا پيام دو تا است. پيام اصل 126 ...
نايب رئيس (هاشمى رفسنجانى)- مخالف صحبت كردند شما در موافقت صحبت كنيد و آقاى حبيبى مى‏توانند توضيح بدهند.
منشى (محمد يزدى)- بلى، من هم فكر مى‏كنم جاى آن را تنظيم كرده‏اند و آقاى دكتر مى‏توانند توضيح بدهند، من بحث خاضى در اين‏جا ندارم يعنى ...
نايب رئيس (هاشمى رفسنجانى)- ايشان چون موافق نيستند ...
بيات- توضيح كه مى‏توانم بدهم!
نايب رئيس (هاشمى رفسنجانى)- توضيحاتتان را بدهيد، ولى ايشان گفتند ... جاى خالى را با چه مى‏خواهيد پر كنيد؟ جاى خالى اين است كه الان تصويب‏نامه‏هاى ذيل را اين‏جا مى‏آوريم جايش را مى‏خواهيم چه بگذاريم؟
محمد مؤمن- من خودم عرض مى‏كنم. حاج آقا ببينيد! البته بعد از اين‏كه اصل يكصد و بيست و شش از آن‏جا كنار آمد آن اصلى كه به جاى آن گذاشته مى‏شود همين است كه آقاى نورى فرمودند. يعنى مسؤوليت امور برنامه و بودجه و امور استخدامى مستقيماً با رئيس‏جمهور است. اتفاقاً بنده فكر مى‏كنم كه خيلى مناسب نيست اصلًا مسؤوليت برنامه و بودجه در اصل يكصد و سى و چهارم بيايد. چرا؟ براى اين‏كه به قول جناب آقاى بيات و به تعبير ايشان پيام اصل يكصد و سى و چهارم فقط اين است كه رياست هيأت دولت (قبلًا با نخست‏وزير بوده) با رئيس‏جمهور
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1664
است و رئيس‏جمهور بايد كارى بكند كه اينها كارهايشان هماهنگ باشد. بيشتر از اين اصل يكصد و سى و چهارم نمى‏خواهم بگويد. من حالا مى‏خواهم ملاحظه كنيد:
 «رياست هيأت وزيران با نخست‏وزير است كه بر كار وزيران نظارت دارد و با اتخاذ تدابير لازم به هماهنگ ساختن تصميم‏هاى دولت مى‏پردازد و با همكارى وزيران، برنامه و خط مشى دولت را تعيين و قوانين را اجرا مى‏كند و در برابر مجلس مسؤول است».
آنچه را كه خود اصل دارد (تنها اصل فعلى ما دارد) اين است كه مى‏گويد رياست با نخست‏وزير ... حالا به جاى نخست‏وزير، رئيس‏جمهور است. رئيس‏جمهور رياست هيأت دولت را دارد و نظارت به كارشان دارد و تدابير لازم را مى‏گيرد تا كارهايشان هماهنگ باشد. آنچه كه پيام اين اصل است تنها اين است.
مسأله اين‏كه آيا برنامه و بودجه و امور استخدامى، سازمانى است مستقل، زير نظر رئيس‏جمهور يا نيست؟ اين به پيام اين اصل ارتباط ندارد ولى خوب قبلًا آقايان آخر آورده‏اند. لذا آقايان هم اول ذكر نكرده‏اند، خود كميسيون تمركز مديريت در قو مجريه اول اين را نياورد. بعد در كميسيون پيشنهاد شد. ولى اگر همين مسأله‏اى كه كميسيون تصويب كرده كه: «رياست امور استخدامى و همچنين مسؤوليت امور برنامه و بودجه مستقيماً با رئيس‏جمهور است» آن‏جا كه به جاى اصل يكصد و بيست و ششم هست گذاشته بشود اصولى كه قبل از آن هست و اصولى كه بعد از آن هست همة مسؤوليت‏هاى رئيس‏جمهور را به طور صريح ذكر مى‏كند. ملاحظه بفرماييد من مى‏خواهم:
اصل يكصد و بيست و چهارم: رئيس‏جمهور فردى را براى نخست‏وزيرى نامزد مى‏كند. كه حالامن آن متن را ندارم بعد از آن دارد كه رئيس‏جمهور استعفا مى‏دهد. اعطاى نشان‏هاى دولتى با رئيس‏جمهور است، رئيس‏جمهور استوارنامة سفيران را امضا مى‏كند و امضا عهدنامه‏ها با رئيس‏جمهور است ... همه وظايف رئيس‏جمهور است! اين اصل يكصد و بيست و ششم كه بين اين اصول قرار مى‏گيرد اگر آن هم به اين صورت باشد كه: «مسؤوليت امور برنامه و بودجه و همچنين امور استخدامى با رئيس‏جمهور است، اين جزو مسؤوليت‏هاى رئيس‏جمهور است و اين اصول با هم هماهنگ مى‏شود و از داخل آن اصل يكصد و سى و چهارم اگر بيرون بيايد پيام اصل كه الان در قانون اساسى ما محفوظ است كه فقط نظارت بر كار هيأت وزيران را به عهدة رئيس‏جمهور گذاشته كه بايد با اتخاذ تدبير آن‏ها را هماهنگ بكند». اين هم به همان نحوى كه هست كه اتفاقاً باقى مى‏ماند. روى اين حساب درست است كه ما جايى براى آن پيدا كرده‏ايم و اتفاقاً خيلى هم مناسب است. يعنى هم مناسب است كه آن اصل يكصد و بيست و ششم متمم مسأله تصويب‏نامه و آيين‏نامه‏ها هست چه در مورد آنچه را خود هيأت دولت داشته باشد، چه در مورد آن‏كه كميسيون‏ها داشته باشد متمم آن هست در ذيل اين اصل يكصد و سى و هشتم بيايد، هم اين متناسب است. هم رفتن مسؤوليت امور برنامه و بودجه آن‏جا جزو كارهاى رئيس‏جمهور متناسب است، هم باقى ماندن پيام فعلى كه اين اصل يكصد و سى و چهارم دارد كه تنها نظارت بر كار هيأت وزيران است و هماهنگ ساختن‏شان همه متناسب مى‏شود، اين توضيحى است كه من در ذهنم هست.
منشى (محمد يزدى)- ضمن اين‏كه وضعيت اصل يكصد و سى و چهارم قبلى هم محفوظ مى‏ماند.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1665
مؤمن- بلى محفوظ مى‏ماند اصل يكصد و سى و چهار.
نايب رئيس (هاشمى رفسنجانى)- حالا آقاى بيات با توجه به اين توضيح، بفرماييد.
اسدالله بيات- بسم الله الرحمن الرحيم. من نمى‏گويم كه اگر آن‏طور باشد هيچ تناسب ندارد اما من هر دو را مى‏خوانم بعد خودتان شما قضاوت بفرماييد ببينيد كه تناسب آن‏جا بيشتر است يا اين‏جا؟ مخصوصاً با توجه به اين قضيه‏اى كه آن روز هم در آخر بحث اين‏طورى شد كه اكثريت برادران به صورت مطلق رأى دادند، حضرت عالى فرموديدكه ما مشروطاً رأى مى‏دهيم، اما در آن‏جا در ذهن دوستان اين بود كه اصلًا به صورت مطلق رأى آورده بشود كه من حالا مى‏خوانم.
باز من به يك نكته اشاره مى‏كنم چون شوراى نگهبان در گذشته نخست‏وزير را مسؤول در مقابل مجلس نمى‏دانستند، آمدند پيام اصل يكصد و سى و چهارم را فقط به عنوان ناظر محترم و به عنوان ايجاد هماهنگى، با اين‏كه يك كلمه «برنامه» در اين‏جا بود. اگر آن اصلى كه در رابطه با نخست‏وزير بود و مسؤول در مقابل مجلس دانسته مى‏شد از كلمه «برنامه» استفاده مى‏شد كه اصلًا برنامه و بودجه بايد زير نظر نخست‏وزير باشد. الان اصل 134 با اين شكل تنظيم شده كه مصوبة قبلى هم اين است. ملاحظه كنيد! «رياست هيأت وزيران با رئيس‏جمهور است كه بر كار وزيران نظارت دارد. رئيس‏جمهور مسؤوليت امور برنامه و بودجه و امور ادارى و استخدامى كشور را مستقيماً بر عهده دارد و با اتخاذ تدابير لازم (اصلًا ابزار هماهنگى آن برنامه و بودجه است. اصلًا جايش همان‏جا است، نه جاى ديگر) به هماهنگ ساختن تصميم‏هاى وزيران (در اصل قبلى هم بوده) و هيأت دولت مى‏پردازد و با همكارى وزيران برنامه و خط مشى دولت را تعيين و قوانين را اجرا مى‏كند».
اين عبارت در گذشته بود.
اساساً سازمان ادارى و استخدامى و همين‏طور سازمان برنامه و بودجه كه الان به اين شكل در آمده ابزار كار رئيس‏جمهور براى ايجاد هماهنگى بين دولت و بدنة اجرايى! اصلًا جايش اين‏جا است. اگرچه ما مى‏خواهيم اين پيام را برساند كه از اين به بعد مسؤوليت‏هاى سازمان برنامه و بودجه با رئيس‏جمهور است. اما اين مسأله در آن‏جا هست، ولى پيام فرعى قضيه اين است. پيام اصلى اين قضيه اين است كه از اين ابزار رئيس‏جمهور براى ايجاد هماهنگى، براى ايجاد تدابير لازم استفاده كند. در اين جهت جناب آقاى مهندس موسوى هم بهتر مى‏توانند شهادت بدهند كه تناسب اين قضيه در آن‏جا بيشتر است. چون ابزار كارش همين‏ها است. در اختلاف‏نظر و يا تداخل در وظايف قانونى در دستگاه‏هاى دولتى در صورتى كه نياز به تفسير دارد آنها را ... بنابراين من اعتقادم بر اين است كه بودن مسؤوليت امور برنامه و بودجه در آن‏جا و عنوان اصل صد و بيست و شش را ما حفظ بكنيم، خوب است و مناسب و در آن‏جا هم واقع قضيه اين است كه ما مى‏خواهيم پيامى كه قبلًا بوده كه جزو وظايف مجلس است. ولو اين‏كه كلمه آيين‏نامه در اين‏جا وجود دارد. اما بودن آيين‏نامه در اين‏جا مثل بحث بودجه‏اى است كه نمايندگان در مجلس مى‏كنند، بحث سياسى مى‏كنند، بحث اجتماعى مى‏كنند، بحث فرهنگى مى‏كنند، يك كلمه «بودجه» هم مى‏آورد براى اين‏كه ارتباط داشته باشد. درست آن‏جا كلمة «آيين‏نامه» وجود دارد، اما پيام اصلى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1666
در اين است كه اين آيين‏نامه را رئيس‏جمهور بايد كنترل بكند. آن‏جا پيام اين است. اما در اين‏جا مى‏خواهيم بگوييم كه رئيس‏جمهور اگر بخواهد تدابير لازم را براى ايجاد هماهنگى بكند. ابزارش همين‏ها است. بنابراين جايش همين‏جا است و به نظر من تناسبش در آن‏جا بيشتر از اين‏جا است. از اين جهت من مخالفم كه آن‏جا باشد.
نايب رئيس (هاشمى رفسنجانى)- حالا دو نفر وجود داشت كه آقايان گفتند و هر دو نفر هم يك مقدار هست، حالا اين‏جور نباشد كه هيچ‏كدام رأى نياورد. اول نظر كميسيون ...
امامى كاشانى- اين دو تا مسؤوليت است ...
ميرحسين موسوى- كاملًا هماهنگ با اصل 134 است. يعنى همان خط مشى تعيين سياسى كه در اصل 134 آمده ...
موسوى خوئينى‏ها- من پيشنهاد دارم.
نايب رئيس (هاشمى رفسنجانى)- آقاى موسوى! شما پيشنهاد ديگرى داريد؟
موسوى خوئينى‏ها- پيشنهاد من به همين ترتيبى كه كميسيون آورده، سه تا اصل را يكى كرده و من عرض مى‏كنم كه اصل يكصد و سى و هشتم به حال خودش بماند. اصل جديد را كه مى‏گويد: «دولت مى‏تواند برخى از وظايف را به كميسيون‏ها بدهد»، با اصل يكصد و بيست و ششم كه «تصويب‏نامه‏ها و آيين‏نامه‏ها ...» اين دو تا را با هم تلفيق كنيم. (هاشمى- كجا ببريم؟) در سر جاى خودش يعنى همان اصل 126 را آن اصل جديدمان را با آن تلفيق كنيم. يعنى به جاى اين‏كه سه تا اصل را يكى كنيم، علتش هم اين است كه آن اصل اول اساساً راجع به اين است كه وزرا آيين‏نامه درست كنند و از اين حرف‏ها. اصل جديد مى‏گويد: «دولت مى‏تواند برخى از وظايفش را به يك مجموعه‏اى از وزرا بدهد» (يزدى- اين هما هنگى ندارد!) كه از آن پاراگراف دوم تا آخرش يك اصل بشود.
هاشمى رفسنجانى- جايش كجا باشد؟
موسوى خوئينى‏ها- در خود اصل 126 باشد.
مير حسين موسوى- چيز خوبى مى‏شود.
محمد يزدى- من مخالف هستم، اگر اجازه بدهيد يك توضيحى بدهم ...
امامى كاشانى- در واقع يك پيشنهاد سوم، كار كميسيون تمام آيين‏نامه‏ها در يك اصل باشد.
موسوى خوئينى‏ها- اين هم همان‏طور است!
امامى كاشانى- نه.
موسوى خوئينى‏ها- نه آن‏كه يك بحث ديگر است.
منشى (محمد يزدى)- حاج آقا هاشمى شما توضيحى داريد؟
هاشمى رفسنجانى- من خيال مى‏كنم مسأله زياد فرقى نمى‏كند، هر سه اين پيشنهادها هر كدام يك جهت حسن دارد و هر سه پيشنهاد هم يك نقطة ضعيفى كه آن آقايان مى‏گيرند ممكن است داشته باشد.
ميرحسين موسوى- من يك توضيح مختصرى بدهم شايد كمك بكند. اين چيزى كه ما آورديم كه رئيس‏جمهور مسؤوليت امور برنامه و بودجه و امور استخدامى كشور را مستقيماً
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1667
بر عهده دارد، براساس تصوير سابقى كه شوراى نگهبان از اصل صد و سى و چهارم كرده بود اصلًا از نخست‏وزير جدا شده بود. ما مى‏خواهيم بگوييم كه اين مسائل در ارتباط با همان وظيفة خط مشى و اعلام سياستى است كه به رئيس‏جمهور در اصل صد و سى و چهارم داده مى‏شود. اينها ابزار آن كار هستند، يعنى تناسب دارند براى تفسير موارد ديگر، براى همين هم ديديم اين را كه قبلًا هم تصويب كرده بوديم جدا نكنيم. پيشنهاد آقاى موسوى خوئينى‏ها خيلى مناسب است، يعنى ما اصل يكصد و سى و هشتم را هم مى‏توانيم داشته باشيم. اين اصل جديد (اصل 126) جاى خودش، به اضافة آن قسمت «تصويب برخى از امور مربوطه به وظايف خودش دولت مى‏تواند به كميسيون‏ها بدهد» با هم تركيب بشود.
منشى (محمد يزدى)- آن وقت نتيجتاً اين مى‏شود كه يكى از وظايف رئيس‏جمهور در كنار يكى از وظايف دولت قرار بگيرد.
نايب رئيس (هاشمى رفسنجانى)- اول ما از پيشنهاد كميسيون رأى مى‏گيريم، اگر رأى نياورد اين دو تا پيشنهاد را رأى مى‏گيريم. هماهنگ كردن اينها را، آقايان يك پيشنهاد هماهنگى آوردند اين كارى بود كه مى‏بايست مى‏كردند. ما اين را رأى بگيريم ولى آقايان كمك كند، رأى بياوريد. آقايانى كه با پيشنهاد كميسيون موفق هستند رأى بدهند، (عده كمى موافق بودند) تصويب نشد. حالا پيشنهاد آقاى بيات را رأى مى‏گيريم. شما پيشنهادتان را بگيريد.
طاهرى- در اين‏جا هم 14 رأى مى‏خواهد.
منشى (محمد يزدى)- فرقى نمى‏كند رأى نهايى است، در آيين‏نامه دارد «رأى نهايى»!
نايب رئيس (هاشمى رفسنجانى)- ما مى‏دانيم، تصويب اين است كه جاى اصل را مى‏خواهيم معين كنيم ببينيم اگر نشد، آن وقت متوسل به اين آخرين حربه ما مى‏شويم. آقاى بيات پيشنهادتان را دوباره مطرح كنيد.
موسوى خوئينى‏ها- اصل 138 به جاى خودش باقى بماند.
ى زدى- ايشان مى‏گويند اين در جاى خودش محفوظ بماند.
هاشمى رفسنجانى- آن‏كه در جاى خودش محفوظ مى‏ماند.
عبدالله نورى- اين اصل 126 هم محفوظ بماند، آن دو قسمت ديگر اصل را ...
نايب رئيس (هاشمى رفسنجانى)- آقايانى كه با پيشنهاد آقاى بيات موافقند رأى بدهند (عده كمى موافق بودند) رأى نياورد. پيشنهاد آقاى خوئينى‏ها را مطرح كنيد.
موسوى خوئينى‏ها- پيشنهاد من اين است كه اصل 138 به جاى خودش محفوظ بماند، اين اصل جديد را در اصل 126 كه همين الان هم هست همين را با هم تلفيق كنيد.
نايب رئيس (هاشمى رفسنجانى)- آقايانى كه با پيشنهاد موافقند رأى بدهند (عده كمى موافق بودند) اين هم رأى نياورد. خوب حالا دو تا رأى بدهيد كه آن پيشنهاد قبلى تمام بشود. حالا براى پيشنهاد كميسيون دوباره رأى مى‏گيريم. آقايانى كه با پيشنهاد كميسيون موافقند رأى بدهند (اكثر موافق بودند) تصويب شد.
حسن حبيبى- عرض مى‏شود كه حالا روشن مى‏شود كه اصل 126 كه قبلًا بود، آمد ذيل اصل 138، بنابراين اصل يكصد و بيست و ششم جايش خالى مى‏ماند كه قسمتى را كه در اصل يكصد و سى چهار بوده بايد اين‏جا آورد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1668
اصل يكصد و بيست و ششم به اين ترتيب در مى‏آيد: رئيس‏جمهور مسؤوليت امور برنامه و بودجه و امور ادارى و استخدامى كشور را مستقيماً بر عهده دارد.
فقط يك نكته در اين‏جا است كه در مذاكرات ذكر شود. امروز صبح يك صحبتى بود كه آيا مسؤوليت را مستقيماً برعهده داشتن به اين معنا است كه اداره را هم بايد مستقيماً به عهده داشته باشد يا مى‏تواند ديگرى را تعيين بكند؟ اين نكته در مذاكرات ذكر بشود كه معنايش اين نباشد كه لزوماً رئيس‏جمهور بايد خودش كارهاى امور برنامه و بودجه و امور ادارى و استخدامى را متعهد و متصدى باشد. يعنى بتواند به ديگرى واگذار بكند كه معناى اداره همين است، مسؤوليت غير از اداره است، معذلك اين تذكر داده بشود.
منشى (يزدى)- حالا آيا واقعاً مفهوم حقوقى كلمه مستقيم اگر اين باشد با مذاكرات در جلسه حل مى‏شود يا بايد يك جورى تصريح بشود؟ و در واقع بعضى از برادران معتقد بودند كلمه مستقيماً مفادش اين است كه شخصاً بايد اين كار را بكند، و حال اين‏كه مقصود نبوده.
هاشمى رفسنجانى- مقصود اين بود كه مثل وزراى ديگر نيست، مسؤوليت وزراى ديگر را.
محمد يزدى- مقصودم اين بود كه در مذاكرات آمدن حرف اگر حل نمى‏شود يك جورى بايد تصريح بشود. آقاى بيات ...
امامى كاشانى- اداره نيست ...
منشى (محمد يزدى)- حالا ديگر آن‏جا صحبت‏هايى شد و مخالف و موافق صحبت كردند و تصميم نهايى قرار است اين‏جا گرفته بشود. آقاى حبيبى صحبت كنند.
حسن ابراهيم حبيبى- عرض كنم كه يكى از برادران حقوقدان در آن‏جا اين معنا را گفت كه اين مستقيماً اين است كه كسى نتواند به عنوان مسؤول بگذارد. و برادرها يواش يواش به فكر اين بودند كه اين عبارت را اصلاح كنند. يك مرتبه توجه پيدا كرديم كه متن عبارت اين است: «رئيس‏جمهور مسؤوليت امور برنامه و بودجه و امور ادارى و استخدامى كشور را مستقيماً به عهده دارد.» مسؤوليت به عهده او است و اين غير از مديريت مستقيمى است كه به عهده دارد. و بعد از اين خود ايشان هم به حدى بود كه حالا البته ايشان رأى نداد، اما غير از خود آن شخص پيشنهادكننده ظاهراً همه برادراهايى كه بودند با هشت، نه رأى (يادم نيست چند رأى) رأى آورد كه مسؤوليت مستقيماً به عهده بودن، غير از اين است كه مديريت مستقيماً به عهده‏اش باشد.
هاشمى رفسنجانى- آنها را هم كه به عهده دارد يعنى آن مسؤوليت وزارتخانه‏هاى ديگر را هم به عهده دارد، اين‏جا مستقيم است. تفاوتش را آن روز هم گفتيم اين است. حالا اگر مى‏شود يك جمله‏اى اضافه كنيم ...
موسوى خوئينى‏ها- ى ك جمله اضافه كنيم كه توسط يكى از معاونان خود اداره كند.
منشى (محمد يزدى)- ى ك تعبيرى آمد كه «مستقيم يا توسط يكى از معاونين» اضافه بشود، اين مفهوم را مى‏گيرد.
امامى كاشانى- ى ك پيشنهاد ديگر بود كه رئيس‏جمهور مسؤوليت سازمان برنامه و بودجه و امور ادارى را به عهده بگيرد. سازمان اگر باشد، قطعاً مسؤولى براى خودش دارد. يعنى آن سازمان مسؤول دارد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1669
موسوى اردبيلى- اين تعبير را بنويسيد: مسؤول سازمان امور برنامه و بودجه (يا امور برنامه و بودجه) زير نظر رئيس‏جمهور (مثلًا) انجام وظيفه مى‏كند.
هاشمى رفسنجانى- از طرف رئيس‏جمهور منصوب مى‏شوند.
موسوى اردبيلى- زير نظر او انجام وظيفه مى‏كنند.
موسوى خوئينى‏ها- ما اسم سازمان را نخواستيم بياوريم.
موسوى اردبيلى- مسؤول دارد، بگوييم كه مسؤول برنامه و بودجه زير نظر او ...
موسوى خوئينى‏ها- پيشنهاد قبلى چه اشكالى دارد؟
هاشمى رفسنجانى- آن‏جا هم همين مشكل را پيدا مى‏كند، رأى گرفته‏ايم. ما بحثى نداريم سر اين. آقايان شبهه مى‏كنند، حالا با اين مذاكرات مى‏خواهند در قانون اساسى بيايد كه منظور اين بوده اگر همين كافى است خوب ديگر ...
عميد زنجانى- آقا اگر مستقيماً حذف بشود، درست مى‏شود.
هاشمى رفسنجانى- اگر حذف بشود مستقيماً مى‏شود مثل ساير وزارتخانه‏ها، آن را هم مسؤوليتش را به عهده دارد.
امامى كاشانى- بنده فكر مى‏كنم با توجه به اين مذاكرات كه ما كلمه مسؤوليت را رويش تكيه مى‏كنيم نه مديريت را، براى تفسير اين كافى است كه اگر يك زمانى بحث شد تفسير كنند به معناى اين، نه اين‏كه مستقيماً خود اين ...
هاشمى رفسنجانى- حالا چرا ما عاجزيم كه يك چيزى بگوييم.
ميرحسين موسوى- از طولانى بودن نترسيم يك چيزى بگوييم كه واضح باشد.
هاشمى رفسنجانى- مخصوصاً اصلش هم كوچك است.
موسوى خوئينى‏ها- اداره آن را مى‏تواند به عهده يكى از معاونان خود واگذار كند.
نايب رئيس (هاشمى)- عيب ندارد به عهده فرد ديگرى واگذار كند.
موسوى خوئينى‏ها- چون ما معاون داشتيم.
نايب رئيس (هاشمى)- مديريت يا اداره آن را مى‏تواند به شخص ديگرى واگذار كند، همين جمله را اضافه كنيد.
آقايانى كه با اين جمله موافقند رأى بدهند (اكثر دست‏شان را بلند كردند) تصويب شد.
ميرحسين موسوى- البته جمله سليس نيست، يك كمى كار بشود تا آخر جلسه، اصلش را قبول كرديم، رأى آورد.
نايب رئيس (هاشمى)- حالا آقاى موسوى خودتان جمله سليس را تهيه كنيد.
منشى (يزدى)- دنبالش هم اين بيايد «و مى‏تواند اداره آن را به عهده ديگرى بگذارد» همين مقدار خوب است (مؤمن- كه مى‏تواند) «و مى‏تواند» بهتر است.
مؤمن- و مى‏تواند باشد يك مطلب تازه است.
ميرحسين موسوى- مى‏شود «به توسط معاونين خود امور فوق را اداره خواهد كرد».
منشى (يزدى)- و مى‏تواند اداره آن را به عهده ديگرى بگذارد. خلاصه‏اى باشد يا «كه مى‏تواند اداره آن را به عهده ديگرى بگذارد». اگر همين عبارت را كافى مى‏دانيد همين را رأى بگيريد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1670
نايب رئيس (هاشمى)- اشكالى كه ايشان گفت من هم توجه داشتم اگر «و» بگذاريم معنايش اين مى‏شود كه مستقيماً خودش اداره كند «كه» اگر بياوريم ديگر خودش.
منشى (يزدى)- وقتى گفتيم «و مى‏تواند اين كار را بكند» يعنى به عهده او است و مى‏تواند همين كار را بكند خود به خود جمعش اين مى‏شود كه مى‏تواند خودش اداره كند، مى‏تواند هم به ديگرى بدهد.
نايب رئيس هاشمى- خوب اگر منظورتان اين است خودش هم مى‏تواند اداره كند عيب ندارد.
منشى (يزدى)- بله، ديگر مسؤوليت به عهده خودش است، خودش مى‏تواند اداره كند، مى‏تواند هم به ديگرى بدهد.
سيد هادى خامنه‏اى- با اين سياق باشد، اول اين‏جور بگوييم، «رئيس‏جمهور مى‏تواند اداره امور برنامه و بودجه و امور ادارى و استخدامى كشور را به عهده ديگرى بگذارد ولى مسؤوليت آنها مستقيماً به عهده خود او است».
منشى (يزدى)- نه ابتدا مسؤولى را به عهده مى‏گذارند.
نايب رئيس (هاشمى)- نه ديگر همان «و مى‏تواند» خوب است رأى هم گرفتم، تمام شد.
نايب رئيس (هاشمى)- اصل بعد را بخوانيد.
 (به شرح زير خوانده شد)
اصل يكصد و چهلم: «رسيدگى به اتهام رئيس‏جمهور و معاونان او و وزيران در مورد جرائم عادى با اطلاع مجلس شوراى اسلامى در دادگاه‏هاى عمومى دادگسترى انجام مى‏شود». كه در اين اصل كميسيون و هيأت تغييرى نداده، كلمه «نخست‏وزير» در شورا به «معاونان وى» و كلمه «ملى» «به اسلامى» تغيير پيدا كرده. فقط پيشنهاد ما اين بود كه به جاى «معاونان وى» «معاونان او» باشد. فقط ما در سطر اول «وى» را «او» كرده‏ايم.
نايب رئيس (هاشمى)- اگر آقايان حرفى ندارند، عبور كنيم.
موسوى اردبيلى- دادگاه‏هاى عمومى را اين‏جا عوض كنيد.
نايب رئيس (هاشمى)- اصلًا دادگاه‏ها اين‏جا نيست. اصل بعد را بخوانيد.
 (به شرح زير خوانده شد)
اصل يكصد و چهل و يكم- رئيس‏جمهور، معاونان رئيس‏جمهور، وزيران و كارمندان دولت نمى‏توانند بيش از يك شغل دولتى داشته باشند و داشتن هر نوع شغل ديگر در مؤسساتى كه تمام يا قسمتى از سرمايه آن متعلق به دولت يا مؤسسات عمومى است و نمايندگى مجلس شوراى اسلامى و وكالت دادگسترى و مشاوره حقوقى و نيز رياست و مديريت عامل و يا عضويت در هيأت مديره انواع مختلف شركت‏هاى خصوصى جز شركت‏هاى تعاونى ادارات و مؤسسات براى آنان ممنوع است. سمت‏هاى آموزشى در دانشگاه‏ها و مؤسسات تحقيقاتى از اين حكم مستثنى است.
كلمه «نخست‏وزير» به «معاون رئيس‏جمهور» و عبارت «مجلس شوراى ملى» به «مجلس شوراى اسلامى» تغيير پيدا كرده و در آخر اصل عبارت «نخست‏وزير مى‏تواند در موارد ضرورت به طور موقت تصدى برخى از وزارتخانه‏ها را بپذيرد» حذف شده با توجه به اين‏كه در جاى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1671
ديگر تصويب شد كه «رئيس‏جمهور مى‏تواند كه سرپرستى وزارتخانه‏ها را براى مدت سه ماه به فرد ديگرى واگذار كند» در اين اصل هم هيأت پيشنهادى ندارد.
اصل يكصد و چهل و دوم: «دارايى رهبر: رئيس‏جمهور، معاونان رئيس‏جمهور، وزيران و همسر و فرزندان آنان قبل و بعد از خدمت توسط رئيس قوه قضائيه رسيدگى مى‏شود كه برخلاف حق افزايش نيافته» «نخست‏وزير» به «معاونان رئيس‏جمهور» و «ديوان عالى كشور» به «رئيس قوه قضائيه» تغيير پيدا كرده «اعضاى شوراى رهبرى» هم حذف شده.
نايب رئيس (هاشمى)- عبور كنيد، كسى حرفى ندارد.
اصل يكصد و پنجاه و هفتم: به منظور انجام مسؤوليت‏هاى قوه قضائيه در كليه امور قضايى و ادارى و اجرايى مقام رهبرى يك نفر مجتهد عادل و آگاه به امور قضايى و مدير و مدبّر را براى مدت پنج سال به عنوان رئيس قوه قضائيه تعيين مى‏نمايد. وى بالاترين مقام قوه قضائيه و داراى وظايف زير است:
1- ايجاد تشكيلات لازم در دادگسترى به تناسب مسؤوليت‏هاى اصل يكصد و پنجاه و ششم.
2- تهيه لوايح قضايى متناسب با جمهورى اسلامى.
3- استخدام قضات عادل و شايسته و عزل و نصب آنها و تغيير محل مأموريت و تعيين مشاغل و ترفيع آنان و مانند اينها از امورى طبق قانون.
اصل يكصد و پنجاه هشتم حذف شده و بنابراين ما يك جاى خالى داريم. پيشنهاد هيأت اين است كه اصل يكصد و پنجاه هفتم تقطيع بشود. قسمتى از آن در اصل يكصد و پنجاه و هفتم قرار بگيرد و قسمتى در اصل يكصد و پنجاه و هشتم.
اصل يكصد و پنجاه و هفتم به اين صورت در مى‏آيد: «به منظور انجام مسؤوليت‏هاى قوه قضائيه در كليه امور قضايى و ادارى و اجرايى، مقام رهبرى يك نفر مجتهد عادل و آگاه به امور قضايى و مدير را براى مدت پنج سال به عنوان رئيس قوه قضائيه تعيين مى‏نمايد كه عالى‏ترين مقام قوه قضائيه است» و اصل يكصد و پنجاه و هشتم به اين صورت:
اصل يكصد و پنجاه و هشتم- وظايف رئيس قوه قضائيه به شرح زير است:
1- ايجاد تشكيلات لازم در دادگسترى به تناسب مسؤوليت‏هاى اصل يكصد و پنجاه و ششم.
2- تهيه لواح قضايى متناسب با جمهورى اسلامى.
3- استخدام قضات عادل و شايسته و عزل و نصب آنها و تغيير محل مأموريت و تعيين مشاغل و ترفيع آنان و مانند اينها از امورى طبق قانون.
كه در اين‏جا تنها تصرفى كه شده بالاترين مقام قوه قضائيه است كه با توجه به اين‏كه در اصل يكصد و دهم كه تصويب شده در آن‏جا آمده «عالى‏ترين مقام قوه قضائيه»، اين اصطلاح به همان ترتيب نوشته شده و در اصل يكصد و پنجاه و هشتم هم «وظايف رئيس قوه قضائيه به شرح زير است» يك جمله كاملى است كه آمده. اين پيشنهادهاى ما است در اين دو اصل.
ى زدى- البته دليل هم همان حفظ رهبرى.
منشى (حسن ابراهيم حبيبى)- دليل هم پر كردن آن جاى خالى است.
نايب رئيس (هاشمى)- آقايانى كه موافقند رأى بدهند (اكثر دست‏شان را بلند كردند) تصويب شد. از هر دو عبور كرديم. اصل بعد را بخوانيد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1672
 (به شرح زير خوانده شد)
اصل يكصد و شصتم: وزير دادگسترى مسؤوليت كليه مسائل مربوط به روابط قوه قضائيه با قوة مجريه و قوة مقننه را بر عهده دارد و از ميان كسانى كه رئيس قوه قضائيه به رئيس‏جمهور پيشنهاد مى‏كند، انتخاب مى‏گردد، رئيس قوه قضائيه مى‏تواند اختيارات تام مالى و ادارى و نيز اختيارات استخدامى غير قضائى را به وزير دادگسترى تفويض كند. در اين صورت وزير دادگسترى داراى همان اختيارات و وظايفى خواهد بود كه در قوانين براى وزرا به عنوان عالى‏ترين مقام اجرايى پيش‏بينى مى‏شود.
كه در اين اصل قسمت اول از سابق بوده، اين بند دوم اضافه شد. در اين‏جا پيشنهاد هيأت فقط اين است كه: «اختيارات استخدامى غيرقضات» تبديل بشود.
نايب رئيس (هاشمى)- آقايان هم قبول دارند، موافقين رأى بدهند (اكثر دست‏شان را بلند كردند) تصويب شد. از اين هم عبور كرديم.
اصل يكصد و شصت و يكم: ديوان عالى كشور به منظور نظارت بر اجراى صحيح قوانين در محاكم و ايجاد وحدت رويه قضايى و انجام مسؤوليت‏هايى كه طبق قانون به آن محول مى‏شود براساس ضوابطى كه رئيس قوه قضايى تعيين مى‏كند تشكيل مى‏گردد.
كه در اين اصل هم «شوراى عالى قضايى» به «رئيس قوه قضائيه» تبديل شده و هيأت هم نظرى ندارد.
نايب رئيس (هاشمى)- بسيار خوب، عبور مى‏كنيم.
عميد زنجانى- ذيل اصل يكصد و شصت و يكم در اين‏جا نيامده است «حدود اختيارات و نحوه» ...
نايب رئيس (هاشمى)- رأى نياوده ديگر. مخبر آن كميسيون چه كسى بود؟ (عميد من بودم) شما مى‏گوييد آن ذيل بوده؟
عميد زنجانى- دقيقاً به خاطرم نيست.
نايب رئيس (هاشمى)- خوب يك بار مراجعه كنيد ببينيد بوده يا نه و حالا ايشان كه مى‏فرمايند نبوده.
موسوى خوئينى‏ها- اين جمله در قانون اساسى فعلى نيست، پيشنهاد كميسيون است.
منشى (حسن ابراهيم حبيبى)- پيشنهاد كميسيون بود رأى نياورد.
موسوى خوئينى‏ها- پيشنهاد كميسيون رأى نياورد. نتيجتاً همان كه سابق بود به قوت خودش باقى است.
اصل يكصد و شصت و دوم: رئيس ديوان عالى كشور و دادستان كل بايد مجتهد عادل و آگاه به امور قضايى باشند و رئيس قوه قضائيه با مشورت قضات ديوان عالى كشور آنها را براى مدت پنج سال به اين سمت منصوب مى‏كند.
 (كلمه «رهبرى» به «رئيس قوه قضائيه» تغيير پيدا كرده بود، كميسيون هم پيشنهادى ندارد).
نايب رئيس (هاشمى)- بسيار خوب عبور مى‏كنيم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1673
اصل يكصد و شصت و چهارم: قاضى را نمى‏توان از مقامى كه شاغل آن است، بدون محاكمه و ثبوت جرم يا تخلفى كه موجب انفصال است به طور موقت يا دائم منفصل كرد يا بدون رضايت او محل خدمت يا سمتش را تغيير داد مگر به اقتضاى مصلحت جامعه با تصويب رئيس قوة قضائيه پس از مشورت با رئيس ديوان عالى كشور و دادستان كل، نقل و انتقال دوره‏اى قضات بر طبق ضوابط كلى كه قانون تعيين مى‏كند صورت مى‏گيرد.
در اين‏جا پيشنهاد هيأت اين است كه به جاى «تصويب» «تصميم» گذاشته بشود. چون رئيس قوه قضائيه اين امر را كه جزو اختيارات ادارى اوست تصويب نمى‏كند بلكه در موردش تصميم مى‏گيرد. در واقع يك اصلاح تعبير هست.
نايب رئيس (هاشمى)- نه، فرق مى‏كند، ممكن است مثلًا پيشنهادها از طرف رؤساى دادگسترى شهرستان‏ها و جاهاى ديگر داده بشود در مورد قضات. اين‏جا قاعدتاً تصويب است، اين تصميم مناسب نيست. بعضى موارد بله مستقلًا اگر بخواهند بگويد تصميم است. حالا مى‏خواهيد شما چه جور باشد؟ به هر حال تصميم هميشه درست است، تصويب بعضى جاها هست، بعضى جاها نيست.
منشى (حسن حبيبى)- بهتر است تصميم باشد كه عام باشد.
نايب رئيس (هاشمى)- بله تصميم عام‏تر است، بسيار خوب.
منشى (يزدى)- آن هم به خصوص در جابه‏جايى و تغيير محل و تغيير سمت كه يك نوع تقريباً كار ادارى هست با تصميم آن رئيس مناسب‏تر است تا تصويب.
منشى (حسن ابراهيم حبيبى)- مطلب دوم آن بحثى است كه اين «مگر» آيا به تمامى جمله ناظر است يا فقط به قسمت دوم؟ با توجه به اين‏كه شوراى نگهبان معتقد است كه از آن «يا بدون رضاى او محل خدمت يا سمتش را تغيير داد» به اين ترتيب در بيايد «يا بدون رضاى او محل خدمت يا سمتش را تغيير داد». تغيير محل خدمت يا سمت به اقتضاى مصلحت جامعه با تصميم رئيس قوه قضائيه پس از مشورت با ديوان عالى كشور و دادستان كل امكان‏پذير يا ممكن است. اين به اين ترتيب است.
منشى (يزدى)- آقاى خوئينى‏ها مخالف هستند.
موسوى خوئينى‏ها- اين بحث درست با همين استدلال در جلسات شورا مطرح شد و اين پيشنهاد رأى نياورد. يعنى در جلسات شوراى بازنگرى روى همين جمله اين بحث‏ها پيش آمده، كميسيون هم پيشنهاد تغيير عبارتى داشت كه اين توهم را برطرف بكند كه يعنى اگر همين جمله كه در قانون اساسى فعلى هست به حال خودش باقى بماند، اين دو تفسير وجود دارد. كه مگر به اقتضاى مصلحت جامعه به تمام عبارت قبلى مى‏خورد يعنى انفصال و تغيير محل خدمت و تغيير سمت. بعضى‏ها هم نظرشان اين است كه اين مگر فقط به قسمت دوم مى‏خورد. به اين دلايل و توجيهات ديگر پيشنهاد ديگرى براى اين عبارت آمده بود كه در شورا آن تصويب نشد و رد شد. حالا آقايان همان را مجدد آورده‏اند. اين‏كه شوراى نگهبان فعلى چنين تفسير و برداشتى دارد. اين اولًا و اين‏كه حالا آن تفسير درستى هست يا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1674
نيست يك بحث جدايى است. بنابراين پس آن چيزى كه در قانون اساسى قبلى بود در آن شوراى بازنگرى (جلسات شورا) به حال خودش باقى ماند و همين بحث را آقايان مطرح كردند و به دليل همين بحث تغيير عبارتى آورده بودند كه آن رد شد. من از اين جهت مى‏خواهم عرض كنم كه قابل طرح نيست. اگر بخواهد قابل طرح بشود مجدداً تمام آن بحث‏ها از نو بايد شروع بشود يعنى مخالف و موافق و همه آن صحبت‏ها بايد دو مرتبه از نو شروع شود.
منشى (يزدى)- ا گر تغيير محتوايى باشد، همان‏طور است كه ايشان مى‏گويند ولى محتوايى نيست. حالا توضيح بدهند.
نايب رئيس (هاشمى)- ما هم خيال مى‏كنيم به هر دو قسمت بر مى‏خورد نه به يك قسمت، بفرماييد.
محمد مؤمن- اين‏كه جناب آقاى دكتر حبيبى فرمودند كه شوراى نگهبان تفسير مى‏كند كه به آخرى مى‏خورد، اين‏جور نيست فوقش اين است كه تفسيرى كه 9 نفر نظر بدهند نداشته باشد كه به هر دو بخورد، نه تفسير مى‏كند كه به آخرى فقط مى‏خورد، اين تفسير نيست در شوراى نگهبان، بلكه ظاهراً اكثريت مى‏گويند به هر دو مى‏خورد.
منشى (يزدى)- به هر صورت دو نظر وجود دارد.
محمد مؤمن- اجازه بفرماييد من اين مطلب را عرض مى‏كنم حالا اين يك مسأله. مطلب ديگر اين‏كه حاج آقا فرمودند درست است عيناً اين مسأله قبلًا مطرح شد موقعى كه كميسيون تمركز در قوه قضائيه پيشنهاد كرده بود و رأى نياورد ولى سرّش تنها اين بود كه از حدود مسؤوليت كميسيون بيرون است و آن تصميم بر اين‏كه اگر همة برادران يا اكثريت موافق باشند بعد از اين‏كه جناب آقاى خامنه‏اى اجازه فرمودند كه مسائل ديگرى را هم مطرح بكنيم اين مسأله اصلًا تا آن وقت مطرح نبود روى اين حساب گفتند بسيار خوب، حالا بر فرض هم كه ابهامى داشته باشد، اين اصل احتياج به تفسير داشته باشد و ابهام داشته باشد اين يك مسأله‏اى است كه رفع ابهام از حدود صلاحيت كميسيون و شورا خارج است، از اين جهت رأى نياورد، حالا اگر شورا مصلحت بداند يك رأى‏گيرى براى اين جهت بشود اصل را روشن بكند. مسأله حل است. البته باز در اختيار شورا است.
نايب رئيس (هاشمى)- بد نيست الان رأى بگيريم، بدون بحث كه به هر دو تا مى‏خورد يا به يكى مى‏خورد.
منشى (يزدى)- نه نه؛ من عرض مى‏كنم همين كه دو نظر وجود دارد پس هميشه قابل بحث خواهد بود، اين اصل را از اين حالت در بياوريم ...
نايب رئيس (هاشمى)- مى‏خواهم ببينم كه اين به دو تا مى‏خورد يا به يكى.
محمد مؤمن- آن وقت نظر آقايان چه مى‏شود؟
منشى (يزدى)- ى ك كارى بكنيد كه مسلم شود، به هر كدام نظرتان هست.
رئيس (مشكينى)- رأى بگيريم كه بحث بكنيم يا نه! بعد يك جمله‏اى بياوريم كه روشن كند كه مطلق به هر دو است.
منشى (يزدى)- جناب آقاى هاشمى اجازه مى‏فرماييد سؤال من اين است، همين كه ملاحظه مى‏فرماييد دو تا مى‏خورد به يكى، پس در بحث وجود دارد براى رفع اين ابهام‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1675
عبارت را صريح بكنيد. هر چه شورا مى‏گويند همين را بكنيد، يعنى اگر مى‏خواهيد به يكى بخورد صريحاً بگوييم.
نايب رئيس (هاشمى)- ما هم مى‏خواهيم همين كار را بكنيم، ببينيد اين اولًا يك بحث جديدى است به يك معنا، چون واقعاً يك اختلافى در فهم اين‏جا هست. ما مى‏خواهيم اين را روشن كنيم. آقايان اگر اجازه مى‏دهند وارد اين بحث بشويم بعد هم مشخص كنيم كه به هر دو تا مى‏خورد يا به يكى مى‏خورد؟ همين را اين‏جا تثبيت كنيم.
منشى (يزدى)- نه اين عبارت را مشخص كنيم كه به هر دو مى‏خورد يا به يكى. يك عبارت صريح بگوييم همان كه مى‏خواهيم بگوييم.
نايب رئيس (هاشمى)- مى‏گويم صريح مى‏كنيم. چون آن موقع در شورا نتوانستند صريح بكنند، ما حالا شايد بتوانيم صريح بكنيم، آقاى موسوى با اين كار مخالفيد؟ بفرماييد.
موسوى خوئينى‏ها- ببينيد ما از قانون اساسى گذشته حقى را براى شوراى عالى قضايى مى‏فهميديم كه داير است امرش بين اين‏كه حق دارد در كل قضيه تصميم‏گيرى بكند يا در يك بخشى؟ ما اگر مى‏خواهيم اين حق را تضييقش كنيم ...
نايب رئيس (هاشمى)- شايد ساقطش كنيم.
موسوى خوئينى‏ها- اين‏كه مى‏فرماييد رأى‏گيرى كنيم شايد رأى بياورد كه فقط به قسمت دوم مى‏خورد.
نايب رئيس (هاشمى)- نه بعيد است.
موسوى خوئينى‏ها- اگر اين باشد كه بحث محتوايى است كاملًا بايد همه اطرافش تفهيم بشود.
نايب رئيس (هاشمى)- بعيد است آن جور بياورد چون چهار، پنج نفر لااقل الان در اين جلسه موافقند كه به همه بخورد آن رأى نمى‏آورد.
موسوى خوئينى‏ها- خوب حالا اگر اين باشد من عرضى ندارم.
امامى كاشانى- اصلًا مصلحت هست كه قاضى را دائماً منتظر كنند بدون محاكمه، قاضى كار مى‏كند ديگر، دستگاه قضايى روى پاى خودش بند مى‏شود.
موسوى خوئينى‏ها- پس محتوايى است.
منشى (يزدى)- بگذاريد با تفسير مشكل ايشان را حل كنيم.
نايب رئيس (هاشمى)- اگر اين‏جا اين غائله را ختم بكند چون بعداً همين بحث هم در شوراى نگهبان هست. خوب بگذاريد ختم كنيم براى هميشه (امامى- بكنيم. ما هم موافقيم) اگر شد، ما خيال مى‏كنيم بشود. اگر نشد مى‏ماند مثل حالا.
موسوى خوئينى‏ها- ى عنى واقعاً براى اصلاح قوه قضائيه اگر اين ابزار را از دست رئيس قوه قضائيه بگيرند ديگر اميدى نداشته باشيم به اصلاح آن.
نايب رئيس (هاشمى)- اصلًا آن روزهايى كه مدام مى‏رفتيم سراغ امام كه حل كنند مسأله‏مان همين بود كه اجازه بدهند، بتوانند بعضى قضات شرابى و فلان پيدا مى‏شوند مى‏خواهيم عزل‏شان كنيم نمى‏توانيم.
جنتى- عكسش هم هست، ممكن است يك قاضى خيلى هم قوى و قاطع باشد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1676
نايب رئيس (هاشمى)- آخر رئيس قوه قضائيه دشمن آن است؟
موسوى خوئينى‏ها- اين احتمال نادرست است.
كروبى- پس معلوم مى‏شود مثلًا رئيس قوه قضائيه آدم صالحى نيست. اين معنايش اين است ديگر.
نايب رئيس (هاشمى)- الان اگر چهار نفر رأى ندهند آن يك تفسير رأى نمى‏آورد، شايد اين يك رأى آورد. من فعلًا بحث در ماهيتش ندارم در اين‏كه وارد اين كار بشويم يا نه؟
عميد زنجانى- شما عملًا وارد شديد.
نايب رئيس (هاشمى)- نه، آقاى موسوى مخالف اين است كه ما واردش بشويم.
موسوى اردبيلى- ما مخالفت‏مان براى اين است كه ممكن است رأى نياورد. آن مقدارى هم كه به رأى خودمان مى‏خواهيم عمل كنيم آن هم از ما گرفته شود.
ميرحسين موسوى- من مى‏گويم به طور غير رسمى آزمايشى شما يك رأى بگيريد چه اشكالى دارد.
منشى (يزدى)- البته نظرى كه كميسيون الان در كادر آورده است اين است كه به همه نخورد، جدا كرده است.
دستگاه قضايى مى‏گويد اين ابزار دست من است كه بتوانم براى عزل قاضى استفاده كنم. نظر كميسيون اين بوده است كه نتواند.
نايب رئيس (هاشمى)- ظاهرش اين است كه به هر دو مى‏خورد، حالا نمى‏خواهيد اصلًا وارد هم نشويم، نشويم، ما حرفى نداريم. حالا ببينيد من يك استمزاجى بگيرم. آقايانى كه نظرشان اين است كه به كل اصل مى‏خورد رأى بدهند (عده كمى دست‏شان را بلند كردند) تصويب نشد. آن طرفش هم رأى نمى‏آورد، پس ديگر به درد نمى‏خورد وارد بحث نشويم.
منشى (يزدى)- پس همين‏جور كه باشد باز با تفسير شورا بايد حل كرد.
نايب رئيس (هاشمى)- ى عنى بعد از نيم ساعت بحث به اين‏جا مى‏رسيم كه هيچ رأى نمى‏آورد. صرف‏نظر بايد كرد.
منشى (حسن ابراهيم حبيبى)- پس اصل، به همين ترتيب فعلى‏اش بماند. فقط كلمه «تصويب» شد «تصميم». عبور كنيم؟ اصل بعدى كه در واقع همان اصل يكصد و هفتاد و سومى است كه تغيير پيدا كرده.
اصل يكصد و هفتاد و سوم: به منظور رسيدگى به شكايات، تظلمات و اعتراضات مردم نسبت به مأمورين يا واحدها يا آيين‏نامه‏هاى دولتى و احقاق حقوق آنها، ديوانى به نام ديوان عدالت ادارى زير نظر رئيس قوه قضائيه تأسيس مى‏گردد، حدود اختيارات و نحوه عمل اين ديوان را قانون تعيين مى‏كند.
دراين اصل هم «شوارى عالى قضايى» به «رئيس قوه قضائيه» تبديل شده و هيأت هم نظرى ندارد.
اصل يكصد و هفتاد و چهارم: «براساس حق نظارت قوه قضائيه نسبت به حسن جريان امور و اجراى صحيح قوانين دردستگاه‏هاى ادارى، سازمان به نام سازمان بازرسى كل كشور زير نظر رئيس قوه قضائيه تشكيل مى‏گردد. حدود اختيارات و وظايف اين سازمان را قانون تعيين مى‏كند».
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1677
در اين اصل هم «شوراى عالى قضايى» به «رئيس قو قضائيه» تبديل شده و كميسيون هم پيشنهادى ندارد.
اصل يكصد و هفتاد و پنجم: «در صدا و سيماى جمهورى اسلامى ايران آزادى بيان و نشر افكار با رعايت موازين اسلامى و مصالح كشور بايد تأمين گردد، نصب و عزل رئيس سازمان صدا و سيماى جمهورى اسلامى ايران با مقام رهبرى است و شورايى مركب از نمايندگان رئيس‏جمهور و رئيس قو قضائيه و مجلس شوراى اسلامى (هر كدام دو نفر) نظارت بر اين سازمان خواهند داشت. خط مشى و ترتيب اداره اين سازمان و نظارت بر آن را قانون معين مى‏كند».
در اين‏كه در واقع جاى اصل يكصد و هفتاد و پنجم قرار مى‏گيرد. پيشنهاد است كه در سطر آخر «خط مشى و ترتيب اداره اين سازمان و نظارت بر آن را قانون معين مى‏كند.» بهتر است كلمه «اين» حذف بشود. «اين سازمان» بشود «سازمان».
دوم مطلبى كه بايد تصويب بشود. فصل دوازدهم عنوانش هست «رسانه‏هاى گروهى» آن موقعى بوده كه در اصل يكصد و هفتاد و پنجم آمده بود در رسانه‏هاى گروهى (راديو، تلويزيون) آزادى انتشارات تبليغات الى آخر ...، حالا كه عبارت رسانه‏هاى گروهى را نداريم و صدا و سيماى جمهورى اسلامى ايران هست. فصل دوازدهم عنوانش بشود «صدا و سيماى جمهورى اسلامى ايران» «صدا و سيما» جمهورى اسلامى ايران هم نباشد.
نايب رئيس (هاشمى)- اول آن كلمه «اين» را رأى بگيريم، آقايانى كه موافقند كلمه «اين» حذف بشود رأى بدهند. (اكثر رأى دادند) تصويب شد. آن وقت آن فصلى كه شما مى‏گوييد فقط يك اصل دارد؟
منشى- بله قبلًا هم يك اصل داشته است، پيشنهاد اين است كه «صدا و سيما» بشود.
نايب رئيس- آقايانى كه موافقند كه عنوان فصل عوض بشود رأى بدهند (اكثر رأى دادند) تصويب شد.
منشى- پس شد «صدا و سيما».
نايب رئيس- اصل بعدى را بخوانيد.
منشى (حبيبى)- اصل بعدى با توجه به اين‏كه بعداً راجع به شوراى عالى امنيت ملى كشور بحث مى‏شود، آن اصل را ما پيشنهاد داريم كه بشود فصل سيزدهم و اين اصل تجديدنظر يا بازنگرى در قانون اساسى مى‏شود فصل چهاردهم و اصل هم مى‏شود اصل 177.
نايب رئيس (هاشمى)- اگر اين‏طورى است پيشنهاد اين است كه ما ديگر فصل اضافه نكنيم، صدا و سيما را در فصل رهبرى بياوريم.
حسن حبيبى- آن وقت اصول‏مان جايش به هم مى‏خورد.
هاشمى- شماره كه به هم نمى‏خورد.
منشى (حسن ابراهيم حبيبى)- به هر حال اين اصل مى‏شود يعنى پيشنهاد اول اين است كه اين اصل بشود اصل يكصد و هفتاد و هفتم از لحاظ عنوان هم يك فصل مجزايى مى‏شود البته با يك اصل. من اصل را مى‏خوانم و بعد پيشنهادها را.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1678
تغيير و اصلاح و تتميم قانون اساسى جمهورى اسلامى ايران در موارد ضرورى به ترتيب زير انجام مى‏گيرد:
مقام رهبرى پس از مشورت با مجمع تشخيص مصلحت طى حكمى خطاب به رئيس‏جمهور موارد اصلاح يا تتميم قانون اساسى را به شوراى بازنگرى قانون اساسى با تركيب زير پيشنهاد مى‏نمايد:
1- اعضاى شوراى نگهبان.
2- رؤساى سه قوه.
3- مجمع تشخيص مصلحت.
4- خبرگان پنج نفر.
5- با انتخاب رهبرى ده نفر.
6- دولت سه نفر.
7- قو قضائيه سه نفر.
8- مجلس ده نفر.
9- دانشگاه‏ها سه نفر.
شيوه كار و كيفيت انتخاب و شرايط آن را قانون معين مى‏كند. مصوبات شورا پس از تأييد و امضاى رهبرى از طريق همه‏پرسى بايد به تصويب اكثريت مطلق شركت‏كنندگان در همه‏پرسى برسد. محتواى اصول مربوط به اسلامى بودن نظام ابتناى كليه قوانين و مقررات براساس موازين اسلامى و پايه‏هاى ايمانى و اهداف جمهورى اسلامى ايران و جمهورى بودن حكومت و ولايت امر و امامت امت و نيز اداره امور كشور با اتكا به آراى عمومى و دين و مذهب رسمى ايران تغييرناپذير است.
منشى- اولين نكته اين‏كه اصل بشود 177، عنوان فصل بشود فصل چهاردهم بازنگرى در قانون اساسى. سوم اين‏كه عبارت تغيير و اصلاح و تتميم در سطر اول بشود بازنگرى در قانون اساسى جمهورى اسلامى ايران. و اگر البته اين پيشنهاد تصويب نشد بعد در سطر چهارم كه گفته «موارد اصلاح يا تتميم» ذكر بشود «موارد تغيير يا اصلاح يا تتميم» كه با صدر اصل بخواند، تركيب اعضا هم روشن‏تر تحرير بشود چون خيلى آشفته است.
نايب رئيس (هاشمى)- عنوان فصل را آقايان مخالفتى ندارند؟ آقايانى كه موافقند رأى بدهند (اكثر رأى دادند) اين‏كه تصويب شد.
ابوالقاسم خزعلى- با انتخاب رهبرى 10 نفر اين منسجم با عبارات نيست.
منشى (يزدى)- عبارت را بعد اصلاح كردند.
محمد مؤمن- دوم اين‏كه اين تغيير و اصلاح و تتميم قانون اساسى كه اول هست اين برداشته بشود، بشود بازنگرى در قانون اساسى جمهورى اسلامى ايران در موارد ضرورى به ترتيب زير انجام مى‏گيرد.
نايب رئيس- خوب است اگر كسى مخالف نيست رأى مى‏گيريم.
مهدى كروبى- لفظ «شيوه» نمى‏خواهد؟ براى مثال «شيوه بازنگرى».
نايب رئيس (هاشمى)- نه بازنگرى اعم است شامل شيوه هم مى‏شود. آقايانى كه موافق‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1679
اين اصلاح دومند رأى بدهند (اكثر رأى دادند) اين هم تصويب شد.
منشى (حسن ابراهيم حبيبى)- بعد تركيب اعضا است. حالا اصل را من مى‏خوانم يك نكته هم دارد كه در همان‏جا توضيح مى‏دهم.
اصل يكصد و هفتاد و هفتم- بازنگرى در قانون اساسى جمهورى اسلامى ايران در موارد ضرورى به ترتيب زير انجام مى‏گيرد. مقام رهبرى پس از مشورت با مجمع تشخيص مصلحت نظام طى حكمى خطاب به رئيس‏جمهور موارد اصلاح يا تتميم قانون اساسى را به شوراى بازنگرى قانون اساسى با تركيب زير پيشنهاد مى‏نمايد:
1- اعضاى شوراى نگهبان.
2- رؤساى قواى سه‏گانه.
3- اعضاى مجمع تشخيص مصلحت نظام.
منشى (يزدى)- رؤساى سه قوه شد رؤساى قواى سه‏گانه.
محمد مؤمن- سه قوه بوده، پيشنهاد هيأت اين است كه بشود رؤساى قواى سه‏گانه ظريف‏تر از رؤساى سه قوه است.
نايب رئيس (هاشمى)- دليلش چيست كه گفته‏ايد رؤساى قواى سه‏گانه؟
منشى (ابراهيم حسن حبيبى)- در قانون اساسى داريم قواى سه‏گانه.
محمد مؤمن- قواى سه‏گانه سليس‏تر است.
نايب رئيس (هاشمى)- آقايانى كه موافقند سه قوه بشود قواى سه‏گانه رأى بدهند. (اكثر رأى دادند) رأى آورد. بقيه اصل را بخوانيد.
 (به شرح زير خوانده شد)
3- اعضاى مجمع تشخيص مصلحت نظام.
منشى (يزدى)- آن‏جا داشت مجمع تشخيص مصلحت نظام تبديل شده به اعضاى مجمع به‏خاطر هماهنگ شدن با اعضاى شورا و ...
نايب رئيس (هاشمى)- ى عنى ثابت يا متغير؟ اين‏جا معلوم نيست.
منشى (يزدى)- اين‏جا تغييرى ما نداشتيم، فقط كلمه «مجمع تشخيص مصلحت» شده است. «اعضاى مجمع تشخيص مصلحت».
اسدالله بيات- اين اعضاى مجمع تشخيص مصلحت نظام با توجه به مصوبه قبلى تنظيم شده بود. اعضاى خاصى براى آن پيش‏بينى شده بود ولى در اين‏جا اعضاى مجمع تشخيص مصلحت همه‏شان نمايندگان رهبرى‏اند، چه اعضاى ثابت‏شان يا متغير، طبق مصوبه‏اى كه ما قبلًا داشتيم. حالا تعداد هم باز در اين‏جا مشخص نيست. من معتقدم با توجه به آن مصوبه بايد حذف بشود. اعضاى مجمع تشخيص مصلحت چون كل مصوبه‏اى كه ما قبلًا داشتيم نمايندگان رهبرى است.
نايب رئيس (هاشمى)- پيشنهاد حذف حالا يك پيشنهاد جديدى است.
منشى (يزدى)- اصلًا الان پيشنهاد حذف نمى‏توانيد بكنيد.
نايب رئيس (هاشمى)- پيشنهادى كه من فكر مى‏كنم قابل طرح است اين است كه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1680
مجمع تشخيص مصلحت حالا كه متغير و ثابت باشد ما بگوييم اعضاى ثابتش، اعضاى ثابت مجمع تشخيص مصلحت.
جنتى- اين‏كه الان هست اشكالش چيست؟
نايب رئيس (هاشمى)- عملًا معلوم نيست چقدرند؟
ميرحسين موسوى- تازه ممكن است 25 نفر باشد كه به اين اضافه مى‏شود بنويسيم 5 نفر از اعضاى شوراى تشخيص مصلحت.
نايب رئيس (هاشمى)- اين قابل بحث است. من حالا طرف يكى را نمى‏گيرم.
منشى (يزدى)- به هر حال قبلًا كه گذاشته بوديم مجمع تشخيص مصلحت اين ثابت و متغير را نداشت، الان كه داريم اعضاى ثابت و متغير مجمع را مقام رهبرى تعيين مى‏كند، پس قطعاً مجمع تشخيص مصلحت دو نوع اعضا دارد. اين‏جا كه مى‏فرماييد چه بگوييد مجمع تشخيص مصلحت، چه بگوييد اعضاى مجمع تشخيص مصلحت اين ابهام را دارد. اگر بگوييد مجمع تشخيص مصلحت (آن مصوبه قبلى) يا بگوييم اعضاى مجمع تشخيص مصلحت معنايش اين است كه همه‏شان بايد باشند در هر موقعى كه هستند اگر نظر شورا اين است كه همه بايد باشند، همين مى‏ماند. ولى اگر نظر اعضا ثابت است بايد ثابت ذكر بشود.
آيت‏الله سيد على خامنه‏اى- اگر فرض كنيم كه مجمع تشخيص مصلحت اعضاى متغيرى هم دارد اصلًا عضويت اينها در بازنگرى معنى ندارد. چون متغير يعنى در ده مسأله ده جور آدم انتخاب مى‏شوند شايد كسانى هستند كه اصلًا مناسب نيستند براى بازنگرى. شايد نشود اينها را اصلًا پيدايشان كرد چون مشخص نيست كه متغير چيست. قاعدتاً اگر به اطلاقش هم واگذار كنيم احتمالًا برمى‏گردد به اعضاى ثابت كه اگر تصريح هم بشود اشكالى ندارد به نظر من.
نايب رئيس (هاشمى)- ى ك نكته‏اى كه براساس صحبت ايشان است ممكن است رهبر همان موقع براى بازنگرى قانون اساسى، اعضاى خاصى را اضافه بكند.
آيت‏الله خامنه‏اى- اين همان ده نفرند.
نايب رئيس (هاشمى)- نه غير از آن اين ده نفر تثبيت شده يعنى ممكن است اين‏جور تفسير بشود آن زمان كه اعضاى متغير مثلًا براى كشاورزى اگر بود وزير كشاورزى است ولى براى بازنگرى قانون اساسى رهبر يك عده‏اى را اضافه مى‏كند به اعضاى ثابت. يك معنايى دارد منتها اگر نظر اين باشد كه اعضا ثابت باشد ديگر راحت مى‏شويم و بعد تركيب‏مان مشخص است.
منشى (يزدى)- آقاى خوئينى‏ها.
سيد محمد موسوى خوئينى‏ها- من مى‏خواهم عرض كنم ما يك مصوبه‏اى بالاخره داريم «اعضاى مجمع تشخيص مصلحت». كلش را مى‏خواهيم حذف كنيم؟ يك بحث جديدى است. اما اين مطلق را تقييدش بزنيم به اعضاى ثابت، خيلى آن مصوبه به هم نريخته. قضيه روشن‏تر هم مى‏شود. اين مقدار من فكر مى‏كنم احتياج به بحث ...
منشى (يزدى)- پيشنهاد جناب آقاى هاشمى خوب است اگر اين را به رأى بگذاريم شايد قضيه حل بشود.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1681
موسوى خوئينى‏ها- يعنى مى‏خواهم بگويم كه خيلى نمى‏شود گفت خلاف مصوبه است.
نايب رئيس (هاشمى)- اين يك طرف قضيه است. آقايانى كه موافقندكه معناى «اعضاى مجمع» اعضاى ثابت مجمع باشد رأى بدهند. (اكثر رأى دادند) تصويب شد. پس اين بند شد (اعضاى ثابت مجمع تشخيص مصلحت نظام).
 (بقيه اصل به شرح زير خوانده شد)
4- پنج نفر از اعضاى مجلس خبرگان رهبرى.
نايب رئيس (هاشمى)- آقايانى كه با اين تعبير پيشنهادى موافقند رأى بدهند. (اكثر رأى دادند) تصويب شد.
 (بقيه اصل به شرح زير خوانده شد)
5- ده نفر به انتخاب مقام رهبرى.
نايب رئيس (هاشمى)- آقايان با اصلاح عبارتى رديف 5 رأى بدهند. (اكثر رأى دادند) تصويب شد. بند 6 قرائت شود.
منشى (حبيبى)- بند 6 در متن بوده دولت سه نفره. سؤال اين است كه مقصود شورا در آن زمان سه نفر وزرا بوده يا سه نفر به انتخاب هيأت وزيران؟
نايب رئيس (هاشمى)- منظور وزرا بوده است.
منشى (حبيبى)- پس بند 6 به اين صورت مى‏شود.
6- سه نفر از وزرا.
هاشمى- از هيأت دولت.
منشى (يزدى)- سه نفر از وزرا به انتخاب هيأت وزيران.
منشى (حبيبى)- بعداً گفته قانون معين مى‏كند.
منشى (حبيبى)- سه نفر از وزرا كافى است يا سه نفر از هيأت وزيران؟
هاشمى- از هيأت وزيران، آقايانى كه موافقند با اين تغيير رأى بدهند. (اكثر رأى دادند) تصويب شد.
منشى (حسن حبيبى)- بند 7 باز آن‏جا بوده، قو قضائيه سه نفر آيا مقصود سه نفر از قو قضائيه است يا سه نفر از قضات؟ چون قو قضائيه سازمان زندان‏ها را هم در برمى‏گيرد، روزنامه رسمى هم را در بر مى‏گيرد الى آخر ...
نايب رئيس (هاشمى)- نه ما نظرمان قضات نبود ما گفتيم دستگاه قضايى ممكن است از مديرانش بخواهد بفرستد ما كه تعيين كرديم نظرمان قضات نبوده.
منشى (يزدى)- ى عنى غير قضات را در جمع بازنگرى بفرستد؟ ظاهراً معقول نيست. ما مطمئن بوديم كه مقصود قضات است.
عميد زنجانى- در دستگاه قضايى حقوقدان‏هايى ممكن است باشند كه قاضى نباشند.
نايب رئيس (هاشمى)- مثلًا ببينيد بخواهند وزير دادگسترى را بفرستند.
حسن حبيبى- وزير دادگسترى قاضى نيست.
ميرحسين موسوى- وزير دادگسترى كه عضو هيأت دولت است.
نايب رئيس (هاشمى)- باشد آن‏جا رأى نياورده حالا قو قضائيه مى‏خواهد وزير دادگسترى را بفرستد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1682
مهدى كروبى- ى عنى يك حقوقدان نيست وزير دادگسترى؟
نايب رئيس (هاشمى)- حقوقدان غير از قاضى است. ما نظرمان اين بودكه دستگاه قضايى براى اين‏كه حضور داشته باشد سه نفر را بفرستد حالا مى‏توانند قاضى باشد هم مى‏تواند نباشد.
ميرحسين موسوى- مطلق بگذاريم دست قو قضائيه كه بهتر است.
نايب رئيس (هاشمى)- مطلق بهتر است، چه داعى داريد محدود كنيد؟
محمد مؤمن- قضات به اصطلاح آقايان منظور هر كسى است كه ...
ميرحسين موسوى- مطلق گفته بشود بهتر است.
منشى (يزدى)- اجازه بفرماييد، سه نفر از قضات اگر بفرماييد باز منتخب بايد قاضى باشد سه نفر از قو قضائيه اگر بفرماييد غير حقوقدان را هم مى‏گيرد و حال آن‏كه منظور آقايان يا قضات است يا حقوقدان. اگر اعم منظور است بگويند سه نفر از حقوقدان‏ها آن وقت هم قضات را مى‏گيرد و هم غير آنها را.
نايب رئيس (هاشمى)- آقايان اگر از ما مى‏پرسيد ما رئيس اين كميسيون هستيم ما نظرمان واقعاً اين بود كه در اختيار قو قضائيه سه نفر گذاشته بشود از هر كس هم مى‏خواهند انتخاب كنند از داخل خودشان.
منشى (يزدى)- حتى غير حقوقدان غير قاضى را بعيد است آقايان بخواهند بگويند.
هاشمى- بله هيچ قيدى ندارد.
منشى (يزدى)- حتى غير حقوقدان غير قاضى را بعيد است آقايان بخواهند بگويند.
نايب رئيس (هاشمى)- ما در كميسيون بوديم ولى حالا اگر بخواهيد عوض كنيد ما حرفى نداريم.
موسوى خوئينى‏ها- همين كه هست باشد.
ميرحسين موسوى- پس رأى بگيريد.
نايب رئيس (هاشمى)- آقايانى كه موافقند با سه نفر از قو قضائيه رأى بدهند (اكثر رأى دادند) تصويب شد. بند هشتم را بخوانيد.
 (به شرح زير خوانده شد)
8- ده نفر از نمايندگان مجلس شوراى اسلامى، كه اين مطلبى ندارد چون نوشته بود مجلس 10 نفر قاعدتاً مقصودتان نمايندگان مجلس بوده (هاشمى- بله) پس 10 نفر از نمايندگان مجلس.
بند 9 نوشته بود از دانشگاه‏ها سه نفر، قاعدتاً مقصود استادان بودند. البته در مورد استادان يك نكته‏اى را بايد عنايت بفرماييد اگر بنويسيم استادان فقط كسانى هستند كه داراى درجه استادى هستند يعنى دانشياران، استادياران و مربيان را شامل نمى‏شود.
نايب رئيس (هاشمى)- ما گفتيم رئيس دانشگاه‏ها جمع مى‏شوند، سه نفر از دانشگاهيان را انتخاب بكنند. ممكن است مدير دانشگاه‏ها هم انتخاب بشوند ما چه داعى داريم كه بگوييم عضو هيأت علمى باشد.
مهدى كروبى- ى ك جورى بايد بگوييم دانشجو كه دانشجو را هم در بر نگيرد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1683
نايب رئيس (هاشمى)- نظر ما اين نبوده يعنى ما كه بحث كرديم حتى روى اين بحث كرديم. گفتيم رؤساى دانشگاه‏هاى كشور جمع بشوند و انتخاب بكنند بعد در چيزهاى بعدى اين را حذف كرديم.
منشى (حسن حبيبى)- ولى آن موقع در پيشنهادتان استادان بود.
نايب رئيس (هاشمى)- خير نظر ما استاد نبود بحث هم كرديم، در كميسيون هم گفتيم كه نبايد باشد. اين را قانون معين مى‏كند.
منشى (حسن حبيبى)- پس سه نفر از دانشگاه‏ها بايد گفت.
منشى (يزدى)- خوب به قول جناب آقاى كروبى دانشجويان را هم در بر مى‏گيرد.
مهدى كروبى- آقاى هاشمى اگر اساتيد يا هيأت علمى نباشد پس نظرمان چيست نظرمان دانشجو يا پرسنل عادى يا مستخدمين آن‏جا است؟
نايب رئيس- آن‏كه ما تنظيم كرده بوديم اين بود كه رؤساى دانشگاه‏ها جمع مى‏شوند كه عملى بود از نظر ما و سه نفر را انتخاب مى‏كنند.
كروبى- سه نفر از چه كسانى؟
نايب رئيس (هاشمى)- ما ديگر قيد نكرديم دانشجو باشد، دانشگاهى باشد، رئيس دانشگاه يا استاد باشد. حالا اگر رؤساى دانشگاه‏ها واقعاً تصميم گرفتند يك كارمند هم بفرستند ما چه چيزى داريم، اين را فعلًا قانون تعيين مى‏كند. نظر ما اين بود حالا جلسه هر چه گفت.
مهدى كروبى- آخر ما به كارگرها كه رأى نداديم يعنى من كه رأى دادم آقايان مى‏گفتند كه ما مى‏خواهيم كه متخصصين كار بيايند براى بازنگرى قانون بعد همان‏طور باز بگذاريم فردا پرسنل و يا مثلًا دفتردار آن‏جا بيايد براى بازنگرى قانون؟
نايب رئيس (هاشمى)- اين را ديگر دانشگاهى نمى‏گويند.
سيد هادى خامنه‏اى- منظور كادر علمى است.
مهدى كروبى- پس كادر علمى يا هيأت علمى بگذاريد.
نايب رئيس (هاشمى)- پيشنهاد را مى‏شود اين‏جا بدهيم ولى نظر كميسيون اين نبود.
امامى كاشانى- ما در كميسيون اين را هم مى‏گفتيم رؤسا كه جمع مى‏شوند از اساتيد انتخاب مى‏كنند، دانشجو را نمى‏آورند.
هاشمى- آدم‏هاى حسابى را مى‏آورند منتها به اختيار خودشان گذاشتيم.
آيت‏الله خامنه‏اى- اگر دانشگاهيان بگذاريد، هم مديران را شامل مى‏شود و هم اساتيد را.
هاشمى- ما هم قبول داريم، دانشگاهيان مى‏خواهيم بگذاريم، آقايان دارند مى‏گويند بگوييد اساتيد، پس دانشگاهيان بگوييم كه همه را شامل مى‏شود مجلس هم بعداً قانونش را مى‏نويسد حالا اگر يك وقت دانشجو هم شد ما نبايد غصه بخوريم كه دانشجو مى‏آيد. آقايانى كه موافقند سه نفر از دانشگاهيان باشد رأى بدهند (اكثر رأى دادند) تصويب شد.
جنتى- به انتخاب چه كسى را نمى‏خواهد بنويسيم.
هاشمى- اينها را مجلس بنا شد معين كند. بقيه اصل را بخوانيد.
 (به شرح زير خوانده شد)
شيوه كار و كيفيت انتخاب و شرايط آن را قانون معين مى‏كند. مصوبات شورا پس از تأييد
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1684
و امضاى مقام رهبرى بايد از طريق مراجعه به آراء عمومى به تصويب اكثريت مطلق شركت‏كنندگان در همه‏پرسى برسد.
در متن سابق اين‏طور بوده «مصوبات شورا پس از تأييد و امضاى رهبرى از طريق همه‏پرسى بايد به تصويب اكثريت مطلق آراى شركت‏كنندگان در همه‏پرسى برسد» ما يكى از اين دو تا همه‏پرسى را مراجعه به آراى عمومى كرديم و بايد را هم يك قدم جلوتر آورديم و جمله به اين ترتيب كه هست درآمد.
نايب رئيس- متن را دوباره بخوانيد.
 (به شرح زير خوانده شد)
مصوبات شورا پس از تأييد و امضاى مقام رهبرى بايد از طريق مراجعه به آراى عمومى به تصويب اكثريت مطلق آراى شركت‏كنندگان در همه‏پرسى برسد. (قسمت بعد هيچ تغييرى نكرده).
نايب رئيس (هاشمى)- آقايانى كه موافقند با اين اصلاحيه رأى بدهند (اكثر رأى دادند) تصويب شد.
منشى (حسن ابراهيم حبيبى)- زيرش را نظرى نداريم، يك نكته هست فقط اين‏جا كه بايد ذكر بشود يعنى بحثى در كميسيون شد منتها در كميسيون رأى نياورد و آن اين‏كه اين همه‏پرسى غير از همه‏پرسى است كه در اصل 59 آمده: «در مسائل بسيار مهم اقتصادى، سياسى، اجتماعى و فرهنگى ممكن است اعمال قو مقننه از راه همه‏پرسى و مراجعه مستقيم به آراى مردم صورت گيرد. درخواست مراجعه به آراى عمومى بايد به تصويب دو سوم مجموع نمايندگان مجلس برسد» در زمانى كه در اين قانون اساسى اصل 59 بوده تجديدنظر در قانون اساسى در قانون اساسى نبوده. مسائل مهم اقتصادى، سياسى، اجتماعى و فرهنگى هم درست است كه بحث اعمال قو مقننه است ولى در هر حال اين ابهام وجود دارد كه آيا همه‏پرسى كه مربوط به بازنگرى در قانون اساسى هم هست بعد از اين تصويب در شوراى بازنگرى قانون اساسى قبل يا پس از تأييد مقام رهبرى بايستى به تصويب دو سوم آراى مجلس برسد و بعد به همه‏پرسى گذاشته بشود يا نه؟ اين ابهام وجود دارد و بنابراين پيشنهاد ...
امامى كاشانى- ابهام ندارد.
منشى (حسن ابراهيم حبيبى)- عرض كردم كه اين در كميسيون رأى نياورد. بنابراين نظر آقايان تأمين است.
نايب رئيس (هاشمى)- همين حالا نمايندگان زيادى به من مراجعه كرده‏اند گفته‏اند كه بايد بيايد در مجلس تصويب بشود. بنابراين شبهه وجود دارد.
منشى (يزدى)- اجازه بفرماييد من توضيح مختصرى راجع به اطلاق اين مسأله بدهم.
آيت‏الله سيد على خامنه‏اى- الان در قانون اساسى اين اصل را نداريم.
هاشمى- نداريم ولى همه‏پرسى است.
آيت‏الله خامنه‏اى- اين اصل وقتى باشد واضح است كه اين غير از آن است.
هاشمى رفسنجانى- خوب اين را بگوييم.
منشى (يزدى)- دليل اين‏كه شامل هست يا نيست توضيح داده بشود بنابراين خود
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1685
آقاى هاشمى اين اشكال را بگويند بعد مخالف جواب بدهد.
نايب رئيس (هاشمى)- اشكال اين است كه الان نظريه‏اى در مجلس هست خيلى از نمايندگان چنين نظريه‏اى دارند كه هرگونه همه‏پرسى را بايد مجلس شوراى اسلامى با دو سوم تصويب كند. اين نظريه وجود دارد، اولًا اين‏جا تصريح بشود كه اين مشمول آن اصل نيست. اين بايد بشود، به هر حال شبهه‏اى در ذهن افراد هست.
امامى كاشانى- با تصريح من مخالفم.
منشى (يزدى)- پس در حقيقت استدلال اين است كه اطلاق ذيل اصل 59 شامل هر نوع همه‏پرسى است. چنين ادعايى است حالا آقايانى كه مخالفند استدلال كنند.
سيد محمد موسوى خوئينى‏ها- جناب آقاى هاشمى يك مطلب اول روشن بشود، نظر جلسه اين است كه اين نبايد به مجلس برود؟ اگر مسلم است خوب تصريح كردن چه ضررى برايمان دارد؟
نايب رئيس (هاشمى)- خوب اين را از جلسه بپرسيد.
محمد امامى كاشانى- حالا من توضيح بدهم تا ببينيم ضررش چيست؟
نايب رئيس (هاشمى)- پيشنهاد آقاى موسوى خوئينى‏ها به جاست. آقايانى كه نظرشان اين است كه اين بازنگرى قانون اساسى كه ما الان اصلاح كرديم نبايد به مجلس شوراى اسلامى برود براى تصويب رأى بدهند. خيلى خوب اين روشن شد.
منشى (يزدى)- ى عنى اطلاق شامل اين نمى‏شود.
محمد امامى كاشانى- من عرض مى‏كنم كه به دو دليل اصلًا اين لازم نيست و خلاصه اين عبارت، عبارت خوبى نمى‏شود، اگر تصريح كنيم مگر اين‏كه يك كلمه‏اى بياوريم از دو دليل يكى اين است كه اين‏جا مى‏گويد در مسائل بسيار مهم اقتصادى، سياسى، اجتماعى و فرهنگى ممكن است اعمال قو مقننه از راه همه‏پرسى (اعمال قو مقننه، اصلًا تكيه روى اعمال قو مقننه است) از راه همه‏پرسى و مراجعه مستقيم به آراى مردم صورت گيرد. درخواست مراجعه به آراى عمومى‏بايد به تصويب دو سوم مجموع نمايندگان برسد. چرا؟ براى اين‏كه قو مقننه مى‏خواهد يك قانونى راجع به مالكيت وضع بكند، اين معنى‏اش است. اين‏جا مى‏گويد همه‏پرسى، اين اصل پنجاه و نه، يكى هم اصل صد و بيست و سه است اين را عنايت بفرماييد.
اصل صد و بيست وسوم- رئيس‏جمهور موظف است مصوبات مجلس يا نتيج همه‏پرسى را پس از طى مراحل قانونى و ابلاغ به وى امضاء كند و براى اجرا در اختيار مسؤولان بگذارد. اين همه‏پرسى در اصل صد و بيست و سوم ناظر به همه‏پرسى است كه مربوط به اعمال قوه مقننه است. و كار رئيس‏جمهور هم همين است. رئيس‏جمهور مصوبات مجلس را براى اجرا امضا مى‏كند مى‏فرستد اين‏جا، مى‏گويد علاوه بر مصوبات مجلس نتيج همه‏پرسى را هم چون به اصطلاح به منزل مصوبات مجلس است اين را بايستى امضا كند و بفرستد.
بنابراين اگر اين رويش تحرير بشود ترديدى پيدا نمى‏شود اگر تعمق بشود (البته نظر سطحى بله) ولى بنده معتقدم همين‏جا هم اگر به بحث گذاشته بشود آقايان ترديد نمى‏كنند كه اين شامل اين همه‏پرسى نمى‏شود. تصريح، چيز سبكى است مگر يك عبارتى را بياوريم كه اين عبارت نشان بدهد كه مجلس نبايد برود ولى تصريح نكنيم. بنده پيشنهادم اين است‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1686
در اين‏جا كه دارد «مصوبات شورا پس از تأييد و امضاء مقام رهبرى بايد از طريق مراجعه به آراى عمومى به تصويب اكثريت مطلق برسد» پس اين‏جا اين‏جورى بگوييم، بگوييم كه «مقام رهبرى مصوبات شورا را امضا و تأييد و فرمان همه‏پرسى را صادر مى‏نمايد». اين‏جورى كه بگوييم درست ديگر اصلًا مجلس را حذف مى‏كند يعنى خوب نشان مى‏دهد. تأييد مى‏كند، امضا مى‏كند، فرمان همه‏پرسى مى‏دهد. يعنى چه فرمان همه‏پرسى؟ يعنى احتياج به مجلس ندارد. بنده عرض مى‏كنم اگر ما مى‏خواهيم ترديد را برداريم با يك كلمه‏اى يا حالا چيز ديگرى آقايان پيشنهاد بفرمايند. يك كلمه‏اى بياوريم تصريح نكنيم.
نايب رئيس (هاشمى رفسنجانى)- خيلى خوب، آقاى مؤمن بفرماييد.
محمد مؤمن- بسم الله الرحمن الرحيم. البته بنده هم در اين‏كه مفاد آن اصل پنجاه و نه همين است كه آقاى امامى فرمودند ترديد ندارم و نمى‏خواهيم بحث هم بكنيم. اما البته اصل يكصد و بيست و سوم اين‏طور نيست. نتيج‏همه‏پرسى را پس از طى مراحل و ابلاغ امضا كند و براى اجرا در اختيار مسؤولان بگذارد ممكن است نتيجه همه‏پرسى قانون اساسى باشد و اصول قانون اساسى را براى اجرا در اختيار شوراى نگهبان مى‏گذارد، ديگر اين معلوم است. حالا كار نداريم ولى صحبت اين است كه ولو ما فعلًا قبول نداريم ولى بعد از اين‏كه جمعى هستند كه چنين حرفى را مى‏زنند براى اين‏كه شبهه‏اى نباشد بعد از اين‏كه نظر شورا اين است كه همه‏پرسى در بازنگرى نياز به اين ندارد كه با تصويب دو سوم مجلس باشد عبارت صريحى كه رفع شبهه را بكند بسيار بجاست و مثلًا آخرش نوشته بشود رعايت ذيل اصل پنجاه و نه در بازنگرى قانون اساسى لازم نيست.
امامى كاشانى- آخر شامل نمى‏شود.
منشى (يزدى)- شامل مى‏شود.
محمد مؤمن- ما مى‏گوييم لازم نيست، ما هم نمى‏گوييم شامل هست رعايت ذيل اصل پنجاه و نه در بازنگرى قانون اساسى لازم نيست.
منشى (يزدى)- بسيار خوب، آقاى عميد بفرماييد.
عميد زنجانى- خدمت‏تان عرض كنم اين استنباطى كه آقاى امامى مى‏كنند با يك ذهنيت خاصى است. با يك ذهنيتى ايشان مى‏گويند كه اصل 59 شامل نمى‏شود. اما اگر به اصل پنجاه و نهم دقت بشود اصل پنجاه و نهم مى‏گويد قو مقننه وقتى خواست از طريق همه‏پرسى اعمال حق قانون‏گذارى بكند، حق قانون‏گذارى به طور مطلق است. يعنى ممكن است كسى اين‏جورى تصور كند وقتى اين را مى‏شود كه قانون‏گذارى اعم از قانون اساسى، اعم از قانون عادى. در كل مواردى كه قو مقننه كشور، چون در بسيارى از كشورها قانون اساسى هم به وسيل‏مجلس تصويب مى‏شود. باتوجه به اين ذهنيت كه امكان دارد قانون اساسى با مجلس و قومقننه تقنين بشود مفهوم اصل پنجاه و نهم اين مى‏شود كه قو مقننه اعمال حاكميتش را در قانون‏گذارى مى‏كند از طريق همه‏پرسى ولو در قانون اساسى و اين احتياج دارد ... ولو اين‏كه ما اعتقاد به اين نداريم ولى اصل پنجاه و نهم تاب اين را دارد. آنهايى كه الان استناد مى‏كنند مى‏گويند بايد نتيج بازنگرى به امضاى دو سوم برسد. آنها هم به خاطر همين استضهارى است كه از اصل مى‏كنند. براى رفع هر شبهه‏اى كه در اين زمينه هست بهتر اين است كه اين‏جا
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1687
تصريح بشود، اين‏كه جناب آقاى امامى پيشنهاد عبارت مى‏كنند پس معلوم مى‏شود در ذهنيت خود ايشان هم اين شبهه هست كه مى‏خواهند با اين عبارت پيشنهادى‏شان آن شبهه را برطرف بكنند. تازه آن عبارتى هم كه مى‏فرمايند شبهه را برطرف نمى‏كند، شبهه به جاى خودش باقى است. بنابراين اگر تصريح بشود به نحوى كه، البته غير از پيشنهاد آقايان عرض مى‏كنم پيشنهاد ديگرى، چون اگر اين‏جا گفته بشود كه ذيل اصل فلان اين‏جا را شامل نمى‏شود اين تأييد اين است كه آن اصل شامل است، اطلاق دارد. ما به يك عبارتى بگوييم آن شامل نيست كه اطلاق آن را هم تثبيت نكرده باشيم.
نايب رئيس (هاشمى رفسنجانى)- خيلى خوب شما عبارت‏تان را بگوييد چه عبارتى مى‏خواهيد بگوييد؟
عميد زنجانى- عبارت به اين صورت مى‏شود «مصوبات شورا پس از تأييد و امضاى مقام رهبرى تنها از طريق مراجعه به آراى عمومى و تصويب اكثريت مطلق شركت‏كنندگان در همه‏پرسى معتبر خواهد بود.» با يك كلم تنها مسأله تمام مى‏شود.
منشى (يزدى)- آقاى هاشمى اگر اجازه مى‏دهيد من هم دو سه كلمه عرض كنم.
نايب رئيس (هاشمى رفسنجانى)- اجازه بدهيد من هم يك چيز كوچكى بگويم بعد شما بگوييد. آقايان براى اين‏كه نظر همه تأمين بشود مى‏شود اين‏طورى بگوييم «مصوبات شورا پس از تأييد و امضاى مقام رهبرى به دستور (البته كلم رهبرى تكرار نشود) مقام رهبرى به همه‏پرسى گذاشته مى‏شود».
مؤمن- باز اشكال دارد.
منشى (يزدى)- اجازه بدهيد من هم يك جمله عرض بكنم.
نايب رئيس (هاشمى رفسنجانى)- بفرماييد.
منشى (يزدى)- ببينيد توى فرمايشات آقايان استدلالات مختلفى شد من مى‏خواهم عرض كنم اين اطلاق ذيل را كه جمله به اين شكل است «درخواست مراجعه به آراى عمومى بايد به تصويب دو سوم مجموع نمايندگان مجلس برسد» اين يك كبراى كلى است آن قسمت اول مصاديق خاصى است احتمال اطلاق و كليت را نمى‏شود نفى كرد. وقتى كبرى كلى هست و آن به عنوان مصداق بوده بايد اقلًا اين احتمال را رفع كرد. رفع احتمال به شكلى كه ايشان مى‏گويند «فرمان همه‏پرسى را رهبرى صادر مى‏كند» اين باز نمى‏تواند احتمال شمول اطلاق را از آن بگيرد كلم تنها هم باز اين اطلاق را نمى‏گيرد. اما اين پيشنهاد حالا ولو عبارت را هم بايد تغيير بدهيم ذيل اين اصل شامل نشود اين اطلاق را هم مى‏گيرد.
بنابراين بنده عرض مى‏كنم اين احتمال وجود داردكه اقلًا اختلاف‏نظر هست. اين احتمال را اگر بخواهيد نفى بكنيد بايد يك جورى بشود كه شمول اين اطلاق را بگيريد.
امامى كاشانى- پيشنهاد صريح، بدون ارجاع به مجلس.
منشى (يزدى)- به هرحال معنايش اين مى‏شود كه پس اين اطلاق را شامل نمى‏شود، يك جورى بايد بكنيد كه اين اطلاق شامل نشود.
ميرحسين موسوى- البته اگر اسم مجلس آورده نشود بهتر است باعث تضعيف مجلس است. يعنى نه به آن اصل اشاره بشود نه ... نوشته بشود مستقيماً به همه‏پرسى گذاشته مى‏شود. خلاصه يك چنين چيزى.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1688
نايب رئيس (هاشمى رفسنجانى)- من عبارت را پيدا كردم عبارت من اين مى‏شود. «مصوبات شورا پس از تأييد و امضاو فرمان مقام رهبرى از طريق همه‏پرسى ...».
منشى (يزدى)- بعد كسى ممكن است بگويد كه اين اطلاق شامل مى‏شود. مى‏گويد اين اطلاق شامل همه‏پرسى است.
جنتى- آقاى يزدى يك لحظه اجازه بفرماييد.
منشى (يزدى)- بفرماييد.
جنتى- «براى مرحله نهايى به تصويب اكثريت آرا مى‏رسد».
منشى (يزدى)- اين مى‏رسد كه خوب است ما مى‏خواهيم بگوييم نرسد.
نايب رئيس (هاشمى رفسنجانى)- آقاى خوئينى‏ها بفرماييد.
موسوى خوئينى‏ها- من عرض مى‏كنم حالا برويم همان اصل 59 را يك جمله‏اش را تغيير بدهيم در آن‏جايى كه مى‏گويد: «درخواست مراجعه به آراى عمومى بايد به تصويب» الى آخر بگوييم. «درخواست مراجعه به آراى عمومى در غير بازنگرى قانون اساسى».
مؤمن- در موارد فوق.
موسوى خوئينى‏ها- در موارد فوق، اين هم خوب است. «در موارد فوق» بگذاريم.
نايب رئيس (هاشمى رفسنجانى)- حالا شما پيشنهادتان را بگوييد.
منشى (يزدى)- من پيشنهادم همين هست كه آقاى دكتر خواندند كه بگوييم ذيل اصل پنجاه و نهم شامل اين قسمت نمى‏شود.
نايب رئيس (هاشمى رفسنجانى)- عبارت آقاى مؤمن چيست؟
محمد مؤمن- رعايت ذيل اصل 59 در بازنگرى قانون اساسى لازم نيست.
نايب رئيس (هاشمى رفسنجانى)- خيلى خوب اين عبارت را رأى مى‏گيريم. آقايانى كه با اين عبارت موافقند رأى بدهند. (اكثر رأى دادند) تصويب شد.
منشى (حسن حبيبى)- پس آقاى هاشمى من جمله را بخوانم. «رعايت ذيل اصل پنجاه و نهم در مورد همه‏پرسى مربوط به بازنگرى قانون اساسى لازم نيست».
نايب رئيس (هاشمى رفسنجانى)- بايد بگوييم ذيل اصل پنجاه و نهم شامل اين بازنگرى نيست.
منشى (يزدى)- مى‏گويند تفسيرى است.
حسن حبيبى- همان لازم نيست را بايد بگوييم.
منشى (يزدى)- حكم بايد بكنيد بدون رعايت آن.
نايب رئيس (هاشمى رفسنجانى)- خيلى خوب حالا كه رأى آورد.
منشى (يزدى)- به شكل حكم بايد باشد. «بدون رعايت آن».
موسوى خوئينى‏ها- بعد از رهبرى بنويسيم بدون رعايت ذيل اصل 59.
منشى (يزدى)- بله اين‏جور بهتر است.
خوئينى‏ها- ببينيد «و امضاى مقام رهبرى بدون رعايت ذيل اصل 59 ...».
منشى (حسن حبيبى)- بسيار خوب، پس من جمله را كامل مى‏خوانم «مصوبات شورا پس از تأييد و امضاى مقام رهبرى بدون رعايت ذيل اصل پنجاه و نهم بايد از طريق‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1689
مراجعه به آراى عمومى به تصويب اكثريت مطلق شركت‏كنندگان در همه‏پرسى برسد؟»
مؤمن- عبارت فرق كرد.
منشى (يزدى)- نه، ديگر درست است.
نايب رئيس (هاشمى رفسنجانى)- شما مى‏گوييد، رعايت لازم نيست اين هم مى‏گويد بدون رعايت.
مؤمن- نه اين رعايت لازم نيست معنايش اين است كه اين‏جا لازم نيست رعايت كند. ولى اگر بگوييم بدون رعايت آن يعنى اين‏جا شامل مى‏شود. آن عبارتى كه رأى آورد عبارت خوبى است.
سيد هادى خامنه‏اى- دستور مستقيم رهبرى را كه اين‏جا بگنجانيم و به اين چيزها اشاره نكنيم ...
نايب رئيس (هاشمى رفسنجانى)- اين را كه من گفتم، قبول نشد.
منشى (يزدى)- اين رأى نياورده. احتمال شمول اطلاق باز هست. دستور همه‏پرسى صادر است ولى همه‏پرسى باز شمول نيست.
نايب رئيس (هاشمى رفسنجانى)- اجازه بدهيد ما اگر وارد بحث بشويم دوباره همه خراب مى‏شود. همان عبارتى كه تصويب كرديم بنويسيد.
منشى (يزدى)- شما فرموديد ديگر رأى نياورد. آن را فرموديد رأى نياورد. كافى هم نيست.
حبيبى- پس آنچه كه قبلًا تصويب شد.
نايب رئيس (هاشمى رفسنجانى)- همان را بنويسيد.
منشى- «رعايت ذيل اصل پنجاه و نهم در مورد همه‏پرسى بازنگرى در قانون اساسى لازم نيست.»
عرض مى‏شود كه يك مطلب كوچك و بعد برويم در شوراى عالى امنيت ملى. اين‏جا ديگر چيزى نداريم. اين يك پيشنهادى است كه در واقع پيشنهاد يكى دو نفر هست در كميسيون هم مطرح نشده چون روزهاى اول مطرح شد در آن كميسيون سه نفره، در مورد تغيير نام مجلس شوراى ملى به مجلس شوراى اسلامى اصلى را تصويب نكرديم، بلكه گفتيم تغيير نام مجلس شوراى ملى به مجلس شوراى اسلامى در تمامى اصول و فصول قانون اساسى رعايت بشود. اين تكليفش معلوم نيست كه به چه ترتيب و چگونه و كى بايد بكند؟ همه اينها را هم كه نمى‏شود در آن همه‏پرسى آورد. يك پيشنهاد هست كه ما در اصل پنجاه و هشتم كه اصل اصيل مربوط به اعمال قوه مقننه است و مى‏گويد: «اعمال قوه مقننه از طريق مجلس شوراى ملى است كه از نمايندگان منتخب مردم تشكيل مى‏شود و مصوبات آن پس از طى مراحلى كه در اصول بعد مى‏آيد براى اجرا به قوه مجريه و قضائيه ابلاغ مى‏گردد». اين اولين اصلى است كه وظايف قوه مقننه را از طريق مجلس مى‏گويد به اين ترتيب نوشته بشود كه «اعمال قوه مقننه از طريق مجلس است كه نام رسمى آن مجلس شوراى اسلامى است». عرض مى‏شود كه با توجه به اين‏كه ما يك قانون داريم كه تغيير نام داده را نخواهيم آن را هم زير سؤال ببريم، بياييم در قانون اساسى بگوييم كه نام رسمى‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1690
مجلس، مجلس شوراى اسلامى است و اگر اين را به رسميت تصويب و تثبيت بكنيم در اصل 58 خود در بقيه اصول بايد اين نام رسمى ذكر بشود و به اين ترتيب مسأله را شايد كه يك مقدارى حل كند.
نايب رئيس (هاشمى رفسنجانى)- ببينيد ما در خيلى جاها اصول را عوض كرديم بدون اين‏كه آن‏جا چيزى گفته باشيم. شما شيوة خاصى به كار برده‏ايد در اين هماهنگ كردن‏ها چون هيچ‏جا نگفتيم اين‏جا بگوييم كه نام آن اين است ما يك جايى بايد توضيح بدهيم يا در مقدمه، يا در مؤخره كه ما تصويب كرديم و نام مجلس را عوض كرديم. بنابراين اين ديگر نيازى ندارد آن اصل را هم ديگر به هم نزنيم.
منشى (يزدى)- بحث مفصلى شد كه به شكل اصل مستقل تصويب مى‏كنيد؟
نايب رئيس (هاشمى رفسنجانى)- ما در مقدمه مى‏گوييم كه اين را ديگر عوض كرديم.
طاهرى خرم‏آبادى- اصول منسوخه را، اصولى كه تغيير پيدا كرده ...
نايب رئيس (هاشمى رفسنجانى)- آن بحث جداگانه‏اى است بگذاريد حالا اين كار را تمام كنيم. آقاى دكتر حبيبى آن آخرين اصل را بگوييد.
منشى (حبيبى)- عرض مى‏شود كه آخرين اصل يعنى در واقع ما قبل آخرين اصل كه مى‏شود فصل سيزدهم. شوراى عالى امنيت با شماره اصل صد و هفتاد و شش يعنى بعد از اصول صد و هفتاد و پنج كه مربوط به صدا و سيما بود. به اين ترتيب است:
به منظور پاسدارى از تماميت ارضى و حاكميت ملى و تعيين سياست‏هاى دفاعى، امنيتى كشور جهت تأمين منافع ملى و در چهارچوب (محدوده) سياست‏هاى كلى تعيين شده از طرف مقام رهبرى و هماهنگ نمودن فعاليت‏هاى سياسى، اطلاعاتى، اجتماعى، فرهنگى و اقتصادى در ارتباط با تدابير كلى دفاعى امنيتى و نيز بهره‏گيرى از امكانات مادى و معنوى كشور براى مقابله با تهديدهاى داخلى و خارجى، شوراى عالى امنيت به رياست رئيس‏جمهور با تركيب زير تشكيل مى‏گردد:
رؤساى قواى سه‏گانه.
رئيس ستاد فرماندهى كل نيروهاى مسلح.
مسؤول امور برنامه و بودجه.
دو نماينده به انتخاب مقام رهبرى.
وزراى امور خارجه، كشور، اطلاعات.
وزير مربوط حسب مورد.
شوراى عالى امنيت ملى به تناسب وظايف خود شوراهاى فرعى از قبيل شوراى دفاع و شوراى امنيت كشور تشكيل مى‏دهد. رياست هر يك از شوراهاى فرعى با رئيس‏جمهور يا يكى از اعضاى شوراى عالى است كه از طرف رئيس‏جمهور تعيين مى‏شود. حدود اختيارات و وظايف شوراهاى فرعى را قانون معين مى‏كند و تشكيلات آنها به تصويب شوراى عالى مى‏رسد. مصوبات شوراى عالى امنيت ملى پس از تأييد مقام رهبرى قابل اجراست.
در اين‏جا البته بحث زيادى در كميسيون نشد به دليل اين‏كه گفته شد كه اين اصل‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1691
احتمالًا يك بحث‏هاى ديگرى هم در خود جلسه شورا خواهد داشت. يك پيشنهاد هست كه آن «و درچارچوب» حذف بشود يك خرده جمله سليس‏تر مى‏شود. البته يك نكته‏اى هم هست از لحاظ تايپى شوراى عالى امنيت در سطر پنجم يا ششم بايد بشود شوراى عالى امنيت ملى. پيشنهاد ديگرى در كميسيون در اين زمينه ندارد.
مؤمن- يعنى «و» حذف مى‏شود، مى‏شود در محدوده سياست‏هاى.
نايب رئيس (هاشمى رفسنجانى)- حالا اين اصلاحات لفظى را انجام بدهيم تا آن پيشنهادى كه باقى است. آقايانى كه موافقند كه كلمه «و در چارچوب» برداشته بشود، پرانتز هم برداشته مى‏شود. در محدوده مى‏شود. آقايانى كه موافقند رأى بدهند. (اكثر رأى دادند) تصويب شد.
آن‏جا هم پس از «شوراى عالى امنيت» كلمه «ملى» اضافه بشود.
مؤمن- پس عنوان فصل هم شوراى عالى امنيت ملى بشود.
نايب رئيس (هاشمى رفسنجانى)- بله، آقايانى كه موافقند كلمه «ملى» اضافه بشود رأى بدهند. (اكثر رأى دادند) تصويب شد.
خوب حالا يك پيشنهادى اين‏جا آقايان دارند بر اساس نامه‏اى كه فرماندهان سپاه پاسداران نوشته‏اند، آقايان وقتى كه خبر پخش شده بود اظهار ناراحتى كردند و گفتند اين مسأله امنيتى دفاعى جزو ماهيت مأموريت‏هاى سپاه است و عدم حضور سپاه در آن‏جا به معناى حذف سپاه از مسؤوليت‏ها است.
پيشنهاد داشتند كه آقايان توجه بفرمايند. پيشنهاد سپاه اين بود كه به نحوى سپاه را در شوراى امنيت ملى بياوريد. دو تا احتمال يا سه احتمال ما داريم. يكى اين‏كه دست نزنيم اصل همين‏جور بماند، چون‏كه عالى‏ترين مقام نظامى را كه ما رئيس ستاد كل است آورده‏ايم بعد از رهبرى. احتمال دوم اين‏كه بياييم بگوييم عالى‏ترين مقام نظامى از سپاه و ارتش، اين را هم اضافه كنيم سيزده تا مى‏شود (اعضايمان) اين هم يك جور است. يك پيشنهاد ديگر هست كه البته ما روى اين سومى با آقاى خامنه‏اى هم توافق كرديم و آن اين است كه بياييم متغير و ثابت كنيم. يك گروهى را به عنوان اعضاى ثابت شوراى امنيت عالى بگذاريم، آن موقع عالى‏ترين مقام سپاه و ارتش هم بياوريم مى‏شوند جزو متغيرها يعنى در مسائل امنيتى يا نظامى آنها جزو شوراى عالى هستند. مثل آن يك شورايى كه گذاشتيم در مسائل امنيتى يا نظامى آنها جزو شوراى عالى هستند. مثل آن يك شورايى كه گذاشتيم (مجمع تشخيص مصلحت) اين سه تافرض هست. آقايان اگر مى‏خواهيد يك مقدار بحث كنيم اگر هم نمى‏خواهيد يكى‏يكى رأى بگيريم تمام بكنيم.
موسوى اردبيلى- راجع به متغير و ثابت كه بحث شده، رأى نياورده.
نايب رئيس (هاشمى رفسنجانى)- خوب آن موقع اين محظور را ما نداشتيم. الان يك جمعيت سيزده نفرى اگر بخواهد بشود شوراى عالى امنيت ملى، همان‏طور كه شما مى‏دانيد ما بحث هايى داريم كه محدوده‏اش بايد ... حالا چه كسى پيشنهاد اعضاى ثابت و متغير را دارد؟
عميد زنجانى- اعضاى ثابت را بايد مشخص كنيم.
نايب رئيس (هاشمى رفسنجانى)- بله اعضاى ثابت را بايد پيشنهاد بدهيد كه كى باشد؟
مهدى كروبى- آقاى هاشمى به دو دليل بشود.
اولًا اين‏كه همان موقع هم قبل از اين‏كه سپاه نامه بدهد، آدم به نظرش مى‏آمد رنگ نظامى اين تركيب كم است و سؤال هم مى‏كرديم، ضبط هم هست.
دوم اين‏كه اگر هم بخواهيم خيلى دربسته و خيلى خوب و منسجم باشد كه مى‏گوييم تعداد را كم مى‏كنيم، ما آمديم فرض فرمانده كل سپاه را نگذاشتيم يا رئيس ستاد مشترك را نگذاشتيم در حالى كه مسؤول بودجه وقتى آمده يا بايد به طريق اولى آنها بيايند يا همان‏طور كه مى‏گوييد كه من هم اگر پيش بيايد رأى مى‏دهم متغير و ثابت بشود. و الا وقتى مسؤول بودجه هست ديگر قضيه باز است.
نايب رئيس (هاشمى رفسنجانى)- خيلى خوب، پس پيشنهاد متغير و ثابت را آقايان بدهند. كه ببينيم چه كسى متغير، چه كسى ثابت است؟ آن وقت بعد بحث مى‏كنيم.
جنتى- ببينيد اگر شما در ذيلش بنويسيد در مسائل دفاعى از اين آقايان به عنوان عضوى كه حق رأى دارد دعوت مى‏شود، اين تمام مى‏شود.
مهدى كروبى- نه حاج آقا عذر مى‏خواهم يعنى اين جورى بشود كل مجموعه يك دسته‏اش ثابت بشود، يك دسته‏اش هم متغير. سازمان بودجه چه لزومى دارد ثابت باشد.
اولًا بودجه زير نظر رئيس‏جمهور است. به علاوه هر وقت خواستند همان‏طور كه ممكن است رئيس بانك مركزى را هم براى اين‏كه چه قدر ارز داريم، درآمدمان چيست؟ وزير نفت هم بياورند كه آيا وضع نفت چه جورى است؟ لازم است ثابت باشد؟ بودجه با نفت، با مدير كل بانك مركزى چه فرق دارد كه آنها را دعوت مى‏كنيم؟
نايب رئيس (هاشمى رفسنجانى)- خيلى خوب حالا ببينيم پيشنهاد آقاى موسوى اردبيلى چيست؟
موسوى اردبيلى- من شخصاً همان‏طور كه در صحبتم عرض كردم اعضاى ثابت رؤساى سه قوه باشند با دو نماينده به انتخاب مقام رهبرى كه اين‏جا آمده. اينها باشند آن وقت ديگران هر كدام به مناسبت كار خودشان دعوت بشوند.
نايب رئيس (هاشمى رفسنجانى)- خيلى خوب. حالا پيشنهاد ديگر در اعضاى متغير چيست؟
اسدالله بيات- ببينيد حاج آقا من با پيشنهاد اين مخالفم كه وزير مربوطه اگر جزو اعضاى متغير باشد. يكى از فرماندهان را هم بياوريد آن وقت رأى مى‏دهيم.
نايب رئيس (هاشمى رفسنجانى)- شما پيشنهادتان چيست؟
اسدلله بيات- وزير مربوط الان متغير است يا نه؟
نايب رئيس (هاشمى رفسنجانى)- نه ما الان متغير نداريم.
اسدالله بيات- چرا، وزير مربوط متغير است. يك نفر هم اضافه كنيد. ما نمى‏خواهيم شوراى امنيت ملى حالت نظامى پيدا كند.
نايب رئيس (هاشمى رفسنجانى)- پس وزير مربوط و عالى‏ترين مقام نظامى سپاه و ارتش به عنوان عضو متغير.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1692
بيات- بله‏
مهدى كروبى- پس مسؤول بودجه چه؟
بيات- حسب مورد.
نايب رئيس (هاشمى رفسنجانى)- آن را هم بياييد اضافه كنيم.
مهدى كروبى- بياييد آن را هم پس متغير كنيم. آخر چه امتيازى است كه به مسؤول بودجه مى‏دهيم؟
نايب رئيس (هاشمى رفسنجانى)- مسؤول بودجه را هم متغير مى‏كنيم.
ميرحسين موسوى- اجازه بدهيد من توضيح بدهم.
نايب رئيس (هاشمى رفسنجانى)- بفرماييد.
ميرحسين موسوى- اجازه بدهيد اين‏جا با مسؤوليتى كه اين شورا دارد من اعتقاد دارم نه تنها مسؤول امور برنامه و بودجه بايد باشد بلكه يك وزير اقتصادى ديگر بايد اضافه بشود. يعنى الان با توجه به اين‏كه وظايفى كه اين اصل بر گردن شورا مى‏گذارد در رابطه با فعاليت‏هاى سياسى، اطلاعاتى، اجتماعى، فرهنگى و اقتصادى كشور هست در ارتباط با تدابير كلى دفاع امنيتى هم باشد.
بنده يك بار اين‏جا مطرح كردم بد نيست به عنوان يك خاطره اين را مطرح كنيم، ببينيم كه چه قدر اينها ضرورت دارد. سر عمليات والفجر 4، ما خدمت حضرت امام رسيديم، آن موقع امكانات كشور بحث و گفتگو بود. متخصصين اقتصادى كشور مى‏گفتند كه ما عمليات بزرگى انجام بدهيم عمليات بعدى خيلى به سختى امكان‏پذير است بعد از اين عمليات بزرگ و اگر بخواهيم يك عمليات ديگر انجام بدهيم چند سال ديگر بايد انجام بدهيم و تقريباً جمع و جور كردن وسايل مادى، ماشين‏آلات و نظاير اينها براى ما ممكن نيست. اين ديد را نظامى‏ها به ما نمى‏دادند، دستگاه برنامه و بودجه به ما مى‏داد. اگر دقت مى‏شد در رابطه با آن مسأله آتش‏بس حضرت امام به طور خاص روى نظر دستگاه برنامه‏ريزى كشور و دولت تكيه كردند. به خاطر اين‏كه دولت دستش در كار است و با اطلاعات و آمارى كه دارد مى‏تواند در اين زمينه نظر نهايى را حتى عنوان بكند. شما مسأله برنامه و بودجه را حذف بكنيد اين شورا صد در صد سياسى خواهد شد و بيشتر اوقات قبل از اين‏كه مسائل سياسى، تعيين‏كننده باشد در دفاع كشور، امكانات و منابع اقتصادى كشور هست كه تعيين‏كننده است و هيچ دستگاهى مسلطتر از برنامه و بودجه به اين مسأله نيست و اصولًا خود برنامه و بودجه چشم رئيس دولت هم هست، نباشد به نظر مى‏آيد كه هيچ كارى نمى تواند بكند. قدرت برنامه‏ريزى در آن‏جا متمركز است، آمار در آن‏جا متمركز است، نحوه استفاده از منابع در شرايط حاد در آن‏جا متمركز است، تمام برنامه‏ريزى‏هاى كشور در آن‏جا متمركز هستند. اين را حذف بكنيم واقعاً ما مشكل پيدا خواهيم كرد. براى همين من به ذهنم مى‏آيد همان پيشنهادى كه آقاى بيات كردند پيشنهاد بسيار خوبى است. ما بگوييم وزير و فرماندهان مربوط حسب مورد. همين را بنويسيم كافى است.
نايب رئيس (هاشمى رفسنجانى)- پيشنهاد آقاى جنتى مشخصاً اين بود كه فرماندهان عالى‏ترين مقام نظامى ارتش و سپاه و وزير مربوط حسب مورد.
بيات- حسب مورد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1693
نايب رئيس (هاشمى رفسنجانى)- پيشنهاد آقاى موسوى اين بود كه پنج تا عضو ثابت. اگر اين شد نظر ايشان هم تأمين مى‏شود، حالا اين را رأى بگيريم ببينيم رأى مى‏آورد؟ پيشنهاد آقاى جنتى اين است كه «عالى‏ترين مقام نظامى ارتش و سپاه به اضافه وزير مربوط» اينها متغير باشند (حسب مورد) آقايانى كه با اين موافق هستند، رأى بدهند. (اكثر رأى دادند) تصويب شد. اين‏طور شد. عالى‏ترين مقام سپاه و ارتش يا ارتش و سپاه ...
كروبى- فرماندهى بايد بگوييم.
نايب رئيس (هاشمى رفسنجانى)- فرماندهى ارتش و سپاه و وزير مربوط حسب مورد رئيس ستادشان ممكن است باشد؟
كروبى- اگر مى‏خواهيد اول آن را رأى بگيريم وقتى كه نشد اين را رأى بگيريم.
نايب رئيس (هاشمى)- البته آنها عالى‏ترين مقام‏شان همان فرمانده‏شان است ديگر آنها هم رئيس ستادشان ممكن است باشد؟
كروبى- اول خوب است ثابتش را رأى بگيريد اگر رأى نياورد آن وقت متغير را.
نايب رئيس (هاشمى)- خيلى خوب، آقايانى كه موافقند بدون متغير يعنى ثابت باشند اين دو عالى‏ترين مقام رأى بدهند (عده كمى رأى دادند) اين رأى نياورد. خيلى خوب.
منشى (حبيبى)- آقاى هاشمى اگر اين اصل ديگر مطلبى ندارد من 2- 3 نكته را بگويم.
يكى فصل سيزدهم: شرايط امنيت ملى، اين يك نكته. يكى هم شماره اصل، اصل 176 و اين جمله را هم كه خوانديم «عالى‏ترين مقام فرماندهى ارتش و سپاه و وزير مربوط حسب مورد» اين 3 نكته.
نايب رئيس (هاشمى)- فرماندهى نباشد.
مؤمن- عالى‏ترين مقام سپاه و ارتش.
كروبى- آقاى هاشمى! اگر فرمانده نباشد خوب ممكن است شامل وزير بشود.
نايب رئيس (هاشمى)- آن عالى‏ترين مقام هم نيست از دولت است وزيرشان. اصلًا در مقام آنها وزير نيست.
منشى (حبيبى)- پس اين 2- 3 نكته فصل سيزدهم، شوراى عالى امنيت ملى، اصل 176 و عالى‏ترين مقام ارتش و سپاه و وزير مربوط حسب مورد.
نورى- اين عبارتى كه تنظيم شده است از نظر متن آقايان همه دارند مى‏خوانند تغييرى در متن داده نشده ولى به نظر مى‏رسد كمى جابه‏جايى لازم داشته باشد. خود ما كه تنطيم كرديم به نظر مى‏رسد يك كمى عبارت بايد جلو و عقب نوشته بشود، من مى خوانم اگر آقايان موافق بودند اين جور نوشته بشود، اگر هم موافق نبودند همين كه هست باشد.
به منظور پاسدارى از تماميت ارضى و حاكميت ملى و تأمين منافع ملى (چيزى كه در سطر دوم است) شوراى عالى امنيت ملى با وظايف زير تشكيل مى‏گردد:
تعيين سياست‏هاى دفاعى امنيتى كشور در محدوده سياست‏هاى كلى تعيين شده از طرف مقام رهبرى.
هماهنگ نمودن فعاليت‏هاى سياسى، اطلاعاتى، اجتماعى، فرهنگى و اقتصادى در ارتباط با تدابير كلى دفاعى امنيتى.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1694
بهره‏گيرى از امكانات مادى و معنوى كشور براى مقابله با تهديدهاى داخلى و خارجى. اين فقط نوع نگارشش بحث است. اين‏جا وظايف و اهداف قاطى شده با هم. چيزى كه ما با آقاى دكتر حبيبى نشستيم و اين اصلاح را انجام داديم به نظرمان رسيد اگر عبارت به اين شكل نوشته بشود «به منظور پاسدارى از تماميت ارضى و حاكميت ملى و تأمين منافع ملى» اينها چيزى است كه هدف در اين‏جا است، شوراى عالى امنيت ملى تشكيل مى‏گردد براى اين وظايف زير. لذا عبارت را من يك بار ديگر اگر موافقيد بخوانم.
نايب رئيس (هاشمى)- اين عبارت را دقيق بخوانند. آقايان هم دقت كنند.
نورى- به منظور پاسدارى از تماميت ارضى و حاكميت ملى و تأمين منافع ملى.
منشى (يزدى)- حاكميت و تأمين منافع ملى.
نايب رئيس (هاشمى)- «پاسدارى از تأمين» اين‏كه نمى‏شود.
نورى- تأمين منافع ملى.
منشى (يزدى)- البته ما يك پيشنهاد اصلاحيه ديگر هم داريم و آن اين‏كه كلمه مصالح هم بايد بيايد چون اعم است ولى ما حالا اين را جدا مطرح مى‏كنيم.
نايب رئيس (هاشمى)- كلمه منافع، مصالح هم درآن هست.
نورى- به منظور پاسدارى از تماميت ارضى و حاكميت ملى و تأمين منافع ملى.
نايب رئيس (هاشمى)- آخر ما عبارتى را كه مى‏خواهيم رأى بدهيم آن وقت معنايش اين مى‏شود، پاسدارى از تأمين منافع ملى.
نورى- نه حاج آقا! به منظور تأمين منافع ملى، عطف بر پاسدارى است.
ميرحسين موسوى- اين چيزى كه الان تصويب شده اشكالى ندارد.
نورى- هر طور صلاح مى‏دانند.
نايب رئيس (هاشمى)- بلى، عبارت را تنظيم كنيد.
جنتى- اگر اين تأمين را بياوريد اول «به منظور تأمين تماميت ارضى، حاكميت ملى و منافع ملى».
نورى- حالا آن تعبير پاسدارى در قانون اساسى آمده آن را مى توانيم، حاج آقا يك كلمه (هم‏چنين) بياوريم مى‏خوانم.
 «به منظور پاسدارى از تماميت ارضى و حاكميت ملى، هم‏چنين تأمين منافع ملى شوراى ...
موسوى اردبيلى- تأمين منافع ملى و پاسدارى از تماميت ارضى ...
نورى- اشكال ندارد ...
به منظور تأمين منافع ملى و پاسدارى از تماميت ارضى و حاكميت ملى شوراى عالى امنيت ملى به رياست رئيس‏جمهور با وظايف زير تشكيل مى‏گردد.
تعيين سياست‏هاى دفاعى امنيتى كشور در محدوده سياست‏هاى كلى تعيين شده از طرف مقام رهبرى.
هماهنگ نمودن فعاليت‏هاى سياسى، اطلاعاتى، اجتماعى، فرهنگى و اقتصادى در ارتباط با تدابير كلى دفاعى امنيتى.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1695
بهره‏گيرى از امكانات مادى و معنوى كشور براى مقابله با تهديدهاى داخلى و خارجى.
طاهرى خرم‏آبادى- در اين اهداف كه ذكر شده خيلى خلاصه آن جنبه ناسيوناليستى‏اش قوى است. هيچ از اسلام كلمه‏اى به ميان نيامده و اين‏جا به نظر مى‏رسد اگر به جاى اين حاكميت ملى بگذاريد حاكميت اسلام، يك كلمه اسلام در آن بيايد بالاخره چون همه‏اش پاسدارى از تماميت ارضى، حاكميت ملى اين را به عنوان هدف ذكر كرده.
نايب رئيس (هاشمى)- تأمين منافع ملى و اسلامى.
طاهرى- يك كلمه اسلام درآن بيايد.
نايب رئيس (هاشمى)- پس ملى و اسلامى بنويسيد.
طاهرى- يا حاكميت اسلام.
نورى- به منظور تأمين منافع ملى و پاسدارى از انقلاب اسلامى و تماميت ارضى و ...
نايب رئيس (هاشمى)- خوب است آقاى دكتر حبيبى مى‏خوانند براى اين‏كه بعدش ديگر اصلاح نداريم.
فصل 13: شوراى عالى امنيت ملى.
اصل 176- به منظور تأمين منافع ملى و پاسدارى از انقلاب اسلامى و تماميت ارضى و حاكميت ملى شوراى عالى امنيت ملى به رياست رئيس‏جمهور با وظايف زير تشكيل مى‏گردد:
1- تعيين سياست‏هاى دفاعى امنيتى كشور در محدوده سياست‏هاى كلى تعيين شده از طرف مقام رهبرى.
2- هماهنگ نمودن فعاليت‏هاى سياسى اطلاعاتى اجتماعى، فرهنگى و اقتصادى در ارتباط با تدابير كلى دفاعى امنيتى.
3- بهره‏گيرى از امكانات مادى و معنوى كشور براى مقابله با تهديدهاى داخلى و خارجى.
اعضاى شورا عبارتند از:
رؤساى قواى سه‏گانه.
رئيس ستاد فرماندهى كل نيروهاى مسلح.
مسؤول امور برنامه و بودجه.
دو نماينده به انتخاب مقام رهبرى.
وزراى امور خارجه، كشور و اطلاعات.
عالى‏ترين مقام ارتش و سپاه و وزير مربوط حسب مورد.
شوراى عالى امنيت ملى به تناسب وظايف خود شوراهاى فرعى از قبيل شوراى دفاع و شوراى امنيت كشور را تشكيل مى‏دهد. رياست هر يك از شوراهاى فرعى با رئيس‏جمهور يا يكى از اعضاى شوراى عالى است كه از طرف رئيس‏جمهور تعيين مى‏شود. حدود اختيارات و وظايف شوراهاى فرعى را قانون معين مى‏كند و تشكيلات آنها به تصويب شوراى عالى مى‏رسد، مصوبات شوراى عالى امنيت ملى پس از تأييد مقام رهبرى قابل اجرا است.
عميد زنجانى- در بند آخر «عالى‏ترين مقام ارتش و سپاه و وزير مربوطه حسب مورد» باز آن مسأله پيش‏مى‏آيد كه حسب مورد به هر دو مى‏خورد يا به اخير مى‏خورد؟ من پيشنهاد مى‏كنم جابه‏جا بشود.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1696
نايب رئيس (هاشمى)- آقاى يزدى مى‏گويند كه بگوييد حسب مورد وزير مربوط، عالى‏ترين مقام ارتش و سپاه. آقايانى كه با اين تغييرات اخير كه اعلام كرديم موافقند رأى بدهند. (اكثر رأى دادند) اين متن تصويب شد. خوب حالا يك پيشنهادى آمده كه آن پيشنهاد را بعد مطرح مى‏كنيم. آقاى طاهرى يك چيزى مطرح كرده‏اند خودتان بگوييد.
طاهرى خرم‏آبادى- در قانون اساسى بالاخره اين اصولى كه تغيير پيدا مى‏كند مسلم در متن قانون اساسى مى‏آيد. اين از چند حال خارج نيست؛ يك وقت هست كه شما متن قانون اساسى را طبق اين مصوبات اخير قرار مى‏دهيد و هيچ اشاره‏اى نمى‏شود كه اين اصل قبلًا چه بوده؟ اين يك فرض. خوب اين فرض البته اشكالى ندارد از نظر قانونى ولى كسى كه مواجه بشود با اين قانون اساسى جديد هيچ توجهى ممكن است پيدا نكند به اين‏كه اين قبلًا چه بوده و چه طور تغيير پيدا كرده و تغيير چگونه است؟ يك فرض ديگر اين است كه نه شما در يك جايى يا در مقدمه، يا در پاورقى، يا در مؤخره در اين قانون اساسى البته نه در متن حالا يا مقدمه‏اش يا پاورقى‏اش تصويب كنيد كه اين اصول منسوخه و تغيير پيدا كرده ذكر بشود. مثلًا فرض كنيد به اين‏كه همين چيزى كه الان در كميسيون تصويب شده بود كه ذيلش ذكر مى‏شود كه اين كلمه تغييير پيدا كرد. در اصل قانون اساسى قبلى اين بود و تغيير پيدا كرد. بالاخره يك جورى اشاره بشود كه وقتى اين قانون را يك كسى نگاه مى‏كند و مى‏خواند لازم نباشد كه به مذاكرات مراجعه كند و مشروح مذاكرات رابررسى كند. همين كه مى‏بيند متوجه بشود كه قبلًا مثلًا كلمه مرجع بوده كه اين‏جا برداشته شده، كلمه وزير بوده اين‏جا برداشته شده، يك نحو توجهى به اين مطلب پيدا بشود. در قانون اساسى قبلى اين روش و اين شيوه بوده كه اصل منسوخ را در پاورقى ذكر كرده‏اند. يعنى الان اين قانون اساسى قبلى مال دوران قبل رژيم گذشته اين جورى است. تغييراتى كه پيدا كرده همه را در پاورقى ذكر كرده‏اند. توضيح هم داده كه در تاريخ فلان در مجلس مؤسسان اين اصل تغيير پيدا كرد، اصل منسوخ هم اين است كه كسى كه نگاه مى‏كند كاملًا توجه پيدا مى‏كند.
ميرحسين موسوى- من به ذهنم مى‏آيد ما به طور دائم به قانون اساسى رجوع خواهيم داشت شايد سهل‏ترين حالت كه دائم تذكرى هم باشد همين روشى باشد كه آقايان در كميسيون عمل كردند. ذيل هر صفحه، هر اصلى تغيير پيدا كرده نوشته بشود اصل قديم، عين آن اصل اين‏جا آورده بشود خودبه‏خود يك مقايسه‏اى پيش مى‏آيد هم در مراجعه به قوانين گذشته كه رجوع شد به اين قانون اساسى مى‏تواند مورد استفاده قرار بگيرد، هم در تحقيقات و هم اين‏كه مردم مى‏توانند آشنا بشوند، خيلى هم كار را حجيم نمى‏كند.
نايب رئيس (هاشمى)- فقط چيزهاى قديم گذاشته بشود.
ميرحسين موسوى- بلى، نوشته بشود اصل قديم بعد عينش بيايد.
منشى (يزدى)- آقاى جنتى.
احمد جنتى- مناسب‏ترين آن اين است كه آخر يك جا بيايد، ديگر ذيل هر صفحه و هر اصلى جداگانه نيايد. مجموعه اصل‏هاى تغيير يافته آخر يك جا بيايد هر كس مراجعه مى‏كند مى‏تواند مقايسه كند و به ترتيب ببيند.
منشى (يزدى)- آقاى خوئينى‏ها بفرماييد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1697
موسوى خوئينى‏ها- ملاحظه بفرماييد! اين مطلب اصلًا نمى‏تواند جزو مصوبات شوراى بازنگرى باشد كه ما زير صفحه بنويسيم، آخر بنويسيم. اينها يك چيزهايى است، ممكن است بعداً اين كتابفروشى‏ها بردارند به هر شكلى و هر سليقه‏اى كه دل‏شان مى‏خواهد اين كار را انجام بدهند. آن چيزى كه وظيفه ماست چيزهايى است كه تصويب شده، رسميت دارد و از اين به بعد مورد عمل قرار مى‏گيرد. اما اين‏كه در پاورقى بنويسيم اين كار خوبى است اما نه اين‏كه مصوبه‏اى اين‏جا باشد به طورى كه بعداً كسى حق نداشته باشد به يك شكل ديگرى عمل بكند. بنابراين اين اصلًا نمى‏شود رأى‏گيرى بشود برايش. من فقط يك نكته‏اى كه مى‏خواستم عرض كنم اين مجلس شوراى اسلامى كجاى آن قانون اساسى تصويب شده، گفته شد؟
نايب رئيس (هاشمى)- خيلى چيزها گفته نشده.
خوئينى‏ها- چرا، اين اصل را ما الان تصويب كرديم اين اصلى كه الان مى‏آيد.
نايب رئيس (هاشمى)- خيلى جاها را ما تغيير داديم و هيچ‏جا نگفتيم.
خوئينى‏ها- كدام اصل را ما تغيير داديم به عنوان ...
نايب رئيس (هاشمى)- همه اصول تصويب شد به نام مجلس شوراى اسلامى.
خوئينى‏ها- يعنى تمام اينها را ماتصويب كرديم؟
نايب رئيس (هاشمى)- بلى يعنى تصويب اول‏مان اين بود كه كلش را تغيير داديم، شور دوم هم همين بود.
منشى (يزدى)- آقاى بيات بفرماييد.
اسدالله بيات- بسم الله الرحمن الرحيم، مطالب را جناب آقاى خوئينى‏ها توضيح دادند و يكى دو تا نكته ديگر هم من اضافه مى‏كنم. اولًا يك مقدمه‏اى ما لازم داريم كه در آن مقدمه اشاره به فلسفه تشكيل اين بازنگرى با توجه به فرمان امام، من معتقدم لازم است خود هيأت رئيسه بايد ترتيب اين كار را بدهد و در آن‏جا به مسأله عوض شدن نام مجلس يا بعضى از مسائل اشاره بشود. همين ترتيب اين كار را بدهد و در آن‏جا به مسأله عوض شدن نام مجلس يا بعضى از مسائل اشاره بشود. همين طور كه در اصل قانون اساسى هم ما به يك چنين مقدمه‏اى نياز داشتيم كه اين قضيه بايد در اين‏جا بيايد. علاوه بر اينها بعضى از اصول را ما داريم كه اينها اصلًا سابقه ندارد تا ما در پاورقى بياوريم. مثلًا همين اصلى كه امروز تصويب شد كه مسؤوليت سازمان ادارى و استخدامى به عهده رياست جمهورى است. قبلًا يك چنين اصلى ما نداشتيم. در اين‏جا در پاورقى باز من معتقدم كه آينده براى مراجعه خوب است يعنى واقعاً قانون اساسى يك كتاب تحقيقى مى‏تواند باشد. درآن‏جا با هر شكلى بايد اشاره بشود كه اين در گذشته اين طور بوده و الان به اين شكل درآمده. اما جناب آقاى جنتى اشاره مى‏فرمايند كه ما در آخر ... الان نوعاً در چاپ‏ها راحت‏ترين و سهل‏ترين شيوه همين است كه در پاورقى بيايد و اين اصلًا نبوده يا نه اصلًا حذف شده. بعضى از مسائل يا چيزهايى داريم كه حذف شده. بنابراين يك مقدمه‏اى اضافه بشود مضافاً يك پيشنهادى هم در رابطه با مقدمه‏اش داريم كه آن را ان شاءالله بعد مطرح مى‏كنيم. روى فرمان حضرت امام و موارد هشت‏گانه در آن مقدمه بايد تكيه بشود و اگر اصل نوشته حضرت امام و خط امام هم در آن‏جا بيايد اين براى آينده چيز خوبى خواهد بود.
منشى (يزدى)- آقاى عميد بفرماييد.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1698
عميد زنجانى- رسمى هست الان در تجديدنظر در قوانين اساسى دنيا كه معمولًا آخرين مقامى كه بايد تصويب بكند تجديدنظر در قانون اساسى را، اين را در مقدمه مى‏نويسند و او امضا مى‏كند. مثلًا قانون اساسى فرض بفرماييد حالا از خودمان يا بگوييم سوريه حافظ اسد امضا كرده. در هر موردى به تناسب آن آخرين مقام، بالاترين مقامى كه بايد امضا بكند خواه‏ناخواه وقتى تجديدنظر در قانون اساسى از رفراندوم گذشت وقتى مى‏خواهد طرح بشود اصل مسأله و اشاره بشود به اين‏كه كيفيت تغييرات در خود قانون اساسى به نحو مثلًا كذا روشن شده و آن وقت در پاورقى آوردن يك چيز متعارفى است كه خيلى روشن هست چه آن‏كه اضافه شده، چه آن‏كه حذف شده، چه آن‏كه تغيير داده شده. اينها در پاورقى ذكر مى‏شود، ولى مهمتر از اين مسأله مقدمه‏اى است كه مشروعيت تجديدنظر در قانون اساسى را تصويب مى‏كند.
منشى (يزدى)- آقاى حبيبى بفرماييد.
حسن ابراهيم حبيبى- بسم الله الرحمن الرحيم. مطلب دو قسمت از هم مجزا دارد. يكى آنچه كه ما بايد براى همه‏پرسى عرضه كنيم به مردم كه آن لايحه يا آن متنى را كه بايد به مردم عرضه كنيم به چه ترتيب بايد باشد؟ اين يك مطلب است، يك مطلب هم اول ابلاغ و بعد انتشار رسمى يك متن است. اگر كه به متون قوانين در گذشته رجوع بشود در مواردى كه قوانين اصلاح مى‏شود، تجديدنظر مى‏شود، ماده‏اى اضافه مى‏شود و كم مى‏شود در متن روزنامه رسمى، در متن مجموعه قوانين كه چه در مجلس چاپ مى‏شود به عنوان مجموعه قوانين 4 ساله يا 2 ساله در گذشته يا به عنوان مجموعه قوانين كه هر سال روزنامه رسمى در مى‏آورد آن قانون را مى‏نويسد قانون ماده اصلاح فلان. نه پاورقى مى‏زند نه چيزى اين مجموعه‏هايى كه آقايان ملاحظه مى‏كنند ذيل آن ستاره دارد، 1- 2- 3 دارد اينها مجموعه‏هايى است كه وكلاى دادگسترى، حقوقدان و نظاير اينها براى كارهاى خودشان چاپ مى‏كنند يا ملحقان براى كارهاى تحقيقى چاپ مى‏كنند. پس متن رسمى قانون اساسى آن چيزى مى‏شود كه ما تصويبش مى‏كنيم. اصل پنجم به جاى اصل پنجم سابق قرار مى‏گيرد. اصل 85 با اين متن دومى كه به آن اضافه كرديم اين مى‏شود، اصل 85 نه ذيل دارد نه بند و ماده دارد مضافاً اين‏كه در ظرف اين چند روز ملاحظه فرموديد بسيارى از موارد اعتراض مى‏شد كه آقا اين «در» افتاده يعنى يك كارهاى ريزه‏كارى است كه هيچ وقت در كار چاپ اينها كه اقلًا من سابقه 25 ساله دارم در تصحيح متون هيچ وقت نيست كه اين «در» و «از» و «بر» سرجاى خودش قرار بگيرد. بنابراين يك متن‏هاى آشفته‏اى خواهد بود كه اين خطرناك است براى قانون اساسى به اضافه اين‏كه مثلًا ما يك «ولى» را با «با» عوض كرديم يك «و» را به «در» تبديل كرديم. اين بى‏مزه مى‏شود كه در متن بيايد. بعضى‏ها هم آن چنان تغييرات در سطور مختلف زياد است (چون اين چند روزه من كار كردم) كه اصلًا آدم نمى‏داند واقعاً چه جورى بايد بنويسد؟ تبديل يافت، تغيير يافت الى آخر. اين كارها را بگذاريم به عهده محققان. يك كارى سابق كرده كه حالا شايد اين دفعه هم بايد بشود دبيرخانه مجلس خبرگان اول آماده بود يك پيش‏نويس را در يك صفحه گذاشته بود. متن مصوب را هم در صفحه مقابل يك همچو كارى را دبيرخانه‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1699
اين شورا هم بكند، يك كار تحقيقى است براى ديگران. پس ما متن مصوب را بايد داشته باشيم. در اين متن يك لايحه‏اى ابتدايش بايد داشته باشد. من همين امروز اينها را جمع و جور كردم كه البته يك مقدمه‏اى ولى مثلًا ببينيد كه چه جورى است و با چه مشكلاتى روبه‏رو هستيم. اصلاحات جزئى و كلى، تغييرات اساسى، حذف و اضافه كردن چند جمله و عبارت در اين اصول هست؛ 5- 57- 60- 64- 69- 70- 87- 91- 99- 108- 109- 110- 113- 121- 122- 128- 131- 132- 133- 135- 136- 137- 140- 141- 142- 161- 162- 168- 173- اينها يك جمله طولانى اضافه شده، كم شده تغييرات اساسى كرده، تازه اين تعداد است. افزودن قسمت‏هاى مهم به اصول زير: اصل 85 كه آن قسمت دوم را به آن اضافه كرديم./ 88- 89- 107- 111- 130- 131- 157- 158- 160 كه وزير دادگسترى بود. حذف چند اصل و جايگزين ساختن اصول جديد زير به جاى آنها.
112- 124- 126- 134- 175 كه اصول كلًا تغيير كرده و جايگزين هست. افزودن اصول 176 و 177 تغيير عنوان مبحث اول فصل نهم به رياست جمهورى و وزرا. حذف عنوان مبحث دوم اين فصل و تغيير عنوان مبحث سوم فصل نهم به مبحث دوم تغيير عنوان فصل دوازدهم از رسانه‏هاى گروهى به صدا و سيما افزودن عنوان فصل سيزدهم شوراى عالى امنيت ملى و فصل چهاردهم بازنگرى در قانون اساسى. اين مجموعه به نظر مى رسد با مقدمه‏اى كه شوراى بازنگرى به فرمان حضرت امام تشكيل شد و اين كارها را انجام داد، اين به صورت لايحه بايد بيايد در مقدمه، بايد گفته بشود اينك تغييرات و اصلاحات و اصول تنظيم شده مذكور پس از تأييد مقام معظم رهبرى به شرح زير براى اظهار نظر آرى يا نه مردم به آراى عمومى گذاشته مى‏شود. در بند 1 آن بايد اين مطلب بيايد اگر كه آن پيشنهاد تصويب نشود. در تمامى اصول و سر فصل‏ها و مقدمه قانون اساسى جمهورى اسلامى ايران عبارت مجلس شوراى ملى به مجلس شوراى اسلامى تغيير مى‏يابد بعد بند 2 اصل پنجم بند 3 اصل فلان تمام اصول ديگر كه اصلاح كرديم بيايد. بعد هر كسى خواست مى‏داند كه اين اصل حذف و اضافه دارد، اين اصل، اصل جديد است، اين در اين مقدمه‏اى است كه ما تهيه مى‏كنيم و در پايان اين هم آمده «قانون اساسى جمهورى اسلامى ايران كه در 12 فصل مشتمل بر 175 اصل تنظيم گرديده با اكثريت دو سوم مجموع نمايندگان مجلس بررسى نهايى قانون اساسى به تصويب رسيده است در تاريخ 24 آبان‏ماه به تصويب نهايى رسيد» كه اين را هم بايد گفت كه مشتمل بر اين اصول به تصويب دو سوم رسيده و امروز هم به تصويب نهايى رسيد.
منشى (يزدى)- اجازه بدهيد يك جمله هم من عرض كنم. در تأييد فرمايشات آقاى دكتر حبيبى من مى‏خواهم عرض كنم خود قانون اساسى در مواردى مقياس كار است. يعنى در شوراى نگهبان قانون اساسى گذاشته مى‏شود جلو و براى تطبيق قوانين مصوب با آن كار مى‏شود. اين بهترين دليل هست كه بايد قانون اساسى كه به عنوان قانون اساسى رسمى چاپ مى‏شود فقط آخرين مصوب در آن باشد. يعنى به هيچ‏وجه چيز ديگرى كه بتواند ذيل را مشوش‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1700
بكند در آن وجود نداشته باشد يعنى مى‏خواهم نكته‏اى به عنوان تأييد صحبت ايشان عرض كنم كه كتاب‏هاى تحقيقى جداست، پاصفحه‏اى داشته باشد، سابقه را ذكر كند، لاحقه را ذكر كند، اينها همه‏اش به جاى خود ولى متن قانون اساسى بايد فقط آخرين مصوب باشد. يعنى اصل 5 كه يك جمله‏اش برداشته شد فقط باقيمانده بايد بيايد آن‏جايى كه يك اصل مستقل آمد فقط بايد آن بيايد اين يك مطلب اما در عين حال چون مقدمه و مؤخره اعتبار قانونى ندارد و هيچ كجا درباره مطالبى كه در مقدمه آمده است به عنوان اعتبار قانونى روى آن بحث نمى‏كنند يعنى براى كلمات حقوقى‏اش، مفاهيمش اصلًا اعتبار قانونى قائل نيستند كه كم و زياد رويش تأثيرى داشته باشد. در مقدمه مى‏تواند به طور اجمال اين مسأله بيايد. اين يك بحث است، بحث لايحه كه ايشان مى‏فرمايند همين ترتيبى است كه ايشان ذكر كردند براى رأى‏گيرى كه قاعدتاً ترتيب همين است كه ايشان فرمودند. بنابراين در قانون در مصوبه نهايى اين را رأى بگيريد يعنى قانون اساسى رسمى از اين به بعد (پاورقى هم نبايد باشد) قانون اساسى مصوب بازنگرى در مرحله نهايى كه منتشر مى‏شود به عنوان قانون رسمى فقط همين اصول مصوبه نهايى است.
در مقدمه مطلبى بيايد بحثى است در مؤخره و كتب تحقيقى هم بحث جدايى است. پاورقى اذهان را مشوش مى‏كند. آن كتاب علمى است غير از اين چيز ديگرى نبايد باشد فقط بايد همين باشد.
ميرحسين موسوى- آقاى هاشمى رأى بگيريد جناب‏عالى براى كل قانون اساسى بعد برويم سر آن پيشنهادى كه شد. سر مقدمه كل قانون اساسى آنهايى كه تغيير پيدا كرده.
نايب رئيس (هاشمى)- اول مجموعه تغييراتى كه تا به حال داديم اين را رأى بگيريم 18 نفر حضور دارند. آقايانى كه موافق با اين مجموعه هستند رأى بدهند (همه رأى دادند) اين به اتفاق آرا تصويب شد.
ميرحسين موسوى- پس قيد بشود به اتفاق آرا.
نايب رئيس (هاشمى)- در آخرين جلسه رسمى به اتفاق آراى اعضاى حاضر.
موسوى اردبيلى- الان به اتفاق آرا رأى داديم ولى بعضى اصول را چهارده رأى، بعضى‏ها را هجده رأى دادند.
نايب رئيس (هاشمى)- آنها را ما نمى‏گوييم مجموعه.
منشى (يزدى)- من حيث المجموع اين اتفاق را دارد.
موسوى اردبيلى- من حيث المجموع غير از افراد چيز ديگرى نيست.
منشى (يزدى)- بله درست است؛ در عين حال در قانون اساسى قبلى هم كه حضرتعالى تشريف داشتيد همين طور عمل كرديد.
ميرحسين موسوى- آقاى هاشمى اجازه، من درباره آن چيزى كه پيشنهاد شده كمى توضيح بدهم.
پيشنهادى با هفت هشت تا رأى ما خدمت هيأت رئيسه داديم همان‏طور كه ديده مى‏شود قانون اساسى فعلى يك مقدمه دارد به عنوان مقدمه، اين قانون اساسى تازه ضمن حفظ آن مقدمه قبلى وصيت‏نامه سياسى الهى حضرت امام بيايد با يك جملاتى به خاطر اين‏كه قانون اساسى را عملًا بهترين تفسيركننده‏و پايه‏گذارش و حركتش همان‏جور كه جمهورى اسلامى را بوده،
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1701
حضرت امام بودند. ايشان با يك عنايتى اين وصيت‏نامه را مطرح كردند. قيد اين مسأله در قانون اساسى عملًا اين را خواهد برد در مجامع قانون‏گذارى ما، در ميان دانش‏آموزان ما، دانشجوهاى ما، نسل‏هاى بعدى ما و عملًا جلو متروك شدن و فراموش شدن اين وصيت‏نامه را خواهد گرفت. چه بسا در مواردى براى تفسير خود قانون اساسى خود آن متن به خاطر اين‏كه پايه‏گذار اين نظام حضرت امام هستند مورد استفاده قرار بگيرد و از طرف ديگر الان چهلم حضرت امام هم هست، شما تصور بكنيد اعلام بشود امشب كه قانون اساسى تصويب شد و قرار هم براين شد كه به عنوان مقدمه وصيت‏نامه حضرت امام بيايد. براى جلب رأى مردم و اطمينان مردم، اعتماد مردم نيروهاى مختلفى كه در جامعه هست مى‏تواند بسيار مؤثر باشد. يكى از بهترين روش‏هاست براى اين‏كه نشان بدهد شوراى بازنگرى توجه به فرامين حضرت امام دارد، خط مشى كه ايشان مطرح فرمودند. مخصوصاً اين‏كه چه قدر حضرت امام روى اين وصيت‏نامه تأكيد داشتند با اين حالت خاص يك مرتبه عوض كردند، تشريفاتى دنبالش بود و نشان مى‏داد كه چه قدر نگران اين وصيت‏نامه ايشان هستند. من تصورم اين است كه بعد از گذشت يك زمانى اگر اين كار را نكنيم احتمال اين‏كه اين وصيت‏نامه كم‏كم فراموش بشود جزو متونى بشود كه به دست فراموشى سپرده بشود زياد هست در صورتى كه در مقدمه اين قانون اساسى بيايد كمك خواهد كرد كه دائم ايده‏ها و فكر امام و خط امام مطرح باشد.
نايب رئيس (هاشمى)- اين يك مشكلى خواهد داشت، ببينيد شما روى آن چه فكر كرده‏ايد؟ يعنى بعد قانون اساسى كه بخواهد چاپ بشود بايد يك متنى كه شايد مثلًا صد صفحه (آن 50- 60 صفحه بزرگ بود) سى صفحه آن‏جورى پر، يعنى مثل اين قانون اساسى ما بخواهيم چاپ كنيم. بايد يك كتاب بكنيم هر كس خواست اين قانون اساسى، الان ما همه‏مان قانون اساسى در جيب‏مان است. الان هر كسى كه مى‏خواست كار بكند يك قانون اساسى در جيبش دارد. بعداً ديگر حق نداريم اگر ما اين كار را كرديم قانون اساسى بدون مقدمه چاپ بكنيم. يعنى بايد يك كتاب دويست صفحه‏اى مثل اين اضافه بكنيم، بعد هم سى صفحه قانون اساسى بياوريم. يك چنين چيزى قانون اساسى را از آن حالت قانون اساسى كه همراه مردم مى‏خواهد باشد، سبك باشد، همه جا باشد، ترجمه بشود، كوتاه مى‏كند، عملًا هم بعد مى‏آيند حذف مى‏كنند. خوب ما هزار راه داريم براى اين‏كه وصيت‏نامه امام محفوظ بماند با زيباترين خطها نوشته شود، در مدرسه‏ها جزو مواد درسى بشود قانون اساسى را كه يك جزوه كوچكى است تبديل كنيم به يك كتاب بزرگ، من خيال مى‏كنم مشكل براى چاپ و نشر و توسعه قانون اساسى مى‏شود. الان هر كسى در جيبش است قانون اساسى مى‏تواند داشته باشد.
ميرحسين موسوى- من يك توضيح بدهم، اين دولت در همين فاصله اين تعهد را مى‏دهد كه با استفاده از كاغذهاى بسيار نازك ولى محكم، با حروفى كه كمتر از اين درشت نباشد با وزن بسيار كمتر از اين قانون اساسى را چاپ بكند به تعداد زياد و در اختيار همه بگذارد، ما فكر مى‏كنيم كه ما موظف هستيم كه واقعاً از وصيت‏نامه حراست بكنيم. اين كتاب‏ها چاپ شدن‏شان‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1702
اگر فقط مسأله وزن است، كوچك و بزرگى هست ما اين را حل مى‏كنيم. اگر مسائل ديگر است كه واقعاً مصلحت نيست آن يك چيز ديگر است. حقيقتش اين است كه ما اين قانون اساسى را با حرف‏هاى امام مى‏فهميم يعنى بدون آن اصلًا نظام را داراى مشروعيت نمى‏دانيم، نه اين قانون اساسى را داراى مشروعيت مى‏دانيم و نه قابل تفسير مى‏دانيم اصلًا اين قانون اساسى را.
نايب رئيس (هاشمى)- آقاى خزعلى مى‏خواهيد صحبت كنيد، بفرماييد.
منشى (يزدى)- اولًا تصويب اين‏كه وصيت‏نامه مقدمه متن باشد اين مصوبه شوراى بازنگرى بودن كه اعتبار قانونى پيدا كند خودش اول بحث است. اين‏كه وصيت‏نامه حضرت امام، مقدمه قانون اساسى باشد، اين يك مصوبه شوراى بازنگرى باشد به عنوان اين‏كه اعتبار قانونى پيدا كند، اين اولًا مورد بحث است. ثانياً وصيت‏نامه حضرت امام مشتمل بر مطالب بسيار فراوانى است كه مسائل عرفانى دارد، مسائل اعتقادى دارد، مسائل سياسى اجتماعى ديگرى دارد كه از فراتر از حوزه قانون و تقنين و قانون‏گذارى است كه قسمت‏هايى از آن شامل قانون و قانون‏گذارى هست. اگر گفته مى‏شود كه مثلًا به نظر موافق نمى‏آيد كه درمقدمه قرار بگيرد صرف‏نظر از حجم و قابل حمل بودن و امثال ذلك آن تناسب كامل با قانون و قانون‏گذارى‏اش را هم ما يعنى من شخصاً خودم درك نمى‏كنم.
خزعلى- تكريم امام لازم، شكى نيست اما قانون اساسى كه ما به جهان مى‏خواهيم عرضه كنيم، مى‏خواهيم بگوييم واقعاً مفسر است اين وصيت‏نامه؟ اين را شوراى نگهبان و جاهاى ديگر اعمال خواهند كرد؟ نمى‏كنند مى‏گويند آن يك مطالب كلى است كه روحيه مى‏دهد به مردم، اما مفسر نيست.
نايب رئيس (هاشمى)- به هر حال يك پيشنهادى است رأى مى‏گيريم.
موسوى خوئينى‏ها- بنده يك پيشنهاد دارم.
نايب رئيس (هاشمى)- پيشنهادتان را بگوييد.
موسوى خوئينى‏ها- ملاحظه بفرماييد كه ما اصلًا قانون‏گذار نيستيم، اين‏جا بگوييم كه اين وصيت‏نامه جزء قانون اساسى باشد. آن چيزى كه نظر جناب آقاى موسوى است از اين جهت است كه در پايان شوراى بازنگرى به دولت توصيه مى‏كند كه اين قانون اساسى مصوب جديد را با مقدمه وصيت‏نامه حضرت امام در سريع‏ترين وقت به بهترين شكل چاپ كند و در اختيار مردم قرار بدهد. اين حرف را ما زده‏ايم از نظر سياسى اثرش را بخشيده، دولت هم اين كار را كرده، معنايش هم اين نيست كه از اين به بعد هر وقت مى‏خواهند قانون اساسى چاپ كنند بايد يك وصيت‏نامه هم در مقدمه‏اش باشد. اين حركت روانى و سياسى و اين‏جور چيزهاست.
كروبى- و در واقع بها دادن به وصيت‏نامه است. اين معنايش اين نيست كه حتى تصويب هم شد آن هم جزو قانون مى‏شود.
نايب رئيس (هاشمى)- جزو قانون كه بحث نيست، بحث اين است كه با آن چاپ بشود به عنوان مقدمه.
منشى (يزدى)- تصويب آقايان به معناى لزوم همراه بودن هميشگى است كه آقاى هاشمى هم فرمودند اشكال ايجاد مى‏كند.
نايب رئيس (هاشمى)- خوب ما كه دولت را منع نمى‏كنيم دولت همين كار را بكند.
خيلى خوب رأى بگيريم و ديگر بحث نكنيم.
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1703
پيشنهاد آقايان اين است كه وصيت‏نامه سياسى- الهى اخير حضرت امام كه مانده، اين را در مقدمه قانون اساسى چاپ بكنند.
موسوى اردبيلى- با آن گفته‏اى كه آقاى موسوى گفتند و الا ما كه نمى‏توانيم تصويب كنيم.
موسوى خوئينى‏ها- جنبه توصيه دارد.
نايب رئيس (هاشمى)- خوب توصيه چه فايده‏اى دارد؟
ى زدى- كار وزارت ارشاد است.
نايب رئيس (هاشمى)- خيلى خوب توصيه بكنيم كه چاپ كنند.
ميرحسين موسوى- حاج آقا من يك سؤال دارم، اين مقدمه‏اى كه الان به قانون اساسى چسبيده جنبه حقوقى كه ندارد؟
نايب رئيس (هاشمى)- نه آن چند صفحه است.
ميرحسين موسوى- باشد بالاخره اين تصويب شده.
ى زدى- ولى مطالب آن مربوط به قانون اساسى است، همه مطالبش فقط در دايره قانون اساسى است.
ميرحسين موسوى- هر چه هست در وصيت‏نامه حضرت امام مربوط به قانون اساسى است.
نايب رئيس (هاشمى)- اجازه بدهيد رأى بگيريم. آقايانى كه موافقند توصيه بكنيم كه اين در مقدمه قانون اساسى چاپ بشود رأى بدهند. (عده كمى رأى دادند) رأى نياورد.
خوب ما يك جلسه ديگرى بعداً لازم داريم وقتى كه متن و همه چيز را آماده كرديم كارهايمان را كرديم حالا يا قبل از رفراندوم يا بعد از رفراندوم يا بعد از رفراندوم آن شكل نهايى قانون اساسى را در اين جلسه بدهيم آقايان بخوانند اين‏جا تأييد بشود.
3- بيانات آيت‏الله مشكينى به مناسبت پايان كار شوراى بازنگرى قانون اساسى جمهورى اسلامى ايران‏
رئيس (مشكينى)- بسم الله الرحمن الرحيم. الحمدلله و الصلوة و السلام على رسوله و آله و اللعن على اعدائهم اجمعين.
الحمدلله الذى هدانا لهذا و ماكنا لنهتدى لولا ان هدانا الله.
خدا را شكرگزاريم كه به ما توفيق عنايت فرمود و اين امر خطيرى كه امام امت رضوان الله عليه و طيب الله مضجعه بر عهده ما گذاشته بودند، اين امر را بحمدالله انجام داديم. شكر خداى را بر اين نعمت عظيم و از همه دوستان و اعضاى محترم شوراى بازنگرى هم تشكر مى‏كنم كه كمال زحمت را در انجام اين وظيفه متحمل شدند، توان خودشان را از نظر فكرى و جسمى در اين راه مضايقه نكردند و آنچه كه مى‏توانستند اين وظيفه خطير را بحمد الله انجام دادند و اميدوارم كه اين تحفه ناقابلى كه شوراى بازنگرى انجام داده كه به ساحت اقدس حضرت بقيةالله الاعظم ارواحنا له الفداء تقديم مى‏دارند و همچنين به روح مطهر امام امت رضوان الله عليه تقديم مى‏دارند پيش پروردگار مورد قبول و پذيرش قرار بگيرد ان شاء الله. و ضمناً براى اين‏كه اين بضاعت مزجات را به حضور امت اسلامى و كسانى كه در راه الله پيش قدمند و بيدارند و هشيارند شوراى بازنگرى اين هديه را به پيشگاه امت هم تقديم مى‏دارند و تقاضا داريم به اين‏كه آنها هم اين بضاعت مزجات را قبول بفرمايند و معنى قبولى اين است كه ان شاء الله در همه‏پرسى در رفراندوم خوب و گسترده شركت كنند و رأى زياد بدهند. اين علامت اين است كه اين‏
                        صورت مشروح مذاكرات شوراى بازنگرى قانون اساسى(جلسه‏41-29)، ص: 1704
زحمت آقايان را پذيرفته‏اند و اميدواريم ان شاء الله در تمام قسمت‏ها كه تا حال وظيفه را خوب انجام داده‏اند نيز انجام وظيفه كنند و ما از خداى تبارك و تعالى مى‏خواهيم كه روح مطهر امام امت رضوان الله عليه را از انجام اين وظيفه خشنود بفرمايد و خدمت حضرت بقية الله هم عرضه مى‏داريم كه يا بقية الله جئنا ببضاعة مزجاة فاوف لنا الكيل و تصدق علينا ان الله يجزى المتصدقين؛ خدايا به محمد و اهل‏بيتش دل‏هاى ما به نور علم و ايمان روشن بفرما. توفيق اين‏كه سران اين ملت و اين كشور در راه انجام وظيفه، پيشبرد اهداف الهى، اهداف امام امت هميشه كوشا و موفق باشند و خداوند رحمت خود و نعمت خودش را بر اين امت نازل بفرمايد.
والسلام عليكم و رحمة الله.
4- پايان جلسه‏
رئيس- ختم جلسه اعلام مى‏شود.
 (جلسه ساعت 05/ 20 پايان يافت)
رئيس شوراى بازنگرى قانون اساسى جمهورى اسلامى ايران- على مشكينى‏