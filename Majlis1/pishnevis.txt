 مقدمه ومتن پیشنویس قانون اساسى، ص: 1
پیام امام‏
 بسم الله الرحمن و الرحیم‏

حال که بناست قانون اساسى در دسترس ملت گذاشته شود تا هر کسى هر مطلبى دارد پیشنهاد کند نمایندگان منتخب از طرف خود ملت قانون اساسى را بررسى کنند ملت میزان است، ما قانون اساسى را به افکار عمومى میگذاریم (نقل از روزنامه جمهورى اسلامى شماره 15- 27/ 3/ 58) شما آقایان، شما علماى اعلام شما متفکرین اسلامى شما اشخاصى که علاقه به دیانت مقدس اسلام دارید و عقیده دارید باینکه هیچ حکومتى مثل حکومت اسلام نیست و هیچ رژیمى مثل رژیم اسلام نیست باید نظر کنید به یک‏یک مواد این قانون، یکماه مهلت دارید که هرچه بنظرتان رسید براى اسلام مفید است و در این قانون به آن توجه نشده است تذکر بدهید و بنویسید و در روزنامه‏ها منتشر کنید، آقایان ننشینید که دیگران قلمها را بردارند و قانون را بررسى کنند و بخیال خودشان آنرا اصلاح کنند قانون اسلام را باید اسلام‏شناس نظر بدهد، قانون اساسى جمهورى اسلامى یعنى قانون اسلام. نقل از روزنامه جمهورى اسلامى شماره 19- 31/ 3/ 58
 1

 مقدمه‏

متن زیر پیش‏نویس کامل قانون اساسى جمهورى اسلامى ایران و مقدمه آن است که بحضور رهبر عالیقدر انقلاب اسلامى ایران حضرت آیت اللّه العظمى امام خمینى تقدیم شده است. این متن با متون منتشره در روزنامه‏هاى کشور تفاوتهائى دارد و صورت نهائى آن است.
 2

 بسم اللّه الرحمن الرحیم‏

قانون اساسى جمهورى اسلامى ایران که اینک بتصویب ملت ایران میرسد در ارکان و بنیادها و حقوق و تکالیفى که پدید میاورد ترجمان مبارزه‏ئى است که از آغاز تا روزگار محمد (ص) و از آن زمان تا امروز براى تحقق توحید بنحو پیگیر ادامه یافته است. این قانون بیان آرمانهائى است که در جریان انقلاب دور انساز ملت ایران در شعار استقلال، آزادى، جمهورى اسلامى تبلور یافته‏اند. این قانون بر جاى نظامى که در یک دوران بسیار طولانى، زورمدارى را در صورت شاهنشاهى اصل میشمرد و انسان را تا حد وسیله تحقق استبداد مطلقه ناچیز و زبون میکرد، پایه نظامى را استوار
 3

میگرداند که با فرا و آحاد ملت امکان میدهد از طریق دستیابى به استقلال کامل در اسلام آزادیبخش: بر دامنه آزادیهاى خود بیفزایند. در پى فروریختن؟؟؟ شب دیرپاى شاهنشاهى و آغاز روز استقلال و آزادى که تابش خورشید اسلام نوید آنرا میدهد زمان آن رسیده است که قرنها مبارزه ملت ایران و همه مستضعفان روى زمین در شالوده گذارى جامعه پیشاهنکى بثمر نشیند که در آن انسان، آزاد و مختار و مسئول و رهبر نظام توحیدى در پهنه ایران و جهان بگردد. در آن انسانى فعلیت پیدا کند که بر روى زمین مقام و منزلت انسانیش را در نظامهاى ستمگرانه، بروز ستانده بودند و از مسند خلیفة اللهیش به ژرفاهاى تدنى‏ها فرو افکنده بودند. این انقلاب ظفرمند بایدد به بیرون‏رفتن از نظامى جهانى بیانجامد که در آن از دیرباز حاصل کار و سعى تمامت انسانها در کشورهاى مسلط و زیر سلطه بقدرت‏هاى‏
 4

تخریبى بدل میگردد و در خدمت تکاثر قدرت سیاسى و سرمایه و ادامه نظام‏هاى اجتماعى مبتنى بر زور، بکار میافتد. ابعاد این قدرتهاى تخریبى چنان بزرگ شده‏اند و با چنان شتابى بزرگتر میشوند که انسانیت این عصر در اضطراب و سرگیجه‏اى طاقت‏شکن، مرک فرهنگ آزادى و تباهى فطرت انسانى خویش را نزدیک و نزدیکتر میبیند. در بحبوحه این پریشانى و از خود بیگانگى، ملت ما در جریان انقلاب بر اساس رابطه انسان و خدا، از تفرقه به وحدت گرائید و کارى را که ناممکن مینمود بانجام رساند و اینک میخواهد با استوار کردن بنیاد جامعه توحیدى، افق رهائى و آزادى را بروى خود و همه انسانیت بگشاید، در حقیقت ملت براى رهائى از نظام شاهنشاهى بجاى ماندن در نظام جهانى و تکیه کردن باین و آن ابر قدرت، بخود تکیه کرد و از راه برادرى و برابرى که در رابطه با خدا معنى‏دار میشود، بوحدتى استوار رسید و در جریان بیرون‏
 5

رفتن از سلطه همه جانبه قدرتهاى جهانى، موجبات پیروزى فرهنک توحید، فرهنک قدیم و قویم خویش را بر فرهنک سلطه‏گران فراهم آورد. نزدیک بدو قرن سلطه سیاسى و اقتصادى و فرهنگى و حاکمیت گروهائى که ابزار این سلطه بودند، موجب غفلت از اصل خود شده بود. در حقیقت ملتى که همواره از جانب مهاجمان در میان گرفته شده بود و طبیعت موطنش نیز هر روز بیشتر از پیش بخشگى و ناسازگارى میگرائید، چگونه میتوانست بدون فرهنگى که ره آورد مبارزه حیاتى او بود، بحیات خویش ادامه دهد. استقلال در این فرهنگ تعریفى ویژه مى‏یابد: جامعه آزاد و توحیدى آن جامعه‏ئى است که نه مسلط نه زیر سلطه، نه ستمگر و نه ستم‏پذیر و یار ستمدیده علیه ستمگر است.
بدینسان استقلالى که در جمهورى اسلامى جریان آن آغاز میگرد، بیرون رفتن از همه مناسبات و تناسباتى است که بدانها کشور ما بطور روزافزون غارت میشد
 6

و مردم ما اسیرتر میگشتند. وقتى استقلال همه‏جانبه تحقق میپذیرد، آزادیها نیز واقعیت پیدا میکند آزادى در استقلال و استقلال در آزادى و تحصیل این دو در اسلام ممکن میگردد.
بدین‏سان آزادى نیز تعریفى دیگر مى‏یابد. در حقیقت بر پایه رقابت حدود عمل هر فرد را توانائى رقیب تشکیل میدهد و کار قانون در تنظیم رقابت‏ها خلاصه میشود. بر این پایه، «دمکراسى» کاربردى جز این ندارد که به تابعیت انسان از تمرکز و تکاثر قدرتهاى سیاسى و اقتصادى در محدوده نظام طبقاتى قرار و قاعده ببخشد. فرد که بظاهر اصیل شمرده میگردد، وسیله ایجادور شد قدرت تباه‏کننده‏ئى میشود که زمان بزمان دائره آزادى ادعائى و میدان عمل را تنک‏تر نیز میسازد و جامعه نه عرصه سعى انسان در فراگرد رشد که تنگناى فعالیت تخریبى او میگردد نه فراخناى آزادى، که حصار بندگى و زندان تباه‏گر
 7

استعدادهاى او میشود. وقتى در عرصه قدرت‏جوئى، میدان عمل تنگتر میشود و اختیار انسان در فعالیت‏هاى سازنده کمتر و در عملیات تخریبى فزونتر میگردد، بتدریج جستجوى رشد و آزادى جاى خود را به جستجوى قدرت‏ها میدهد. تمرکز و تکاثر زور و قدرتهاى ویرانگر جاى رشد انسان و فراخى‏جستن افق آزادیهاى او را میگیرد. در جریان رشد قدرتهاى سلطه‏جوى اقتصادى و سیاسى، لاجرم انسان بعنوان انسان از صحنه بیرون میرود تا بعنوان آلت این قدرت‏ها بصحنه بازگردد. از اینروست که در «دمکراسى» هاى غربى و شرقى که دو شکل یک واقعیت یعنى همان زورمدارى هستند. روزبروز آزادیهاى انسان محدودتر میشوند و زمان بزمان از آهنک رشد واقعى او کاسته میگردد. در حقیقت باز ایستادن از فعالیت‏ها تخریبى و پرداختن به سازندگى و رشد مقدمات لازم آزادى هستند. با ابتکار و سازندگى رشد حاصل‏
 8

میشود و وقتى حاصل سعى، بکار افزودن بر امکان رشد رفت، بر دامنه آزادیها افزوده میگردد. جامعه اى که در آن انسان و رشد او هدف فعالیتها قرار میگیرد، انسان‏ها از تخریب خود و یکدیگر باز مى‏ایستند و در جریان ساختن و ساخته شدن خویش قدرتهاى مخرب را منحل میگردانند و جامعه‏ى آزاد توحیدى را بدینسان بنا میکنند.
برگرداندن جریان شتاب‏گیر تخریب به سازندگى و مسیر غربى به رشد و جهت انقیاد به آزادى، بدون قبول تصویرى که اسلام از انسان بدست میدهد، میسر نمیشود. در حقیقت انسان در مقام خلیفه خدا، در مدارى باز قرار میگیرد. در این مدار و درگذار دائمى به معنویت کران ناپیدا از هر تنگنائى آزاد میشود. وقتى نظام اجتماعى بازتاب این برداشت از انسان و قملرو عمل او گشت و قانونها و قرارها، نه ترجمان موازنه قوا که بیانگر توحید انسانها شدند، دیگر
 9

انسان خود و جامعه و طبیعت را رقیب و خصم، و عرصه زندگى اجتماعى را جو خفقان‏آور نمى‏یابد، بلکه خود و جامعه و طبیعت را یار میجوید. بدینسان وقتى رابطه انسان و خدا اساس قرار میگیرد و قوانین چنان تنظیم میشوند که در جامعه، انسانها در موازنه قوا و تقابل‏هاى کاهنده قرار نگیرند، تنها یک مسابقه بر جا میماند و آن مسابقه در سازندگى و رهبرى به رشد و در نتیجه گسترده‏تر کردن افق آزادى این آزادى است.
ارزشهائى که از طریق قوانین و قرارها، ضابطه اندیشه و عمل در شالوده‏گذارى نظام اجتماعى توحیدى میشوند، پرتو این تصویر این انسان هستند.
این ارزشهاى یکسانى انسان را با خویشتن خویش و با خانواده و با جامعه خودى و با جامعه جهانى و انسان جامع، خلیفة اللّه بیان میکنند.
اگر نابرابرى در استعدادها در نظام اجتماعى نا
 10

مطلوب به نابرابرى بر پایه زور و تشخص‏طلبى تبدیل نشود و نظام اجتماعى چنان گردد که امکان دهد هر کس استعداد خویش را در مقام مسؤل خود و همگان، در جستجوى هویتى جامعتر براى خود و دیگران بکار اندازد، جریان رشد یکرشته‏گذار از نابرابرى به برابرى و از نقض به کمال و از انقیاد به آزادى میگردد. بدینسان توحید بمثابه ارزش، تنها خود را با همنوع یکسان شمردن نیست، بلکه سعى در رشد دادن خود و همنوع و در این رشد با یکدیگر همسانى‏جستن نیز هست. این توحید مساعى ممکن نمیشود مگر آنکه انسان و جامعه انسانى بعنوان مطلق نفى گردند یا که مبانى عینى و ذهنى که موجب میگردند آدمیان در گروههاى متخاصم نیروهاى خویش و استعدادها و منابع طبیعت را علیه یکدیگر بکار اندازند، از میان برداشته شوند تا انسان در نظام توحیدى بعثت کند و راه خویش را بسوى خدا سر راست گرداند. بعثتى‏
 11

که اسلام ارزش میکند، حرکت پیوسته و مداوم انسان و جامعه او در نظامى استکه در آن هر کس سعى خویش را بکار میبرد تا همراه دیگران از بندگى طاغوت آزاد بگردد.
بدینقرار در شالوده‏گذارى جامعه اسلامى ایجاد برابرى در امکان کار، و مشارکت و فراهم آوردن اسباب جهاد علیه طاغوت که بر اندیشه و باور و روابط اجتماعى ما، بساط حکومت مطلقه گسترده است باید از اولویت کامل برخوردار گردد. باید قلمروهاى سیاست و اقتصاد و روابط اجتماعى و فرهنگ، قلمروهاى جهاد علیه طاغوت شناخته گردند و اخلاق دینى و قانون، تداوم این جهاد را تضمین کنند تا که انقلاب بزرک ما بهدف خویش برسد، در ایران مردم از سلطه خارجى و استبداد همزاد او بیاسایند و در ایران و جهان وعده خدا تحقق یابد و زمین و رهبریش از آن مستضعفان جهان بگردد.
تا وقتى اصالت فرد یا جامعه تا بدانجا مطلق شود
 12

که انسان نتواند از خود فراتر برود، به سخن دیگر تا زمانى که قانون اسباب مشارکت عموم در مسئولیتها و رهبرى را فراهم نیاورد و انسان بمثابه پیشاهنک و موجودى که از خود فراتر میرود، شناخته نگردد، این وعده جامعه‏ى عمل بخود نمى‏پوشد.
همگانى کردن رهبرى و مسئولیت و فراهم آوردن همه اسباب تحقق این مقصود و بخصوص ارزش کردن کار رهبرى در مسیر رشد، شرط رشد و آزادى انسان و بمنزله اعتراف قانونى بحق مسئولیت فردفرد مردم کشور در ساختمان جامعه توحیدى و شرکت در رهبرى جامعه‏ى جهانى در جهت استقرار قطعى توحید در جهان است.
بدینقرار ارزش کردن کار رهبرى بدانست که قانون در جهت دادن به تحول اجتماعى اسبابى فراهم آورد که هر کس بتواند فراخور استعداد خویش در مسئولیت بزرگ رهبرى شرکت کند، همه امام یکدیگر و
 13

مسئول یکدیگر بشوند آنسان که هر کس معرف نیرو و اراده و هویت و رهبرى جمع در صراط مستقیم بازگشت بخدا گردد. عدالت واقعى همین است.
عدالت ضابطه تشخیص رهبرى اسلامى از غیر آن است.
در حقیقت اگر پذیرفته شود که همه مسئولند و شرکت در رهبرى حق و مسئولیتى از آن فردفرد مردم است، خط عدالت آن خطى میشود که در آن‏همه نسبت بیکدیگر فعال باشند و همه براى یکدیگر حق داشتن عرصه عمل را بپذیرند و قانون تامین عرصه سعى و عمل براى همه را وظیفه مقدم دولت بداند. اندیشه توحیدى نمیپذیرد که افزودن بر عرصه سعى و کار یکى با کاستن از عرصه و کار دیگرى ملازمه پیدا کند و بر آنست که وقتى هیچکس بار سلطه خویش را بر دوش دیگران ننهند و زیر بار سلطه دیگرى نرود و رشد دادن استعداد خویش و دیگران را فریضه شناسد؛ زمان‏بزمان عرصه کار
 14

همگان فراختر میگردد. بدینقرار قانونى که اساس نظام نو اسلامى را میگذارد، باید امتیازاتى را که بر زور مبتنى هستند واز موقعیتهاى سیاسى و اقتصادى و اجتماعى و فرهنگى منشاء میگیرند، ملغى کند و سعى و کار را اساس حق انسان بر محصول آن شناسد و با ایجاد امکان از بین بردن رابطه سلطه‏گر- زیر سلطه، میان جامعه انقلابى ما و سلطه‏گران بین الملى و در درون جامه خودمان، حذف همه عوارض این رابطه از جمله استثمار را ممکن گرداند.
بدینقرار عدالت آن نیست که جامعه را ببهانه برابرى، ایستا و ساکن گردانیم. عدالت در رابطه با هدف معنى پیدا میکند و کوتاه‏ترین خطى است که یک جامعه فعال براى رسیدن بهدف در پیش میگیرد. از اینرو مقتضى عدالت ارزیابى و انتقاد است. بنابراین قانون باید این امر را ممکن گرداند و اسباب از بین بردن انواع سانسورها و فراهم آورد تا مشارکت‏
 15

عموم در ساختن جامعه توحیدى ممکن گردد.
بدینسان در جمهورى اسلامى، انسان و جامعه هدفدار تلقى میگردند. این هدف، رسیدن به روز بعثت، به روز فراخى و آزادى از تنگناى «ندرت» ها و فقر، فقر همه‏جانبه‏ئى است که بشر امروز بدان گرفتار است. این هدف استقرار آن جامعه‏ایست که در آن خوب و بد هر اندیشه و هر کارى را تجربه معین میکند و امر بمعروف و نهى از منکر جامعه را بخط عدل نزدیک میکند و انسانها از غیرتها آزاد میشوند و در صراط مستقیم رشد، فطرت آزاد و توحیدى خویش را باز میجویند.
با وجود این براى آنکه بزرگترین انقلاب قرن حاضر و نخستین انقلابى که خارج از موازنه قدرتها و بدون دادن مجال دخالت به آنها از راه تبلور ارزشهاى فوق در اندیشه و عمل مردم مسلمان ما راه پیروزى را گشود، تکرار تجربه‏هاى ناکام گذشته نگردد،
 16

در تهیه قانون اساسى از توجه بواقعیتهاى کشور چاره نیست. بر کندن پایه‏هاى «نظام شاهنشاهى» و استوار کردن اساس استقلال و آزادى و استقرار جمهورى اسلامى براى پیروز گرداندن انسان در بنیادگذارى جامعه توحیدى نیازمند آنست که اصول ناظر به استقلال و آزادى با همان مفهوم که در اسلام دارند، اصول کلى و هدفهاى عمومى تلقى گردند.
قبول حق استقلال و آزادى براى همه جامعه‏ها و پذیرش اخلاق و نظام ارزشى اسلامى بمثابه بیان روابط سیاسى و اقتصادى و اجتماعى و جهت‏یابى سعى انسان در جامعه انقلابى، امکان داده‏اند که در اصول این قانون تصویرى از جامعه جدید جهانى آزاد از روابط سلطه‏گر- زیر سلطه، بدست داده شود. در حقیقت رهنمود تجربه ما و کشورهاى زیر سلطه دیگر اینست که رشد در وابستگى ممکن نمیشود و آزادى در جامعه‏اى که خود زیر سلطه است از دایره پندار
 17

بیرون نمى‏آید.
وجدان به این امر سبب شد که ملت ما در جریان یک بعثت فرهنگى نه تنها از یوغ سلطه فرهنگى غرب آزاد گردد و فرهنگ اسلامى خویش را به برنده‏ترین سلاح مبارزه حیاتى خود تبدیل کند، بلکه مردم جهان را از وجود و کاربرد این سلاح آگاه گرداند. در حقیقت ارزشهاى روشنگر تصویر انسان و جامعه که در انقلاب ایران متجلى شدند، جهان شمولند و انقلاب ایران بمثابه نمایشگر این ارزشها، خود داراى ارزشى جهانى و تاریخى است. همان سان که آمد پیام این انقلاب اینست که نه تنها بیرون از مناسبات و تناسبات روز میتوان انقلاب کرد، بلکه انقلاب موفق باید چنین خصیصه‏اى داشته باشد و ارکان و بنیادهائى که بوجود مى‏آورد باید بنفسه مانع از بازگشت جامعه انقلابى به آن مناسبات بگردند.
بدینقرار تلاش براى پیروز گرداندن انقلاب ایران‏
 18

در دست‏یافتن بهدفهاى خویش یک مسئولیت سخت خطیر و بسیار گرانقدر زنان و مردان انقلابى ایران و سراسر جهان است. چرا که دیدیم بحران و بن‏بستى که «نظام شاهنشاهى» در آن گرفتار آمد، بحران و بن‏بستى جهانى است. همه‏جا حاصل کار انسان و منابع رو و زیر زمین بقدرت تخریبى بدل میشود و صرف تباهى حال و آینه انسان میگردد. انقلاب ایران، انقلابى است علیه یک نظام جهانى تباه‏گر و باید جهانى بگردد براى آنکه این انقلاب جهانى بشود. ایجاد بنیاد هاى سیاسى و اقتصادى و اجتماعى متناسب با این فرهنک انقلابى ضرورت پیدا میکند. بدین لحاظ: در ایجاد ارکان و بنیادهاى سیاسى، دیگر حاکمیت قطعى دولت بر ملت، اصل و ضابطه فرض نمیشود. ضابطه در تعیین چندوچون ارکان و بنیادها و حدود اختیاراتشان، رشد انسان بعنوان عضو جامعه در تحول بسوى نظام توحیدى میگردد. با عنایت به واقعیتهاى داخلى و
 19

داخلى و خارجى کوشش میشود که رهبرى سیاسى جامعه در عین آنکه مظهر وحدت ملت میشود، بنام این وحدت حقوق مردم هیچ منطقه‏اى را ضایع نکرداند. ملت ما که قرنها و قرنها در نظام استبدادى مسلط بر دیگران ما زیر سلطه دیگران میزیسته و همواره قدرت حکومت مجال هرگونه رشد را از او میستانده است، محتاج بنیادها و ارکانى است که بقدرت استبدادى تحول نجویند و بار دیگر از راه تحمیل نابرابرى و گستردن بساط زور و ستم، جامعه را گرفتار انواع اختلافها و خصومتها و تبعیضها نگردانند. از اینرو در حدودى که وحدت کشور و رشد عمومى جامعه و ضرورتهاى محلى ایجاب میکند، از طریق شوراها و بنیادهاى منطقه‏یى دیگر حق خودمختارى مردم هر محل به آنها بازپس داده میشود.
در ایجاد ارکان و بنیادهاى اقتصادى، دیگر سودجوئى و تمرکز و تکاثر مال و سرمایه اصل شمرده‏
 20

نمیشود ضابطه در تعیین چندوچون فعالیتهاى اقتصادى رفع نیازهاى انسان در جریان رشد میگردد. از عنایت به این واقعیت زمان غفلت نمیشود که در همه نظامهاى اجتماعى امروز، دستگاه اقتصادى، دستگاهى است که تحصیل حداکثر سود و تبدیل مازادها را بقدرتهاى تخریبى هدف اصلى خود قرار داده است. این امر سبب میشود که بر عوامل اجتماعى تشدید فقر باز هم افزوده گردد و منابع طبیعت رو بزوال گذارند و اقتصاد امروز همچون اسلحه خطرناکى موجودیت نسلهاى آینده را تهدید کند. از اینرو در تنظیم اصول این قانون مفهوم متداول رشد اقتصادى که فرهنگ سلطه‏گر غرب سعى دارد به بشر بقبولاند مورد اعتنا قرار نمیگیرد. رشد اقتصادى آنست که نه تنها امکان فعالیت اندیشه و کار انسان را وسعت بخشد بلکه نسلهاى بعدى عرصه سعى و کار پر بهناترى پیدا کند و فعالیت اقتصادى در بطن سعى انسان در جریان رشد جا و محل پیدا
 21

کند. بدینقرار نه تنها موافق اصول این قانون وظیفه ارکانها و بنیادهاى مختلف ایجاد کار براى عموم افراد ملت است بلکه بر عهده آنها است که بیدریج امکان شرکت فردفرد مردم کشور را در کار رهبرى و ارزیابى و ابتکار و ابداع فراهم آورند. چنان نباشد که براى بیکاران هیچ نوع کار نباشد و براى آنها هم که کار میکنند فقط یکنوع کار وجود داشته باشد که همان شرکت در تولید کالا و یا خدمت بعنوان یکى از ابزار است. ارکانها و بنیادهاى اقتصادى باید با فراهم آوردن امکانات بیشتر، اشتغال بکارهاى رهبرى و ارزیابى و ابتکار را هرچه فزونتر فراهم آورند. آنسان که نسل جوان امروز و نسلهاى آینده در عرصه هاى گوناگون سعى، کارمایه انقلابى را فزونى و روحیه انقلابى خویش را توان بخشند.
در ایجاد ارکانها و بنیادهاى اجتماعى از توجه به این موضوع غفلت نمیشود که پیروزى انقلاب در
 22

گرو متلاشى کردن کامل سازمان اجتماعى است. سازمانیکه زن و مرد و بیشتر زن را آلت تمرکز و تکاثر قدرتهاى مالى و غیر آن در مقیاس جهان میکرد. از اینرو در تغییر نظام اجتماعى «شاهنشاهى» و از میان بردن قشربندى اجتماعى بر پایه زور و ستم، به اعاده حقوق انسان بخصوص زن توجه کامل میشود. خانواده کانون رشد و تعالى انسان و واحد پیشاهنگ تلقى میگردد که در آن فرزندان مؤمن به آرمانهاى این انقلاب برگ تربیت میگردند. ضابطه‏هاى کنونى ازدواج که بیانگر تقدم نیاز بقدرت بر سعادت و امکان رشد زوجین هستند، نفى میشوند و توافق در عقیده و علاقه ضابطه ازدواج دختران و پسران این ملت پذیرفته میگردد. قانون و اخلاق باید اسباب آزادى ازدواج جوانان را فراهم آورد و همواره حقوق خانواده را بر حقوق پدر، مادر، و یا زوجین مقدم بشمارد.
و از آنجا که در جمهورى اسلامى کار رهبرى و
 23

ابداع و ابتکار و ارزیابى، از ارزش ویژه‏اى برخوردار میشود، این قانون براى زنان و مردانى و بویژه زنان امکانات مادى و معنوى فراهم میآورد تا تعلیم و تربیت فرزندان قربانى تضییقات مادى و انواع قشارها نگردد و زنان کشور از موقعیت دون انسانى هم بعنوان «شیئى جنسى» و هم بعنوان «نیروى کار» رها کردند و با فراغت بال وظیفه پر ارج مادرى و مشارکت در مسئولیت‏هائى را بانجام رسانند که در عهده انسان پیشاهنگ عصر انقلاب است.
در اینجا بنیادها و ارکان فرهنگى، علاوه بر عنایت به لزوم ویران کردن بنیادها و ارکان (فرهنگ شاهنشاهى) و حفظ تداوم بعثت فرهنگى که ترجمان انقلاب رهائى‏بخش نسل امروز است، به فراهم آوردن اسباب رشد انسان تقدم قطعى داده میشود. در حقیقت پیروزى مردم ایران در مبارزه تاریخى خویش، که در تضاد مذهب و استبعداد حاکم متجلى میشد، وقتى قرین موفقیت قطعى میگردد که برداشت و تصویر اسلامى‏
 24

انسان در وجود انسان طرا نو تحقق پذیرد. از ایرنو اصول این قانون چنان تدوین میشوند که بر اساسشان بنیادها و ارکان فرهنگى بتوانند بوجود آیند که در محیط تعلیم و تربیت، انسان ناطق ارزشهاى والا و جهان شمول اسلامى تربیت کردد.
بدینسان این قانون اساسى هم تبلور خواستهاى انقلاب اسلامى ما و هم تدارک همه‏جانبه براى دوام این انقلاب تا پیروزى کامل انسان، انسان پیشاهنگ و رشید و آزاد است.
اینک بر عهده همگان است که پیروى از این اصول انقلابى را وظیفه خود شناسد و بدانند که تغییر زندگى قومى که خواستار رشد، و دستیابى به خیر و کمال و زیبائى و آزادى است، با خواست و یارى خداوند، زمانى انجام‏پذیر است که آن قوم خود را صاحب اراده و حق حاکمیت بشمارد و در مسیر رشد گامهاى استوار بردارد.
 25

بر عهده مردم است که با انتخاب مدیران و مسئولان کاردان و مؤمن، و نظارت بر کار آنها در اجراى این قانون و مشارکت در ساختمان جامعه اسلامى انقلابى، مبارزه تاریخى خویش را به پیروزى کامل رساند تا در جامعه اسوه، انسان مسلمان در مسیر رشد و آزادى مسند خلیفة اللهى را باز جوید و شهید خدا بر مردم جهان گردد تا که سپیده آزادى بر سرتاسر زمین بر دمد.
 مقدمه ومتن پیشنویس قانون اساسى، ص: 3
 بسم الله الرحمن الرحیم‏

قانون اساسى جمهورى اسلامى ایران‏
فصل اول: اصولى کلى‏
اصل 1- نوع حکومت ایران" جمهورى اسلامى" است که ملت ایران در پى انقلاب اسلامى پیروزمندش در همه‏پرسى هم و یازدهم فروردین سال یکهزار و سیصد و هشت هجرى شمسى با اکثریت 2/ 98% به آن راى مثبت داده است. اصل 2- نظام جمهورى اسلامى نظامى است توحیدى بر پایه فرهنگ اصیل و پویا و انقلابى اسلام، با تکیه بر ارزش و کرامت انسان، مسئولیت او درباره خویش، نقش بنیادى تقوا در رشد او، نفى هرگونه تبعیض و سلطه جوئى فرهنگى، سیاسى و فرهنگى و ضرورت استفاده از دستآوردهاى سودمند علوم فرهنگ بشرى در جهت التزام کامل به همه تعالیم الهى اسلام. اصل 3- آراء عمومى مبناى حکومت است و بر طبق دستور قرآن که:" و شاورهم فى الامر" و" امرهم شورى بینهم" امور کشور باید از طریق شوراهاى منتخب مردم در حدود صلاحیت آنان و به ترتیبى که در قانون اساسى و قوانین ناشى از آن مشخص میشود حل و فصل گردد. اصل 4- جمهورى اسلامى ایران در استقرار جامعه توحیدى معنویت و اخلاق اسلامى را مبناى روابط سیاسى، اجتماعى و اقتصادى قرار میدهد.
 مقدمه ومتن پیشنویس قانون اساسى، ص: 4
اصل 5- بر مبناى آیه کریمه: یا ایها الناس انا خلقناکم من ذکر و انثى و جعلنا کم شعوبا و قبائل لتعارفوا ان اکرمکم عند الله اتقیکم* در جمهورى اسلامى ایران همه اقوام از قبیل فارس، ترک، کرد، عرب، بلوچ، ترکمن و نظائر اینها از حقوق کاملا" مساوى برخوردارند و هیچ‏کس را بر دیگرى امتیازى نیست، مگر بر اساس تقوا. اصل 6- در جمهورى اسلامى ایران، آزادى و استقلال از یکدیگر تفکیک ناپذیرند. هیچ فرد یا گروه و هیچ مقام و مرجعى حق ندارد به نام استفاده از آزادى، بر استقلال و تمامیت ارضى ایران کمترین خدشه‏یى وارد کند یا به نام حفظ استقلال و تمامیت ارضى کشور، آزادى عقیده، بیان، قلم و آزادیهاى مشروع دیگر را از کسى سلب کند یا قوانین و مقرراتى بدین منظور وضع کند مگر در حالت جنگ. اصل 7- جمهورى اسلام ایران سعادت انسان در کل جامعه بشرى را آرمان خود میداند و رسیدن به استقلال و آزادى و حکومت حق و عدل را حق همه مردم جهان میشناسد و بنابراین در عین خوددارى کامل از هرگونه دخالت سلطه‏جویانه در امور داخلى ملتهاى دیگر، از مبارزه حق طلبانه مستضعفین علیه مستکبرین در هر نقطه از جهان حمایت میکند. اصل 8- جمهورى اسلامى ایران با رعایت کامل موازین اقتصادى اسلام، صنعت و کشاورزى بومى را ترویج میکند، و در عین حال از همه علوم و فنون پیشرفته جهان در امر صنعت و کشاورزى نیز استفاده مینماید، البته با رعایت کامل استقلال سیاسى و اقتصادى کشور و جلوگیرى از هرگونه وابستگى یک جامعه به دیگران و بدون التزام به پذیرش نظام حاکم بر آنها. اصل 9- سعى و کار و حاصل آن حق هر کس میباشد. هیچ‏کس نمیتواند بعنوان مالکیت بر سعى و کار خود امکان سعى و کار را از دیگرى سلب کند. اصل 10- جمهورى اسلامى ایران باید امکانات آموزش و پرورش را
 مقدمه ومتن پیشنویس قانون اساسى، ص: 5
براى همه مردم کشور به طور یکسان فراهم کند تا هر کس بتواند فراخور استعداش از آموزش و پرورش و رشد و شکوفایى برخوردار گردد و محدودیت امکانات، سد راه پیشرفت او نشود. اصل 11- خانواده واحد بنیادى جامعه انقلابى ایران محسوب میگردد. قوانین باید اسباب استوارى ازدواج را بر پایه توافق در عقیده و علاقه فراهم آورد و در تنظیم آنها حقوق خانواده بر حقوق فردى زوجین مقدم شمرده شود و روابط زن و مرد باید بر مبناى طهارت و تقوى و ارزشهاى والاى انسانى قرار گیرد، نه بر تفاخر ظاهرى و مادى و هوسرانى. اصل 12- از آنجا که تربیت فرزندان با پدر و مادر و در دوران کودکى بیشتر با مادر است تعلیم و تربیت دختران وظیفه مقم بنیادهاى فرهنگى تلقى میشود و قوانین راجع به خانواده باید براى مادر امکانات مادى و معنوى در نظر بگیرد تا بتواند بفراغت بال بوظیفه پر ارج مادرى و مسئولیتهائى بپردازد که در جامعه انقلابى اسلامى بر عهده دارد.
فصل دوم: دین رسمى کشور
اصل 13- دین رسمى ایران اسلام و مذهب جعفرى است که مذهب اکثریت مسلمانان ایران است و مذاهب دیگر اسلامى اعم از، حنفى، مالکى شافعى و حنبلى معتبر و محترم است و در احوال شخصیه و امور فقهى و تعلیم و تربیت دینى، هر مسلمان در هر نقطه از ایران بر طبق مذهب اسلامى خود عمل میکند. اصل 14- زرتشتیان، یهودیان و مسیحیان در ایران اقلیتهاى رسمى دینى شناخته میشوند و در انجام مراسم دینى خود آزادند و در احوال شخصیه و تعلیمات دینى بر طبق آئین خود عمل میکنند.
 مقدمه ومتن پیشنویس قانون اساسى، ص: 6
فصل سوم: حق حاکمیت ملى و قواى ناشى از آن‏
فصل 15- حق حاکمیت ملى از آن همه مردم است و باید به نفع عموم به کار رود و هیچ فرد یا گروهى نمیتواند این حق الهى همگانى را به خود اختصاص دهد یا در جهت منافع اختصاصى خود یا گروه معینى بکار برد. اصل 16- قواى ناشى از اعمال حق حاکمیت ملى عبارتند از: قوه مقننه، قوه قضائیه و قوه مجریه که باید همیشه مستقل از یکدیگر باشند و ارتباط میان آنها بر طبق این قانون به وسیله رئیس جمهور برقرار گردد. اصل 17- اعمال قوه مقننه از طریق مجلس شوراى ملى است که از نمایندگان منتخب مردم تشکیل میشود و مصوبات آن پس از توشیح رئیس جمهور براى اجرا به قوه قضائیه و قوه مجریه ابلاغ میگردد. در امور مهم که به سرنوشت کشور و مسائل بسیار مهم اقتصادى، سیاسى و اجتماعى مربوط باشد ممکن است اعمال تصویب قانون از راه همه‏پرسى و مراجعه مستقیم به آراء مردم صورت گیرد. اصل 18- اعمال قوه قضائیه به وسیله دادگاههاى دادگسترى است که باید بر طبق موازین اسلامى تشکیل شود و به رسیدگى به دعاوى و حل و فصل آنها و حفظ حقوق عمومى و اجراى عدالت اسلامى بپردازد. اصل 19- اعمال قوه مجریه از طریق رئیس جمهور و هیات وزیران- است.
فصل چهارم: پرچم، زبان و خط رسمى کشور
اصل 20- پرچم رسمى ایران به رنگهاى سبز و سفید و سرخ با علامت مخصوص جمهورى اسلامى است.
 مقدمه ومتن پیشنویس قانون اساسى، ص: 7
اصل 21- زبان و خط مشترک مردم ایران فارسى است و متون و مکاتبات رسمى باید با این زبان و خط باشد، ولى استفاده از زبانهاى محلى در مدارس و مطبوعات محلى آزاد است.
فصل پنجم: حقوق ملت‏
اصل 22- همه افراد ملت، اعم از زن و مرد، در برابر قانون مساوى اند. اصل 23- عقیده، حیقیت، جان، مسکن و شغل اشخاص محترم و از تعرض مصون است مگر بحکم قانون. اصل 24- نامه‏هاى پستى و مکالمات تلفنى از بازرسى و ضبط مصون است. افشاى مخابرات تلگرافى و تلکس، عدم مخابره آنها و تجسس از طریق استماع مکالمه‏هاى تلفنى ممنوع است مگر بحکم قانون. اصل 25- مطبوعات در نشر مطالب و بیان عقاید آزادند، مگر در نشر مطالب مخالف عفت عمومى با توهین به شعائر دینى، اتهام و افترا و تعرض به شرف و حیثیت و آبروى اشخاص یا نشر اکاذیب جرائم مطبوعاتى و کیفیت مجازات و رسیدگى به آنها را قانون معین میکند. اصل 26- تشکیل احزاب، جمعیتها و انجمنهاى دینى، سیاسى و صنفى آزاد است مشروط باینکه اصول استقلال، آزادى، حاکمیت و وحدت ملى و اساس جمهورى اسلامى را نقض نکنند. شرکت افراد در اینگونه گروهها آزاد است و هیچکس را نمیتوان از شرکت در گروه دینى، سیاسى و اجتماعى دلخواهش منع کرد یا به شرکت در یکى از این گروهها مجبور ساخت. اصل 27- تشکیل اجتماعات مسالمت‏آمیز آزاد است و مقررات مربوط به اجتماع و راه‏پیمائى در خیابانها و میدانهاى عمومى به موجب قانون معین خواهد شد. اصل 28- هرکس حق دارد شغلى را که بدان مایل است و مخالف‏
 مقدمه ومتن پیشنویس قانون اساسى، ص: 8
اسلام و مصالح عمومى نیست برگزیند. اصل 29- حق استفاده از بیمه بهداشت، درمان، بیکارى، پیرى و از کارافتادگى، حقى است همگانى و دولت مکلف است بر طبق قوانین با استفاده از درآمدهاى ملى این بیمه‏ها را براى یک‏یک افراد کشور تامین کند و در این زمینه، کشاورزان، کارگران و گروههاى کم درآمد حق تقدم دارند. اصل 30- سلب تابعیت اشخاص فقط در صورتى ممکن است که دولت دیگرى تابعیت آنها را بپذیرد. اتباع خارجه نیز میتوانند در حدود قوانین به تابعیت ایران در آیند. اصل 31- هر کس حق دارد به منظور دادخواهى به دادگاه صالح رجوع کند و هیچ‏کس را نمیتوان از دادگاهى که بموجب قانون باید درباره او حکم کند منصرف کرد و به دادگاه دیگرى فرستاد. اصل 32- اصل برائت است و هیچکس مجرم شناخته نمیشود مگر اینکه جرم او با دلائل معتبر در دادگاه صالح ثابت گردد. اصل 33- حکم به مجازات و اجراء آن باید به موجب قانون باشد. اصل 34- هیچ فعل یا ترک فعلى جرم محسوب نمیشود. مگر به استناد قانونى که پیش از وقوع آن وضع شده باشد. اصل 35- جز در موارد جرائم مشهود، هیچ‏کس را نمیتوان دستگیر کرد، مگر به حکم و ترتیبى که قانون معین میکند. در صورت بازداشت باید موضوع اتهام با ذکر دلائل حداکثر در مدت بیست و چهار ساعت به متهم ابلاغ شود. اصل 36- شکنجه بدنى یا روانى جهت اقرار گرفتن ممنوع است. اجبار اشخاص به شهادت یا اقرار به سوگند نیز در هیچ صورت مجاز نیست و چنین شهادت یا اقرار یا سوگند فاقد ارزش و اعتبار است، مجازات تخلف از این اصل را قانون معین میکند.
 مقدمه ومتن پیشنویس قانون اساسى، ص: 9
اصل 37- لطمه به حرمت و حیثیت انسانى که به حکم قانون بازداشت زندانى یا تبعید شده، به هر صورت که باشد ممنوع است. اصل 38- هیچ‏یک از ایرانیان را نمیتوان از محل اقامت خود تبعید کرد یا از اقامت در محل دلخواهش ممنوع یا به اقامت در محلى مجبور ساخت، مگر در مواردى که قانون مقرر میدارد. اصل 39- هیچ حقى را نمیتوان بر خلاف مبانى و هدفهائى که موجب آن شده مورد استفاده قرار داد. اصل 40- مالکیت شخصى که از راه مشروع به دست آید محترم است و حدود آن را قانون معین میکند. اصل 41- هیچ ملکى را نمیتوان به عنوان نیاز عمومى از صاحبش گرفت، مگر با تصویب قانون و پرداخت قیمت عادله آن. اصل 42- هر کس حق دارد در حدود قانون از حمایت مادى و معنوى آثار علمى، ادبى، هنرى و صنعتى خود برخوردار باشد. اصل 43- هیچکس نمیتواند اعمال حق خویش را وسیله اضرار به غیر یا تجاوز بمنافع عمومى قرار دهد. اصل 44- زمینهاى قابل کشت را بدون عذر موجه نمیتوان معطل گذاشت. ضوابط مروبط به اجراى این اصل را قانون معین میکند. اصل 45- تبدیل اراضى قابل کشت به غیر کشاورزى در حدى که به اقتصاد کشاورزى کشور لطمه بزند ممنوعست مگر در موارد ضرورت به حکم قانون. اصل 46- منابع زیر زمینى و دریائى و معادن و جنگلها و بیشه‏ها و رودخانه‏ها و آبهاى عمومى دیگر و اراضى موات و مراتع از اموال عمومى است و نحوه اداره و بهره‏بردارى از آنها بوسیله قوانین معین میشود. اصل 47- مالکیت خصوصى در صنایع، کشاورزى یا بازرگانى در صورتیکه وسیله اضرار یا تجاوز به منافع عمومى شود با تصویب مجلس شوراى ملى، ملى اعلام میگردد.
 مقدمه ومتن پیشنویس قانون اساسى، ص: 10
فصل ششم: قوه مقننه- مبحث اول: مجلس شوراى ملى‏
اصل 48- مجلس شوراى ملى از نمایندگان ملت که بطور مستقیم و با راى مخفى انتخاب میشوند تشکیل میگردد. مصوبات اکثریت این نمایندگان براى همه ملت لازم الاجراست. شرایط انتخاب شوندگان و انتخاب‏کنندگان را قانون معین خواهد کرد. اصل 49- دوره نمایندگى در مجلس شوراى ملى چهار سال است. انتخابات هر دوره باید پیش از پایان دوره قبل بعمل آید بطوریکه جمهورى اسلامى در هیچ صورت بدون مجلس نباشد. اصل 50- عده نمایندگان مجلس شوراى ملى دویست و هفتاد نفر است و پس از هر دهسال در صورت زیاد شدن جمعیت کشور، در هر حوزه انتخابى به نسبت هر صد و پنجاه هزار نفر یک نماینده اضافهمیشود. زر- تشتیان و یهودیان کشور هر کدام یک نماینده و مسیحیان دو نماینده جدا گانه انتخاب میکنند و در صورت افزایش جمعیت هر یک از این اقلیتها بازاى هر یکصد و پنجاه هزار نفر اضافى یک نماینده اضافى خواهند داشت. مقررات مربوط به انتخابات مطابق قانون معین میشود. اصل 51- نمایندگان باید پیش از رسمیت یافتن مجلس بترتیب زیر سوگند یاد کنند و متن قسم‏نامه را امضاء نمایند:" من امضاءکننده این ورقه، به خداوند قادر متعال و قرآن کریم و شرف انسانى خود سوگند میخورم که" نگاهبان دست آوردهاى انقلاب اسلامى ملت ایران و مبانى جمهورى اسلامى باشم و ودیعه‏اى را که ملت به ما سپرده است بسان امینى عادل پاسدارى کنم. در انجام وظایف وکالت تقوى پیشه کنم و همواره باستقلال و اعتلاى کشور و حفظ حقوق ملت پاى بند باشم، از حریم قانون اساسى دفاع کنم و در گفته‏ها و نوشته‏ها و بیان عقاید خویش جز به استقلال کشور و آزادى مردم نیندیشم".
 مقدمه ومتن پیشنویس قانون اساسى، ص: 11
 (اقلیتهاى مذهبى این سوگند را با ذکر کتاب آسمانى خود یاد خواهند کرد) اصل 52- ترتیب انتخاب رئیس و هیات رئیسه را مجلس و تعداد کمیسیونها و دوره تصدى آنها و امور مربوط به مذاکرات و انتظامات مجلس بوسیله آئین‏نامه داخلى مجلس معین میگردد. اصل 53- مذاکرات مجلس شوراى ملى باید علنى باشد و گزارش کامل آن در روزنامه رسمى منتشر شود. به تقاضاى رئیس جمهور، نخست وزیر، یکى از وزراء، رئیس مجلس یا ده نفر از نمایندگان ممکن است جلسه محرمانه با حضور همه نمایندگان یا با حضور عده خاص از آنها تشکیل شود. در صورت اخیر مصوبات این گروه خاص از نمایندگان وقتى معتبر است که به تصویب مجلس برسد. اصل 54- وزیران باجتماع یا به انفراد حق شرکت در جلسات مجلس را دارند و در صورتیکه مجلس لازم بداند مکلف به حضورند و هرگاه تقاضا کنند، مطالبشان استماع میشود. وزیران میتوانند مشاوران خود را نیز همواره داشته باشند.
مبحث دوم- اختیارات و صلاحیت‏
اصل 55- مجلس شوراى ملى در عموم مسائل و در حدود صلاحیت مقر در قانون اساسى میتواند قانون وضع کند. اصل 56- سمت نمایندگى قائم بشخص است و قابل تعویض بدیگرى نیست و هر نماینده در برابر تمام ملت مسئولیت دارد. مجلس نمیتواند اختیار قانونگذارى را بشخص یا هیاتى واگذار کند، ولى در موارد ضرورى میتواند اختیار وضع بعضى از قوانین را به کمیسیونهاى داخلى خود تفویض کنند. در این صورت این قوانین در مدتى که مجلس‏
 مقدمه ومتن پیشنویس قانون اساسى، ص: 12
تعیین مینماید بصورت آزمایشى اجرا میشود و تصویب نهائى آنها با مجلس خواهد بود. اصل 57- تفسیر قوانین عادى در صلاحیت مجلس شوراى ملى است. مفاد این ماده مانع از تفسیرى نیست که دادرسان در مقام تمیز حق از قوانین میکنند. اصل 58- بناهاى دولتى و اموالى که جنبه نفایس ملى دارد، قابل انتقال بغیر نیست مگر با تصویب مجلس شورایملى. اصل 59- تغییر در خطوط مرزى کشور در صورتى ممکنست که بتصویب سه چهارم مجموع نمایندگان مجلس شورایملى برسد. اصل 60- دادن امتیاز تشکیل شرکتها و موسسات عمومى و اعصاى امتیاز انحصار در امور تجارتى و صنعتى و کشاورزى و معادن از طرف دولت بدون تصویب مجلس شوراى ملى ممنوعست. اصل 61- عهدنامه‏ها و مقاوله‏نامه‏هاى بین المللى و قراردادهاى دیگر از این قبیل باید بتصویب مجلس شوراى ملى برسد. اصل 62- استخدام کارشناسان و مستشاران خارجى از طرف دولت در حد احتیاج و ضرورت باید بتصویب مجلس شورایملى برسد. اصل 63- گرفتن و دادن وام و کمکهاى بدون عوض از طرف دولت اعم از داخله و خارجه باید با تصویب مجلس شوراى ملى باشد. اصل 64- لوایح قانونى پس از تصویب هیات وزیران به مجلس شوراى ملى تقدیم میشود. طرحهاى قانونى به پیشنهاد حداقل 15 نفر از نمایندگان در مجلس شوراى ملى قابل طرح است. اصل 65- طرحهاى قانونى و پیشنهادها و اصلاحاتى که نمایندگان در خصوص لوایح قانونى عنوان میکنند و به تقلیل درآمد عمومى یا افزایش هزینه‏هاى عمومى مى‏انجامد، در صورتى قابل طرح در مجلس خواهد بود که در آن طریق جبران کاهش درآمد یا تامین هزینه جدید نیز معلوم شده‏
 مقدمه ومتن پیشنویس قانون اساسى، ص: 13
باشد. اصل 66- مجلس شوراى ملى نمیتواند قوانینى وضع کند که با اصول مسلم و احکام اسلام و قانون اساسى مغایرت داشته باشد، تشخیص این امر طبق اصل 144 به عهده شوراى نگهبان قانون اساسى است. اصل 67- مجلس شوراى ملى حق تحقیق و تفحص در هریک از امور کشور را دارد. اصل 68- برقرارى حکومت نظامى ممنوع است مگر هنگام جنگ و بحکم قانون. اصل 69- در هر مورد که نماینده‏اى از وزیر مسئول درباره موضوعى از وظایف او سئوال کند، آن وزیر موظف به جوابست و جواب نباید بیش از ده روز بتاخیر بیفتد مگر با عذر موجه. اصل 70- نمایندگان میتوانند دولت را استیضاح کنند. اصتیضاح در صورتى قابل طرح است که بامضاء ده (910 نفر از نمایندگان برسد. پاسخ باستیضاح باید ظرف ده روز از تاریخ تقدیم آن، از طرف دولت یا وزیر مسئول داده شود. مجلس پس از استماع پاسخ دولت به دولت راى اعتماد یا راى به عدم اعتماد میدهد. در صورت اخیر دولت معزول است و نخست وزیر یا وزیر مورد استیضاح نمیتواند در هیئت دولت بعدى که تشکیل میشود شرکت کند. اصل 71- نمایندگان مجلس را نمیتوان به مناسبت عقایدى که در مجلس اظهار کرده یا با رائى که در مقام ایفاى وظایف نمایندگى خود داده‏اند تقیب یا توقیف کرد، ولى اگر نماینده‏اى مرتکب جنحه یا جنایتى مشهود شود بلافاصله مورد تعقیب قرار میگیرد جریان تعقیب باید به آگاهى مجلس برسد. در صورتیکه نماینده متهم به ارتکاب جرم غیر مشهود باشد، به شرط سلب مصونیت تحت تعقیب قرار میگیرد. اصل 72- هیات وزیران پس از تشکیل و معرفى و پیش از هر اقدام‏
 مقدمه ومتن پیشنویس قانون اساسى، ص: 14
دیگر باید از مجلس راى اعتماد بگیرد. در دوران تصدى نیز در مورد مسائل مهم و مورد اختلاف، دولت میتواند از مجلس تقاضاى راى اعتماد کند. اصل 73- هرکس شکایتى از روش کار اداره کشور یا شیوه قانونگذارى یا سیاست قضائى داشته باشد، میتواند به مجلس شوراى ملى اعلام کند. هرگاه شکایت درباره مجلس باشد، باید به او پاسخ کافى داده شود و اگر راجع بدولت یا سیاست قضائى باشد به وزارت مسئول فرستاده میشود تا مورد رسیدگى قرار گیرد.
مبحث سوم: شوراهاى منطقه‏اى‏
اصل 74- براى تامین سریعتر رفاه عمومى و پیشبرد اصلاحات بهداشتى، آموزشى، فرهنگى و اقتصادى، با توجه به مقتضیات بومى و جلب همکارى مردم در این مقاصد، اداره امور هر روستا، بخش، شهر، شهرستان یا استان با نظارت شورائى به نام شوراى ده، بخش، شهر، شهرستان، یا استان که اعضاى آنرا مورد همان محل انتخاب میکنند، صورت میگیرد. حدود اختیارات، و عمل و نحوه نظارت شوراهاى مذکور و سلسله مراتب آنها را که باید رعایت اصول وحدت ملى تمامیت ارضى و تابعیت حکومت مرکزى باشد، قانون تعیین میکند.
فصل هفتم: قوه مجریه‏
مبحث اول: رئیس جمهورى‏
اصل 75- رئیس جمهورى بالاترین مقام رسمى کشور در امور داخلى و روابط بین المللى و اجراى قانون اساسى است و تنظیم روابط قواى سه‏گانه و ریاست قوه مجریه را بعهده دارد. اصل 76- رئیس جمهورى باید مرد، مسلمان و ایرانى الاصل و تابع ایران باشد.
 مقدمه ومتن پیشنویس قانون اساسى، ص: 15
اصل 77- رئیس جمهور براى مدت چهار سال از راه رجوع مستقیم به آراء عمومى انتخاب میشود و انتخاب متوالى او تنها براى یک دوره دیگر امکان دارد. اصل 78- داوطلبان احراز مقام ریاست جمهورى باید آمادگى خویش را بطور رسمى اعلام کنند. نحوه انجام انتخاب رئیس جمهورى را قانون تعیین میکند. اصل 79- رئیس جمهورى به اکثریت مطلق آراء شرکت‏کنندگان انتخاب میشود، ولى هرگاه در دور نخست هیچیک از داوطلبان نتواند چنین اکثریتى بدست آورد، روز جمعه هفته بعد براى بار دوم راى گرفته میشود در دور دوم تنها دو نفر از داوطلبانى که دور نخست آراء بیشترى بدست آورده‏اند شرکت میکنند، لیکن اگر بعضى از داوطلبان برنده آن دوره، از شرکت در انتخابات منصرف شوند، انتخاب از میان دو داوطلبى صورت میگیرد که بیش از دیگران راى داشته باشند. شوراى نگهبان قانون اساسى بر انتخابات نظارت و نتیجه را اعلام میکند. در نخستین دوره انتخاب رئیس جمهورى انجمن عالى نظارت که طبق آئین‏نامه تشکیل میشود، نظارت بر انتخاب رئیس جمهور را بر عهده دارد. اصل 80- انتخاب رئیس جمهورى جدید باید حداقل یکماه بیش از پایان دوره ریاست جمهورى انجام شود و در فاصله انتخاب رئیس جمهورى جدید و پایان دوره ریاست جمهورى سابق، رئیس جمهورى پیشین وظایف ریاست جمهورى را انجام میدهد. اصل 81- هرگاه در طى ده روز پیش از روز راى‏گیرى یکى از داوطلبان فوت کند، انتخابات به مدت دو هفته بتاخیر میافتد، اگر در فاصله دور نخست و دور دوم نیز یکى از دو نفر حائز اکثریت دور نخست فوت کند مهلت انتخابات تجدید میشود.
 مقدمه ومتن پیشنویس قانون اساسى، ص: 16
اصل 82- رئیس جمهورى در مجلس شوراى ملى در جلسه‏اى که با حضور رئیس دیوانعالى کشور و اعضاى شوراى نگهبان قانون اساسى تشکیل میشود، سوگندنامه زیر را قرائت و امضاء میکند:" من، بعنوان رئیس جمهورى در پیشگاه ملت ایران، به خداوند قادر متعال و قرآن کریم سوگند یاد میکنم که پاسدار قانون اساسى و نگاهبان دین و مذهب رسمى کشور باشم و همه وجود و استعداد و صلاحیت خویش را وقف خدمت بمردم و اعتلاى کشور و ترویج اخلاق و پشتیبانى از حق و عدالت سازم، از آزادى و حرمت اشخاص و حقوقى که قانون اساسى براى ملت شناخته است حمایت کنم و در حراست از مرزها و استقلال سیاسى و اقتصادى و فرهنگى کشور از هیچ اقدامى دریغ نورزم و با استعانت از خداوند و پیروى از پیامبر و ائمه اطهار علیهم السلام قدرتى را که ملت بعنوان امانتى مقدس بمن سپرده است، همچون امینى پارسا و فداکار و نگاهدار باشم و آنرا به منتخب ملت پس از خود بسپارم و از هرگونه خودکامگى بپرهیزم". اصل 83- توشیح قوانین با رئیس جمهور است ولى خود دارى او از توشیح قانون در مهلت مقرر، جز در موارد مصرح در قانون اساسى، نمیتواند اجراى قوانین را پس از انقضاى مهلت توشیح متوقف سازد، یا به تاخیر اندازد. مهلت توشیح قانون ده روز از تاریخ ابلاغ قانون به نخست‏وزیر است. اصل 84- رئیس جمهورى حق دارد در مهلت توشیح، مصوبات مجلس شوراى ملى را که بر خلاف قانون اساسى یا اصول مسلم و احکام شرعى مى‏بیند با ذکر دلایل خود، براى اصلاح و بررسى مجدد آن به مجلس باز گرداند، در اینصورت قانونى که پس از شور دوباره بتصویب مجلس شوراى ملى میرسد، باید ظرف مهلت مقرر بتوشیح برسد و هرگاه ریاست جمهورى آنرا باز هم متعارض با قانون اساسى یا اصول مسلم و احکام شرعى بداند، مراتب را به شوراى نگهبان اعلام میکند.
 مقدمه ومتن پیشنویس قانون اساسى، ص: 17
اصل 85- در امور مالى نیز، هرگاه ریاست جمهورى اجراى قانون را به مصلحت نبیند، میتواند تجدید نظر در آنرا با ذکر دلایل از مجلس بخواهد ولى پس از تصویب مجدد باید آنرا توشیح کند. در خواست تجدید نظر نیز باید تا پایان مهلت توشیح انجام شود. اصل 86- در مواردیکه به پیشنهاد رئیس جمهور، تصویب عهدنامه یا لایحه‏اى به همه‏پرسى گذارده میشود، مهلت توشیح قانون از تاریخى آغاز میشود که نتیجه همه‏پرسى بوسیله شوراى نگهبان اعلام گردد. اصل 87- رئیس جمهور نخست وزیر را انتخاب میکند. اصل 88- رئیس جمهور در حدود اختیارات خویش در برابر ملت مسئول است هرگاه بین قوه مجریه و مجلس شورایملى اختلاف نظر بروز کند و توافق ممکن نگردد رئیس جمهور میتواند از راه همه‏پرسى انحلال مجلس شوراى را بتصویب ملت برساند و در صورت انحلال باید بلافاصله انتخابات جدید مجلس اعلام و ترتیبى داده شود که مجلس جدید، حداکثر طى شش هفته از تاریخ انحلال کار خود را آغاز کند رئیس جمهور در هر دوره ریاست جمهورى فقط یکبار میتواند از این حق استفاده کند. اصل 89- اعلام عفو عمومى پس از تصویب مجلس شوراى ملى با رئیس جمهور است. همچنین رئیس جمهور حق دارد در حدود قوانین مجازات محکومان را تخفیف ندهد. اصل 90- اعطاى نشانها و عناوین افتخارى دولت با رئیس جمهور است. اصل 91- رئیس جمهور استوارنامه سفیران اعزامى به کشورهاى بیگانه را امضاء میکند و استوارنامه سفیران کشورهاى بیگانه را میپذیرد. اصل 92- فرماندهى کل نیروهاى نظامى با رئیس جمهور است. رئیس کل ستاد ارتش جمهورى اسلامى به پیشنهاد هیات وزیران و تصویب رئیس جمهور تعیین میشود.
 مقدمه ومتن پیشنویس قانون اساسى، ص: 18
اصل 93- امضاى عهدنامه‏هاى دولت ایران با سایر دولت‏ها و همچنین امضاى پیمانهاى مربوط به اتحادیه‏هاى بین المللى با رئیس جمهور یا نماینده قانونى اوست که پس از تصویب مجلس شوراى ملى انجام میشود. اصل 94- اعلان جنگ و متارکه آن و پیمان صلح پس از تصویب مجلس شوراى ملى یا رئیس جمهور است مگر در موارد فورى و اضطرارى که رئیس جمهور با مشورت هیات وزیران تصمیم میگیرد. اصل 95- رئیس جمهور در صورت لزوم میتواند از طریق پیامى که توسط نخست‏وزیر در مجلس قرائت میشود نظرهاى خود را باطلاع نمایندگان برساند، این پیام مورد بحث قرار نمیگیرد. اصل 96- در مورد غیبت یا بیمارى رئیس جمهورى، شروائى بنام شوراى موقت ریاست جمهورى مرکز از: نخست‏وزیر، رئیس مجلس شوراى ملى و رئیس دیوانعالى کشور، وظایف او را انجام میدهد، مشروط بر اینکه عذر رئیس جمهور براى مدتى پیش از دو ماه نباشد. اصل 97- در صورت فوت یا کناره‏گیرى رئیس جمهور یا بیمارى طولانى و یا سایر موجباتیکه مانع از اجراى وظایف وى شود وظایف و اختیارات رئیس جمهورى باستثناى اختیار مربوط بدرخواست تجدید نظر نیست به مصوبات مجلس و قادام به همه‏پرسى موقت با شوراى موقت ریاست جمهورى است و این شورا حداقل یکماه و حداکثر پنجاه روز پس از احراز آن موجبات نسبت به انتخاب رئیس جمهور جدید اقدام میکند. اصل 98- در مدتى که وظایف رئیس جمهور بعهده شوراى موقت ریاست جمهورى است، نمیتوان دولت را استیضاح کرد یا به آن راى عدم اعتماد داد و یا تجدید نظر در قانون اساسى را عنوان کرد. اصل 99- هرگاه رئیس جمهور لازم بداند، جلسه هیات وزیران در حضور وى و بریاست او تشکیل میشود.
 مقدمه ومتن پیشنویس قانون اساسى، ص: 19
اصل 100- تصویبنامه‏ها و آئین‏نامه‏هاى دولت، پس از تصویب هیات وزیران، باطلاع رئیس جمهور میرسد و در صورتیکه رئیس جمهور این مصوبه‏ها را بر خلاف قوانین بیابد میتواند براى تجدید نظر به هیات وزیران بفرستد. اصل 101- هرگاه رئیس جمهور به خیانت یا توطئه علیه امنیت کشور متهم شود، مجلس شوراى ملى باید به اتهام او رسیدگى کند و اگر سه چهارم همه نمایندگان مجلس راى به تعقیب او دادند هیات عمومى دیوان عالى کشور به اتهام رسیدگى و بر طبق قوانین عمومى مجازات او را معین میکند. پس از راى مجلس به تعقیب تا صدور راى نهایى دیوان عالى کشور رئیس جمهور از مقام خود معلق است و وظایف او را شوراى موقت ریاست جمهورى انجام میدهد.
مبحث دوم: هیات وزیران‏
اصل 102- وزراء به پیشنهاد نخست وزیر و تصویب رئیس جمهور تعیین و براى گرفتن راى اعتماد به مجلس معرفى میشوند اداره امور بعهده هیئت وزیران و مسئولیت اجرائى کلیه سازمانهاى کشورى و لشکرى با این هیات است تعداد وزیران و حدود صلاحیت هریک از آنان را قانون معین میکند. اصل 103- ریاست هیات وزیران با نخست وزیر است که بر کار وزیران نظارت دارد و با اتخاذ تدابیر لازم به هماهنگ ساختن تصمیم‏هاى دولت میپردازد و با همکارى وزیران خط مشى سیاسى دولت را تعیین و اجراى قوانین را تامین میکند. نخست‏وزیر در برابر مجلس مسئول اقدامات وزیران است. اصل 104- نخست وزیر تا زمانیکه مورد اعتماد مجلس است در سمت خود باقى میماند. استعفاى دولت به رئیس جمهور تقدیم میشود و
 مقدمه ومتن پیشنویس قانون اساسى، ص: 20
مادام که مورد قبول قرار نگرفته است و تا تعیین دولت جدید نخست وزیر به وظایف خود ادامه میدهد. اصل 105- هیچکس نیمتواند به مقام نخست وزیرى و وزارت برسد مگر اینکه مسلمان و ایران الاصل و تابع ایران باشد. اصل 106- هیات وزیران در برابر مجلس شوراى ملى مسئول است و تا زمانى به کار خود ادامه میدهد که در اجراى وظایف خود مورد اعتماد مجلس باشد. اصل 107- نخست وزیر میتواند با تصویب رئیس جمهور، وزیرى را عزل کند و دیگرى را بجاى او برگزیند، ولى هرگاه پس از ابراز اعتماد مجلس به دولت، نیمى از اعضاى هیات وزیران تغییر کند، دولت باید مجدد از تقاضاى راى اعتماد کند. اصل 108- هریک از وزیران مسئول وظایف خاص خویش در برابر مجلس است، ولى در اموریکه بتصویب هیات وزیران میرسد مسئول اعمال دیگران نیز هست. اصل 109- علاوه بر مواردیکه هیات وزیران یا وزیرى مامور تدوین آئین‏نامه‏هاى اجرائى قوانین میشود، هیات وزیران حق دارد براى انجام وظایف ادارى و تامین اجراى قوانین و تنظیم سازمانهاى ادارى بوضع تصویب نامه و آئین‏نامه و نظامنامه بپردازد، ولى مفاد این مقررات هیچگاه نباید با متن و روح قوانین مخالف باشد، هریک از وزیران نیز در حدود وظایف خویش و مصوبات هیات وزیران، حق وضع آئین‏نامه و صدور بخشنامه را دارد. اصل 110- صلح دعاوى راجع به اموال عمومى و دولتى و ارجاع آن به داورى موکول بتصویب هیات وزیران در هر مورد است. اصل 111- نخست وزیر و وزیران در صورتیکه متهم به خیانت یا توطئه علیه امنیت کشور گردند. اتهام آنها در مجلس مورد رسیدگى قرار
 مقدمه ومتن پیشنویس قانون اساسى، ص: 21
خواهد گرفت و چنانچه اکثریت مجلس راى داد، تعقیب متهم در هیات عمومى دیوانعالى کشور بعمل میآید، مجازات این جرائم تابع قوانین عمومى است. 112- رسیدگى باتهام رئیس جمهورى و نخست وزیر و وزیران در مورد جرائم عمومى، پس از تصویب مجلس شورایملى، در دادگاههاى عمومى دادگسترى انجام میشود.
مبحث سوم: امور مالى‏
اصل 113- هیچ نوع مالیات برقرار نمیشود مگر بموجب قانون. موارد معافیت و بخشودگى و تخفیف مالیاتى نیز بموجب قانون مشخص میشود. اصل 114- نظام مالیاتى باید عادلانه و مردمى باشد و چنان برقرار شود که هر کس از مواهب طبیعى بهره بیشتر برد، بار هزینه‏هاى عمومى را بیشتر بدوش کشد. اصل 115- بودجه کل کشور بترتیبى که در قانون مقرر میشود از طرف دولت تهیه و براى تصویب به مجلس شوراى ملى تسلیم خواهد شد. هرگونه تغییر در ارقام بودجه نیز تابع مراتب مقرر در قانون خواهد بود. اصل 116- کلیه دریافتهاى مربوط بدولت در حسابهاى خزانه‏دارى کل متمرکز میشود و تمام پرداختها در حدود اعتبارات مصوب بموجب قانون انجام میگیرد. اصل 117- دیوان محاسبات کشور و سازمان و اداره امور آن در تهران و مراکز استانها بموجب قانون تشکیل و تعیین خواهد شد. اصل 118- مجلس شوراى ملى عده کافى بعنوان مستشار دیوان محاسبات به ترتیبى که قانون معین میکند انتخاب خواهد کرد. اصل 119- دیوان محاسبات کلیه حسابهاى وزارتخانه‏ها و موسسات و شرکتهاى دولتى و سایر دستگاههائیکه بنحوى از انحاء از بودجه کل کشور
 مقدمه ومتن پیشنویس قانون اساسى، ص: 22
استفاده میکنند به ترتیبى که قانون مقرر میدارد رسیدگى و یا حسابرسى مینماید و مراقبت خواهد کرد که هیچ هزینه‏اى از اعتبارات مصوب تجاوز نکرده و هر وجهى در محل خود بمصرف رسیده باشد حسابها و اسناد و مدارک مربوط را برابر قانون جمع‏آورى و لایحه تفریغ بودجه هر سال را بانضمام نظرات خود بمجلس شورایملى تسلیم مینماید.
مبحث چهارم: ارتش‏
اصل 120- ارتش جمهورى اسلامى ایران پاسدارى از استقلال و تمامیت ارضى کشور را بعهده دارد. اصل 21- هیچ افسر و سرباز خارجى به خدمت نظام ایران قبول نمیشود، عبور یا اقامت نیروى نظامى خارجى از کشور تنها با رعایت مصالح کشور، آنهم با تشخیص و تصویب سه چهارم کل نمایندگان مجلس شوراى ملى ممکن است. اصل 122- هزینه‏هاى نظامى سالانه از طرف مجلس شوراى ملى تصویب میشود که در آن هزینه خرید اسلحه باید به صراحت معین و ضرورت تهیه انواع آن توجیه شود. اصل 123- استقرار هرگونه پایگاه نظامى خارجى، هرچند بعنوان استفاده‏هاى صلح‏آمیز در ایران ممنوع است. اصل 124- ترفیع درجه نظامیان و سلب آن بموجب قانون است.
فصل هشتم: قوه قضائیه‏
اصل 125- محاکم دادگسترى مرجع رسمى تظلمات عمومى است. تشکیل محاکم و تعیین صلاحیت محاکم و قضات منوط به حکم قانون است‏
 مقدمه ومتن پیشنویس قانون اساسى، ص: 23
و کسى نمیتواند به هیچ عنوان دادگاهى تشکیل دهد. اصل 126- قوه قضائیه مستقل و رئیس جمهور ضامن استقلال آنست. شورایعالى قضائى در حدود اصل 138 این قانون لوازم و مقتضیات این استقلال را فراهم مى‏آورد و در حفظ آن با رئیس جمهور همکارى میکند. اصل 127- تشکیل محاکم اختصاصى جز در موارد مصرح در این قانون ممنوعست، ولى ممکنست برخى از شعب محاکم عمومى بنوع خاصى از دعاوى رسیدگى کنند. اصل 128- دیوانعالى کشور بمنظور نظارت بر اجراى درست قوانین در محاکم و ایجاد وحدت‏رویه قضائى تشکیل میشود. اصل 129- قضات محاکم را نمیتوان از مقامى که شاغل آن هستند بطور موقت یا دائم بدون محاکمه و ثبوت تقصیر منفصل کرد یا محل خدمت یا سمت آنها را بدون رضاى ایشان تغییر داد، تغییر محل و سمت باز پرسان با تصویب شورایعالى قضائى ممکن است. اصل 130- دادگاه باید حکم هر دعوى را با توجه به قوانین و سایر منابع حقوق اعلام کند و نمیتواند بطور عموم راى دهد و قاعده بوجود بیاورد. اصل 131- احکام دادگاهها باید مستدل و حاوى مواد قانونى و اصولى باشد که بر طبق آنها حکم صادر شده است تخلف از این اصل موجب نقض حکم در دیوان کشور میشود. اصل 132- محاکمات علنى انجام میشود مگر آنکه به تشخیص دادگاه علنى بودن مخالف نظم یا منافى عفت عمومى باشد. اصل 133- رسیدگى به جرائم سیاسى و مطبوعاتى در محاکم دادگسترى و با حضور هیات منصفه صورت میگیرد. اصل 134- قاضى موظف است حکم هر دعوى را در قوانین بیابد و نمیتواند ببهانه سکوت یا نقض یا اجمال و یا تعارض قوانین از صدور حکم‏
 مقدمه ومتن پیشنویس قانون اساسى، ص: 24
امتناع ورزد. اصل 135- در مواردى که قاضى نتواند حکم دعاوى حقوق را در قوانین موضوعه بیابد، باید با الهام از قواعد شرع، عرف و عادت مسلم و آنچه عدالت و مصالح عمومى اقتضا دارد، حکم قضیه را صادر کند. اصل 136- قضات دادگاهها مکلفند از اجراى تصویبنامه‏ها و آئین نامه‏ها و نظامنامه‏هاى دولتى که مخالف با قوانین یا خارج از حدود وظایف قوه مجریه است، خوددارى کنند و هر ذینفعى حق دارد ابطال اینگونه مقررات را از شوراى دولتى بخواهد. اصل 137- براى رسیدگى به جرائم مربوط به وظایف خاص نظامى، محاکم نظامى مطابق قانون تشکیل میشود. به جرائم عمومى نظامیان و به کلیه جرائم افسران و درجه‏داران و افراد و کارمندان شهربانى و ژاندارمرى در محاکم عمومى رسیدگى میشود. اصل 138- شورایعالى قضائى اداره امور مربوط به قوه قضائیه اعم از استخدام و نصب و عزل قضات و تغییر محل ماموریت و تعیین مشاغل و ترفیع آنان و مانند اینها را بعهده دارد. این شورا مرکب است از: 1- سه نفر از مستشاران یا روساى شعب دیوان عالى کشور، به انتخاب آن دیوان. 2- شش نفر از قضاتى که داران لااقل دهسال سابقه خدمت قضائى باشند بترتیبى که قانون معین مکند. 3- رئیس دیوان عالى کشور که ریاست شورى را نیز بعهده دارد. 4- دادستان کل کشور. اعضاى انتخابى شورى به مدت پنجسال انتخاب میشوند. چگونگى تقسیم کار بین اعضاى شورا و سازمان آنرا قانون معین میکنید. اصل 139- حکم انتصاب رئیس دیوان عالى کشور و روساى شعب و مستشاران و دادستان کل کشور به امضاى رئیس جمهور صادر میشود و سایر احکام به امضاى وزیر دادگسترى میرسد.
 مقدمه ومتن پیشنویس قانون اساسى، ص: 25
فصل نهم: دیوان عدالت ادارى‏
اصل 140- بمنظور رسیدگى به شکایات، تظلمات و اعتراضات مردم نسبت به مامورین یا واحدها یا آئین‏نامه‏هاى دولتى، و احقاق حقوق آنها دیوانى بنام دیوان عدالت ادارى تاسیس میگردد، حدود و اختیارات و نحوه عمل این دیوان را با رعایت استقلال قوه قضائیه، قانون تعیین میکند.
فصل دهم: شوراى نگهبان قانون اساسى‏
اصل 141- بمنظور پاسدارى از قانون اساسى از نظر انطباق قوانین عادى با آن شوراى نگهبان قانون اساسى با ترکیب زیر تشکیل میشود: 1- پنج نفر از میان مجتهدان در مسائل شرعى که آگاه به مقتضیات زمان هم باشند. مجلس شوراى ملى یان پنج نفر را از فهرست اسامى پیشنهادى مراجع معروف تقلید انتخاب میکند. 2- شش نفر از صاحبنظران در مسائل حقوقى، سه نفر از اساتید دانشکده‏هاى حقوق کشور و سه نفر از قضات دیوان عالى کشور که به وسیله مجلس شوراى ملى از دو گروه مزبور انتخاب میشوند. اصل 142- این اشخاص براى مدت دهسال انتخاب میشوند ولى در نخستین دوره، پس از پنجسال از هر گروه دو نفر بقیه قرعه تغییر میبابند و انتخاب مجدد اعضاء ممکن نیست. ریاست شورا به انتخاب اعضاى آن است. اصل 143- شوراى نگهبان بدرخواست یکى از مراجع معروف تقلید، یا رئیس جمهور یا رئیس دیوانعالى کشور یا دادستان کل کشور صلاحیت رسیدگى به قوانین را پیدا میکند. مشروط بر اینکه از تاریخ توشیح قانون بیش از یکماه نگذشته باشد.
 مقدمه ومتن پیشنویس قانون اساسى، ص: 26
اصل 144- در صورتیکه شورى عدم مخالفت قانون عادى را با اصول مسلم اسلام و احکام شرعى و سایر اصول این قانون با 2/ 3 آراء تایید نکند باید آنرا براى تجدید نظر با ذکر دلایل تعارض بمجلس برگرداند و مجلس با توجه به دلایل ذکر شده در آن تجدید نظر بعمل آورد. اصل 145- تصمیم‏هاى شوراى نگهبان با راى حداقل دو سوم (2/ 3) اعضاء معتبر است. اصل 146- شوراى نگهبان نظارت بر انتخابات رئیس جمهور و مراجعه به آراء عمومى (رفراندوم) را نیز بعهده دارد. درخواست مراجعه به آراى عمومى باید از طرف رئیس جمهور یا دو سوم نمایندگان مجلس شوراى ملى باشد و براى اجرا به شوراى نگهبان تسلیم شود.
فصل یازدهم‏
اصل 147- هرگاه اکثریت نمایندگان مجلس شوراى ملى یا رئیس جمهور به پیشنهاد هیات وزیران، لزوم تجدید نظر در یک یا چند اصل از قانون اساسى را عنوان کنند، طرح یا لایحه تجدید نظر از طرف مجلس یا هیات وزیران تهیه و مورد بررسى مجلس شوراى ملى واقع میشود، این متن پس از تصویب سه چهارم نمایندگان مجلس باید توسط رفراندوم مو